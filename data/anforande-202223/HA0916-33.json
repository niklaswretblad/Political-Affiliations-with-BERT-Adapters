{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "733c1741-e16f-ed11-917b-901b0eac4c70",
    "anforande_nummer": "33",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Jag tackar Ali Esbati för frågan. Jag lyfte upp frågan i mitt första anförande.</p><p>Jag tror att man förstår att det inte har hunnits med några större reformer när det kommer till pensionssystemet. Regeringen har suttit i tre veckor i dag. Några större reformer av ett stort och bitvis komplext system hinner man inte med på tre veckor. Det är det enkla svaret.</p><p>Det regeringen kommer att göra nu är att bjuda in alla partier. Den gamla Pensionsgruppen med fem partier i stället för åtta kan vi lämna därhän. Jag redogjorde i mitt första anförande för vilka ingångar jag kommer att ha. Det handlar såklart om ökade avsättningar in i pensionssystemet för att på det sättet höja pensionerna. Om man tror att en regering mäktar med detta på tre veckor är man för optimistisk. Det är i och för sig inte fel att ha höga ambitioner och vara optimist, men det funkar inte.</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2022-11-29 13:28:23"
  }
}