{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Extra ändringsbudget för 2023 - Tillfällig skatt på vissa elproducenters överintäkter",
    "underrubrik": "",
    "kammaraktivitet": "ärendedebatt",
    "anforande_id": "120ec2b0-e8b2-ed11-917f-901b0eac4c70",
    "anforande_nummer": "27",
    "talare": "Charlotte Quensel (SD)",
    "parti": "SD",
    "anforandetext": "<p>Fru talman! Tack, Niklas Karlsson, för den något förvirrade återupprepningen av frågan! Jag svarade just på den, och jag kan inte bortse från att det finns en tidigare regering som är skyldig till de regler som förordningen stipulerar.</p><p>Jag har också tydligt sagt, två gånger, att jag gärna hade sett att vi kunde beskatta andra aktörer. Men förordningen gör att vi inte kan det. Jag kan inte heller säga att vi ska bortse från Lagrådet och göra eftertaxering när det är väldigt tydligt att man inte kan göra det vid nya skatter. Framför allt, om vi hade kommit in med skrivelsen hade den inte varit gällande i samma stund som man gjorde justeringar.</p><p>Det här vet ledamoten, så det blir bara en fråga om att stå och tala valpolitik eller vad som helst.</p><p>Som den skåning jag är kan jag inte heller bortse från att ni applåderade den 22 januari 2020 när vi inte fick igenom ett stopp för stängningen av två reaktorer. Vi såg en kommande energikris, och ni applåderade. Det är fyra partier som är skyldiga till det, och det är så tråkigt att vi står här och bråkar om saker när ni hade kunnat välja andra vägar, precis som Niklas Karlsson säger till mig.</p><p>Ni hade kunnat göra på ett annat sätt. Då hade vi haft el i Skåne. Vi hade enligt forskare kunnat ha 30-50 procent lägre energipriser hemma i Skåne, ledamoten och jag. Men han valde en annan väg.</p><p>Nu står vi här, och vi ska reda ut det.</p>",
    "intressent_id": "0456680171315",
    "rel_dok_id": "HA01FiU33",
    "replik": "Y",
    "systemdatum": "2023-02-22 20:40:39"
  }
}