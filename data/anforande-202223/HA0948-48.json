{
  "anforande": {
    "dok_hangar_id": "5163846",
    "dok_id": "HA0948",
    "dok_titel": "Protokoll 2022/23:48 Torsdagen den 19 januari",
    "dok_rm": "2022/23",
    "dok_nummer": "48",
    "dok_datum": "2023-01-19 00:00:00",
    "avsnittsrubrik": "Frågestund",
    "underrubrik": "Digitala vårdsystem",
    "kammaraktivitet": "frågestund",
    "anforande_id": "6e5f7d82-42ad-ed11-917f-901b0eac4c70",
    "anforande_nummer": "48",
    "talare": "Camilla Mårtensen (L)",
    "parti": "L",
    "anforandetext": "<p>Herr talman! I Tidöavtalet står följande: \"Genomför en enhetlig och gemensam digital infrastruktur för den svenska sjukvården som ersätter och kompletterar de 21 regionernas befintliga infrastruktur.\"</p><p>Det är en mycket bra och välbehövlig ambition. Att förbättra patientsäkerheten, minska administrationen och förbättra samverkan mellan de olika vårdnivåerna och vårdaktörerna är en förutsättning för att komma till rätta med vårdens problem.</p><p>Som tidigare ordförande i styrelsen vid Skånes universitetssjukhus och ledamot i den beredning som hanterar Skånes digitala vårdsystem vet jag vilka enorma resurser som har lagts ned i de olika regionerna - både personella och ekonomiska. Jag gissar att det ser likadant ut över hela landet.</p><p>Min fråga till socialminister Forssmed är: Hur planerar regeringen att ta del av och fortsätta det arbete som redan är utfört i landets olika regioner?</p>",
    "intressent_id": "0397073482210",
    "rel_dok_id": "HAC120230119fs",
    "replik": "N",
    "systemdatum": "2023-02-15 16:08:24"
  }
}