{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "7477235a-6cad-ed11-917f-901b0eac4c70",
    "anforande_nummer": "126",
    "talare": "Johan Büser (S)",
    "parti": "S",
    "anforandetext": "<p>Herr talman! Socialdemokraterna har varit konsekventa. Vi har tagit upp problematiken kring korruption och med att det inte har hållits val. Vi tycker att detta är angeläget. Det är viktigt att kunna kritisera båda sidor. </p><p>Men när man så flagrant drar bort biståndet från civilsamhället, något som drabbar utsatta flyktingar, kvinnor och barn i det palestinska samhället, beskriver ledamoten Malm detta som en seger och något som han har slagits för under hela sitt politiska liv. Det var detta jag reagerade mot.</p><p>Jag vill gärna också ha en kommentar av ledamoten Malm om hur han ser på de bosättningar som Israel nu genomför och som står i strid med internationell rätt. USA:s utrikesministern Antony Blinken har tydligt uttalat att det här är ett hot mot tvåstatslösningen, som vi har stått upp för under lång tid. Kan ledamoten kommentera hur han ser på bosättningspolitiken? Hur ska detta upphöra?</p>",
    "intressent_id": "0877778793323",
    "rel_dok_id": "",
    "replik": "Y",
    "systemdatum": "2023-02-15 21:07:51"
  }
}