{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "8787c5b8-3e76-ed11-917b-901b0eac4c70",
    "anforande_nummer": "61",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Jag förstår att Per Bolund tycker att det är ointressant att titta bakåt med tanke på vad han och hans parti har ställt till med under nästan åtta år i regeringsställning. Det är fullt förståeligt.</p><p>Det är riktigt att Sverige är medlem i EU. Det står till och med i vår grundlag. Jag kan beklaga att det står i vår grundlag, men det är på det viset. Och Sverigedemokraterna har bestämt att vi ska förhålla oss konstruktiva till det svenska medlemskapet, det vill säga att vi ska göra vad vi kan för att bevaka svenska intressen också inom EU-sfären. Det är självklart.</p><p>Per Bolund inledde med att säga en sak, och sedan övergick han till en helt annan fråga. Jag börjar med att ta fasta på det Per Bolund sa allra först, nämligen om utvisningar på grund av bristande vandel.</p><p>Den migrationspolitik som vi har kommit överens om med regeringen bygger på EU:s miniminivå, det vill säga den miniminivå som är möjlig enligt EU-rätten när det gäller asyllagstiftning. Rimligen är det också möjligt att genomdriva den inom ramen för EU:s miniminivå.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-12-07 15:52:38"
  }
}