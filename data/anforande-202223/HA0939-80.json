{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "Hälsovård, sjukvård och social omsorg ",
    "underrubrik": "",
    "kammaraktivitet": "ärendedebatt",
    "anforande_id": "81554483-c098-ed11-917f-901b0eac4c70",
    "anforande_nummer": "80",
    "talare": "Karin Rågsjö (V)",
    "parti": "V",
    "anforandetext": "<p>Herr talman! SD är inte längre i opposition utan sitter i samma båt som regeringen, och har länge lyft fram frågor om vård och omsorg - alltså inte bara frågor om vem som ska vara lucia eller läsa sagor på biblioteken.</p><p>På den budget som lagts fram nu kommer välfärden att förlora ungefär motsvarande 15 000 anställda i skola, vård och omsorg. Det kan vi läsa på olika ställen, exempelvis hos SKR. Man har lagt extrapengar till statsbidragen på 6 miljarder kronor i stället för de 20 miljarder som hade behövts för att behålla den standard som finns inom hälso- och sjukvård, äldreomsorg och så vidare.</p><p>Samtidigt har ni i er allians gett en julklapp till de absolut rikaste, bland annat till mig. Vi får ungefär 1 400 kronor i månaden genom att man ändrar brytpunkten för statlig skatt. </p><p>Vad har Sverigedemokraterna för julbudskap till exempelvis personalen inom vården och äldreomsorgen? Blir det fler undersköterskor inom omsorgen? Vad händer med personalen som vill ha fler kollegor och bättre arbetsmiljö? Statsbidragen ni malt in i er budget är ganska torftiga. Varför satsar Sverigedemokraterna på de rikaste i stället för på vården? Det undrar jag.</p>",
    "intressent_id": "0246927519019",
    "rel_dok_id": "HA01SoU1",
    "replik": "Y",
    "systemdatum": "2023-01-20 13:47:21"
  }
}