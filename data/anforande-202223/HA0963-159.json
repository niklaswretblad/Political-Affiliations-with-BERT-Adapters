{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9577235a-6cad-ed11-917f-901b0eac4c70",
    "anforande_nummer": "159",
    "talare": "Linnéa Wickman (S)",
    "parti": "S",
    "anforandetext": "<p>Herr talman! Ja, det viktiga är vad som görs. Och det man nu gör är inte bara att man skrotar begreppet feministisk utrikespolitik, utan man skrotar också handlingsplanerna i utrikesförvaltningen. Det är ju någonstans detta som är kärnfrågan.</p><p>Ingen har i den här debatten lyckats få svar på vad som var problemet med benämningen \"feminism\". Var i världen har feminismen gått för långt? Det är lovvärt att regeringen nämner jämställdhet och till exempel talar om en SRHR-strategi. Det är positivt, men det duger inte när man ser en backlash för flickors och kvinnors rättigheter i världen. Och det duger inte att slänga bort ett långsiktigt och strategiskt arbete som har varit en ledstjärna i världen utan att kunna svara på frågan varför, annat än att man nedsättande kallar det för en etikett.</p>",
    "intressent_id": "0456522027421",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}