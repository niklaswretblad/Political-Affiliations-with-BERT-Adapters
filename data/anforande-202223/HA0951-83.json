{
  "anforande": {
    "dok_hangar_id": "5164302",
    "dok_id": "HA0951",
    "dok_titel": "Protokoll 2022/23:51 Onsdagen den 25 januari",
    "dok_rm": "2022/23",
    "dok_nummer": "51",
    "dok_datum": "2023-01-25 00:00:00",
    "avsnittsrubrik": "Ökad kontroll i hälso- och sjukvården",
    "underrubrik": "",
    "kammaraktivitet": "ärendedebatt",
    "anforande_id": "995e202b-d2ae-ed11-917f-901b0eac4c70",
    "anforande_nummer": "83",
    "talare": "Anders W Jonsson (C)",
    "parti": "C",
    "anforandetext": "<p>Herr talman! Det är en sak som Karin Rågsjö och jag egentligen är överens om. Det är i dag 700 000 patienter i Sverige som har en privat sjukvårdsförsäkring. Vi skulle nog båda väldigt gärna se att vore betydligt färre. Frågan är hur man ska nå det målet.</p><p>Mitt sätt att nå det målet är att se till att vi drastiskt minskar köerna i den svenska sjukvården. En stor del av arbetsgivarna till de människorna har valt att teckna en privat sjukvårdsförsäkring därför att det är fullkomligt förödande för deras företag att den anställde ska vara borta inte bara en, två eller tre utan fem, sex, sju eller åtta månader i väntan på besök hos en specialistläkare eller någon annan.</p><p>Jag skakar gärna hand med Karin Rågsjö när det handlar om åtgärder för att minska köerna. Man kan tala med de fyra fem riktigt stora vårdgivare, som framför allt inte har den här typen av patienter, och ställa frågan till dem: Skulle ni ha möjlighet att utöka er kapacitet? Då får man från de flesta svaret: Ja, det skulle vi kunna göra.</p><p>Vi skulle kunna göra det i ett läge där vi fick långsiktiga spelregler så att vi visste vad som gällde inte bara nästa mandatperiod utan en lång tid framåt. Då har vi möjlighet att göra det beroende på att vi har kompetensen att bedriva sjukvård på ett effektivt sätt. Vi har förhållandevis lätt att attrahera kompetent personal och så vidare. Där har vi en underutnyttjad resurs.</p><p></p><p>Herr talman! Det är inte så att vi från Centerpartiet är kompromisslösa i frågan, eller för den delen att vi är döva. Däremot ser vi att det här förslaget definitivt inte skulle lösa något problem. Det skulle framför allt skapa ett betydligt större problem.</p><p>Alla de privata vårdgivare som i dag har kapacitet har patienter från olika finansieringskällor. De skulle inte kunna ha det, och resultatet skulle bli mindre producerad sjukvård i landet. Det är det sista vi behöver just nu med tanke på att hundratusentals människor står i kö.</p>",
    "intressent_id": "0229760896014",
    "rel_dok_id": "HA01SoU5",
    "replik": "Y",
    "systemdatum": "2023-02-17 15:49:23"
  }
}