{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "Utlandsspioneri (vilande grundlagsförslag m.m.)",
    "underrubrik": "",
    "kammaraktivitet": "ärendedebatt",
    "anforande_id": "e487c5b8-3e76-ed11-917b-901b0eac4c70",
    "anforande_nummer": "141",
    "talare": "Jessica Wetterling (V)",
    "parti": "V",
    "anforandetext": "<p>Fru talman! Jag har ingen anledning att betvivla ledamotens vittnesbörd, inte alls. Men jag har ändå lite svårt att förstå varför man skulle utnyttja våra medier, som har en grundläggande praxis för hur de fungerar, med ansvarig utgivare och så vidare.</p><p>Jag skulle vilja fråga Centerpartiets ledamot en annan sak. Det krävs ju lite extra för att en förundersökning ska inledas. Men här finns också en öppning för att använda hemliga tvångsmedel. Det ligger i sakens natur att man inte berättar för den som är föremål för användning av hemliga tvångsmedel att en förundersökning har inletts och att man därför avlyssnar exempelvis en journalist, som därmed kanske riskerar att röja sin källa i något helt annat ärende än det som har gjort att journalisten är föremål för en förundersökning.</p><p>Jag tycker att detta är väldigt allvarligt och problematiskt, och jag tycker att det är synd att Centerpartiet inte delar den uppfattningen.</p>",
    "intressent_id": "0481460392727",
    "rel_dok_id": "HA01KU7",
    "replik": "Y",
    "systemdatum": "2022-12-07 15:52:56"
  }
}