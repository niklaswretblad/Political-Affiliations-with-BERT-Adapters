{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9677235a-6cad-ed11-917f-901b0eac4c70",
    "anforande_nummer": "160",
    "talare": "Erik Hellsborn (SD)",
    "parti": "SD",
    "anforandetext": "<p>Herr talman! Som ett resultat av Rysslands orättfärdiga krig i Ukraina har många länder vänt sig mot Ryssland. Man skulle ibland kunna tro att hela världen har gjort det, men det stämmer förstås inte. </p><p>Det är framför allt länder inom den västerländska kultursfären som tydligast har markerat med sanktioner och med stöd i form av vapen och annat. I resten av världen finns det ett antal länder som aktivt stöder Ryssland och långt fler länder som helt enkelt ställer sig likgiltiga till detta fruktansvärda krig. Detta gäller inte minst länder i Afrika, där den ryske utrikesministern under vintern har befunnit sig på charmoffensiv och tagits emot med öppna famnar. Det är ofta samma länder som gladeligen tar emot bistånd från Sverige och andra europeiska länder. </p><p>Herr talman! Det är provocerande att länder som år efter år, decennium efter decennium, tar emot hjälp från Sverige och övriga Europa inte ens är beredda att hjälpa oss genom att gå med på våra sanktioner när vår frihet och vår trygghet hotas av det ryska barbariet. </p><p>Regeringen har sedan tidigare klargjort att man ska lägga ett större fokus på vårt närområde i utrikespolitiken. Det är en klok och rimlig prioritering. Jag anser definitivt att länder som inte kan stödja oss i vår kamp mot Ryssland inte ska ha några biståndsmedel. Det är rimligare att dessa pengar går till att bygga upp Ukraina igen än att de hamnar i fickorna på ryska medlöpare. Slava Ukraini!</p>",
    "intressent_id": "0362779191527",
    "rel_dok_id": "",
    "replik": "N",
    "systemdatum": "2023-02-15 21:07:52"
  }
}