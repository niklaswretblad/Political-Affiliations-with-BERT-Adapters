{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Försvarspolitik",
    "kammaraktivitet": "",
    "anforande_id": "17d99150-0961-ed11-917c-901b0e9b71a8",
    "anforande_nummer": "73",
    "talare": "Niels Paarup-Petersen (C)",
    "parti": "C",
    "anforandetext": "<p>Fru talman! Jag gratulerar den nya ledamoten.</p><p>Liberalerna är ju också med i den nya regeringen. Vi kan konstatera, som Anna Starbrinks partikollega sa, att man får vänta lite med att få svar och eventuellt en förklaring till att Tidöavtalet och regeringsförslagen inte är uttömmande.</p><p>Jag kan förstå att det som hittills har presenterats inte är uttömmande på till exempel cyberområdet, där vi här i Sverige attackeras varje dag. Problemet är inte att det inte är uttömmande. Problemet är att det inte är existerande. Där finns ingenting utöver en halv mening om att det ska göras lite bättre.</p><p>Samtidigt har ni 40 förslag om att hålla flyktingar utanför en säker hamn, men ni har inget förslag om att hålla ryssen utanför vår välfärd, vår ekonomi och våra hamnar. Det är talande för regeringens prioriteringar, så jag vill fråga ledamoten Starbrink: När kan vi förvänta oss någonting som förklarar hur regeringen tänker om försvaret av vårt land mot de attacker som pågår varje dag?</p>",
    "intressent_id": "0587736055221",
    "rel_dok_id": "",
    "replik": "Y",
    "systemdatum": "2022-11-10 16:07:39"
  }
}