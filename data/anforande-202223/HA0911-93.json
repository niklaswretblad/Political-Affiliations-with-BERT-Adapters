{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Migration och integration",
    "kammaraktivitet": "",
    "anforande_id": "a8ecebec-fb64-ed11-917c-901b0e9b71a8",
    "anforande_nummer": "93",
    "talare": "Hans Eklind (KD)",
    "parti": "KD",
    "anforandetext": "<p>Herr talman! Det korta och enkla svaret är att rättssäkerhet handlar om att både ett ja och ett nej ska vila på korrekta grunder.</p><p>Av det skälet menar jag att rättssäkerheten vinner på Tidöavtalet. Det handlar om att få till en inspektion för migrationsfrågor och om att exempelvis göra det som Ulf Kristersson underströk i sin regeringsförklaring i går, nämligen att se över konvertiters och hbtq-personers möjligheter att få sina skyddsskäl prövade på ett korrekt sätt.</p><p>Det här handlar om rättssäkerhet, och jag vill ställa en fråga tillbaka till ledamoten: Har Centerpartiet några förslag som ökar rättssäkerheten? Är Centerpartiet nu berett att stödja en inspektion för migrationsfrågor, som ju faktiskt finns med i Tidöavtalet? Eller anser ledamoten att det inte spelar någon roll om vi har en oberoende extern part som kikar på hur rättssäkerheten kan höjas i Sverige?</p>",
    "intressent_id": "0494242537816",
    "rel_dok_id": "",
    "replik": "Y",
    "systemdatum": "2022-11-15 16:41:47"
  }
}