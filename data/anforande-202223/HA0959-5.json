{
  "anforande": {
    "dok_hangar_id": "5166264",
    "dok_id": "HA0959",
    "dok_titel": "Protokoll 2022/23:59 Onsdagen den 8 februari",
    "dok_rm": "2022/23",
    "dok_nummer": "59",
    "dok_datum": "2023-02-08 00:00:00",
    "avsnittsrubrik": "Extra ändringsbudget för 2023 - Stöd till Ukraina samt åtgärder riktade till företag och hushåll till följd av höga energipriser ",
    "underrubrik": "",
    "kammaraktivitet": "ärendedebatt",
    "anforande_id": "a5cee550-efa7-ed11-917f-901b0eac4c70",
    "anforande_nummer": "5",
    "talare": "Edward Riedl (M)",
    "parti": "M",
    "anforandetext": "<p>Fru talman! Låt mig först och främst kvittera det som Mikael Damberg sa i början: att det finns ett brett stöd för regeringens extra ändringsbudget, inte minst i de delar som avser stöd till Ukraina. Där har även den förra regeringen gjort en hel del gott. Det är bra. Det ger en bra signal till omvärlden. Låt oss börja i enigheten.</p><p>Men, fru talman, jag blir provocerad när jag nu hör Mikael Damberg på ett inkännande sätt stå och berätta hur tufft de svenska hushållen har det till följd av att den regering som Mikael Damberg själv under åtta år var minister i lade ned flera kärnkraftsreaktorer, såg till att Sverige hade de högsta drivmedelspriserna i hela världen och fattade politiska beslut som steg för steg har lagt börda på lasten för de svenska hushållen.</p><p>Den här regeringen, bestående av de fyra partierna, gör nu allt för att vända den politik som satte svenska hushåll och företag i denna mycket svåra situation. Vi gör på kort sikt det vi kan för att få på plats omfattande stöd till svenska hushåll och företag till följd av energipriserna. Vi har börjat sänka kostnaderna för att tanka diesel och bensin. Vi kommer vid nästa årsskifte att avsluta det extrema projekt som den förra regeringen ansvarade för med biodrivmedelsinblandning till sådana nivåer att Sverige hade de högsta priserna i hela världen för exempelvis diesel. Allt detta är vi på väg att göra någonting åt.</p><p>Den första delen av elstöden kommer att börja betalas ut inom någon vecka. Några stöd kommer man att få vänta på ytterligare en liten tid under våren. I mitt nästa inlägg, fru talman, ska jag prata vidare om exakt när de olika stöden kommer.</p>",
    "intressent_id": "0273506284025",
    "rel_dok_id": "HA01FiU31",
    "replik": "Y",
    "systemdatum": "2023-02-08 21:30:21"
  }
}