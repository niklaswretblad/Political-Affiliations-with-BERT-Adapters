{
  "anforande": {
    "dok_hangar_id": "5160706",
    "dok_id": "HA0935",
    "dok_titel": "Protokoll 2022/23:35 Fredagen den 9 december",
    "dok_rm": "2022/23",
    "dok_nummer": "35",
    "dok_datum": "2022-12-09 00:00:00",
    "avsnittsrubrik": "Svar på interpellation 2022/23:38 om bostadsbyggandet",
    "underrubrik": "",
    "kammaraktivitet": "interpellationsdebatt",
    "anforande_id": "445f98c6-b995-ed11-9180-901b0e9b71a0",
    "anforande_nummer": "19",
    "talare": "Markus Kallifatides (S)",
    "parti": "S",
    "anforandetext": "<p>Fru talman! Jag ser också fram emot en fortsatt dialog om dessa väldigt viktiga frågor. </p><p>Bostadsbyggandet i Sverige nådde en topp 2021, det vill säga i slutfasen av det socialdemokratiska regeringsinnehavet. Dåvarande statsrådet Johan Danielsson hör enligt min personliga minnesbild till de ministrar i tidigare regeringar som har gett direktiv till allra flest utredningar. Många av dessa kommer Andreas Carlson troligen att vara mottagare av under mandatperioden, så vi kommer att få anledning att diskutera Johan Danielssons initiativ. </p><p>Fru talman! Den socialdemokratiska budgetmotionen innehåller ett förslag om ett bemyndigande omfattande 8 miljarder kronor i investeringsstöd. Det är inte noll. 8 miljarder är mer än noll, Andreas Carlson. Jag tycker att det är viktigt att vi håller oss till fakta. </p><p>Mitt förslag här och nu för att undvika den slakt som Skanska Sveriges vd talar om och den nedgång som statsrådet själv ser och beskriver i sina svar till mig, till journalister, till branschen och så vidare är att regeringen ska överväga att göra någonting som den är ganska skicklig på, nämligen att kanske bryta lite grann mot ett vallöfte eller två och faktiskt återinföra ett stöd till nybyggnation - för att undvika en kollaps i det för samhällsekonomin så viktiga bostadsbyggandet. </p>",
    "intressent_id": "0283284978818",
    "rel_dok_id": "HA1038",
    "replik": "N",
    "systemdatum": "2023-01-16 17:21:32"
  }
}