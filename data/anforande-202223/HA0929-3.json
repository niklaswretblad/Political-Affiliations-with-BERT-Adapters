{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Svar på interpellation 2022/23:35 om prostitution som grund för utvisning från Sverige",
    "underrubrik": "",
    "kammaraktivitet": "interpellationsdebatt",
    "anforande_id": "e671ad46-b895-ed11-9180-901b0e9b71a0",
    "anforande_nummer": "3",
    "talare": "Denis Begic (S)",
    "parti": "S",
    "anforandetext": "<p></p><p>Fru talman! Varmt grattis till ministerposten, statsrådet! Jag är glad över att en åklagare som har erfarenhet av människohandel är just jämställdhetsminister. Jag tror också att jämställdhetsministern har mycket större erfarenhet av dessa frågor än de flesta av oss i den här kammaren. Men jag vill delta i den här debatten eftersom det kan uppfattas som om den bara handlar om kvinnofrågor när det är en mycket större fråga som inte bara rör kvinnor. Det är en samhällsproblematisk fråga.</p><p>Jämställdhetsministerns kollega Maria Malmer Stenergard sa i en intervju med SVT att om man kommer till Sverige och gör allt man kan för att integreras - följer lagar, normer och värderingar - ska man inte vara orolig.</p><p>Låt mig berätta om en flicka - vi kan kalla henne Sara - som blev kidnappad av män när hon var 15 år. Hon såldes och våldtogs flera gånger. Sedan såldes hon igen - och igen - för en 15-årig flicka inbringar, som jämställdhetsministern vet, väldigt mycket pengar till dessa satans människohandlare.</p><p>Till slut, när Sara hade sålts kanske fem gånger, hamnade hon i en lägenhet på Östermalm i Sverige. Där våldtogs, misshandlades och utnyttjades hon kanske tio gånger om dagen av svenska män.</p><p>En dag efter tio år när Sara kanske är 25 år lyckas hon fly och hamnar hos en svensk polis. Då får hon reda på att hon bor i Sverige och ska utvisas. Hennes brott är att hon har blivit kidnappad av män och utnyttjad på det mest avskyvärda sätt, återigen av män. Om hon inte lyckats fly hade hon hamnat på en ännu svartare marknad där man säljer människodelar och kanske gått mot en säker död. Var i den svenska lagen står det att Sara gjort sig skyldig till bristande vandel?</p><p>Det är min skyldighet att hjälpa Sara och alla kvinnor som hamnar hos dessa kriminella män. Jag måste ta kvinnorna i försvar och säga till ministern att hjälpa dem och vara mer mänsklig när det gäller deras situation. Ge dem åtminstone andrum i Sverige! Det är inte Sara som ska straffas utan helt andra personer.</p><p>Enligt osäkra källor finns det i dag 200-250 kvinnor som prostituerar sig i Sverige. De flesta är utländska kvinnor. Det finns förstås även svenska tjejer som hamnar där. De hotas inte av utvisning, men de hotas av att det svenska samhället inte tar hand om dem. Det får vi ta en annan interpellationsdebatt om.</p><p>Det är alltså inte tusentals kvinnor som vi ska ta hand om här, utan de är väldigt få. Sverige, som är ett av de rikaste länderna i världen, har råd att ta hand om de här människorna och ge dem andrum. Därför vill jag uppmana ministern att ta kontakt med till exempel Talita och lyssna på vad de säger och att ta kontakt med de poliser som har jobbat med de här frågorna och lyssna på vad de säger.</p><p>Dessa kvinnor är inte kriminella. Låt inte SD:s människosyn färga av sig på er liberaler!</p><p>Fru talman! Jag måste ge kredd till jämställdhetsministern, som sa i en DN-intervju, om jag minns rätt, att det här inte ska vara grund för utvisning. Men hon nämnde inte med ett enda ord att dessa kvinnor inte är kriminella. Min konkreta fråga blir alltså: Anser jämställdhetsministern att dessa kvinnor är kriminella, och bör de i så fall utvisas ur Sverige?</p><p></p><p>(Applåder)</p>",
    "intressent_id": "0466653728712",
    "rel_dok_id": "HA1035",
    "replik": "N",
    "systemdatum": "2023-01-16 17:10:57"
  }
}