{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Idrott för unga i utanförskapsområden",
    "kammaraktivitet": "frågestund",
    "anforande_id": "e6b20f3f-9471-ed11-917b-901b0eac4c70",
    "anforande_nummer": "31",
    "talare": "Socialministern Jakob Forssmed (KD)",
    "parti": "KD",
    "anforandetext": "<p>Herr talman! Jag tackar frågeställaren Martin Melin. </p><p>Vi har flera förslag. För det första vill vi nu satsa 100 miljoner kronor på idrottsrörelsen för att bygga ut föreningsidrotten i vartenda utsatt område, om så är möjligt. Vi vill också se till att skapa bättre förutsättningar för att det ska finnas lite olika idrotter att välja på, så att fler - både killar och tjejer - känner att det finns ett utbud av idrott som passar dem. Det tror vi är otroligt avgörande för såväl hälsan och integrationen som det brottsförebyggande arbetet. Att man får ett sammanhang med närvarande vuxna är väldigt viktigt för dem som saknar sådana - särskilt där det finns andra gemenskaper som gärna rekryterar dem till sina sammanhang.</p><p>För det andra vill vi införa ett fritidskort som aktivt stöttar barn med en del av träningsavgiften, och där ska ett större belopp gå till dem som finns i ekonomiskt utsatta familjer. Vi vet nämligen att barn ofta väljer att sluta när de förstår att avgiften konkurrerar med annat om hushållskassan. Så ska det inte behöva vara. </p>",
    "intressent_id": "0982795248728",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:10"
  }
}