{
  "anforande": {
    "dok_hangar_id": "5160706",
    "dok_id": "HA0935",
    "dok_titel": "Protokoll 2022/23:35 Fredagen den 9 december",
    "dok_rm": "2022/23",
    "dok_nummer": "35",
    "dok_datum": "2022-12-09 00:00:00",
    "avsnittsrubrik": "Svar på interpellation 2022/23:54 om folkbildningens framtid",
    "underrubrik": "",
    "kammaraktivitet": "interpellationsdebatt",
    "anforande_id": "395f98c6-b995-ed11-9180-901b0e9b71a0",
    "anforande_nummer": "8",
    "talare": "Lawen Redar (S)",
    "parti": "S",
    "anforandetext": "<p>Fru talman! Utbildningsministern tycks ha ett varmt liberalt engagemang för föreningslivet, idrotten, människans möjlighet till bildning och kulturen och beskriver vikten av föreningslivet för att fundamentalt demokratiskt och vitalt samhälle.</p><p>Det stämmer att det uppdagade fusket i Järva 2019 föranledde Riksrevisionens utredning och ett initiativ av den socialdemokratiskt ledda regeringen att utreda frågan om folkbildningen.</p><p>Utbildningsministern uttrycker i interpellationen här i dag att man inte vill föregripa utredningen, men i Tidöavtalet mellan Sverigedemokraterna, Moderaterna, Kristdemokraterna och Liberalerna stipuleras att \"i avvaktan på förslagen från den pågående utredningen om uppföljning och kontroll av statsbidraget behövs ytterligare åtgärder för att reformera stödet till folkbildningen\".</p><p>Kommer regeringen att vidta åtgärder innan vi har en utredning att ta ställning till, vilket stipuleras i Tidöavtalet, eller kommer man, som utbildningsministern uttrycker här i dag, att avvakta utredningens resultat?</p>",
    "intressent_id": "037561614928",
    "rel_dok_id": "HA1054",
    "replik": "N",
    "systemdatum": "2023-01-16 17:21:31"
  }
}