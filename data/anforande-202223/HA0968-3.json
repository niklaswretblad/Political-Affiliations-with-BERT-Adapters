{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Studiestöd ",
    "underrubrik": "",
    "kammaraktivitet": "ärendedebatt",
    "anforande_id": "575362de-cbb3-ed11-9183-901b0e9b71a8",
    "anforande_nummer": "3",
    "talare": "Fredrik Malm (L)",
    "parti": "L",
    "anforandetext": "<p>Herr talman! Tack, Niklas Sigvardsson, för frågan! Niklas Sigvardsson resonerar på ett sätt som jag tycker är klokt. Jag tror att vi är många som kan ställa upp på att vi i dag har ett generöst system, men vi måste också kunna garantera att studenter har möjlighet att studera framöver.</p><p>Det är också viktigt för genomströmningen att studenter inte förpassas till att lägga en stor del av sin tid på arbete vid sidan om. Under pandemin tog man bort fribeloppet, vilket var rimligt, men det är ändå så att det kan påverka genomströmningen.</p><p>Man kan som student jobba extra, och det är jättebra. Väldigt många gör det, och det ska vi inte motarbeta. Men det är viktigt att vi i grunden har ett studiestödssystem som gör att man kan genomgå en utbildning, att vi får en genomströmning på den utbildningen och att studenter också i huvudsak kan fokusera på just den utbildning de läser.</p><p>Nu höjs studiestödet i och med att prisbasbeloppet höjs. Det är positivt. Framöver får vi se om utrymmet finns för att göra ytterligare förstärkningar. Det skulle jag se positivt på.</p>",
    "intressent_id": "0766496753128",
    "rel_dok_id": "HA01UbU3",
    "replik": "Y",
    "systemdatum": "2023-02-23 23:46:51"
  }
}