{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "1ba672a1-9da7-ed11-917f-901b0eac4c70",
    "anforande_nummer": "86",
    "talare": "Energi- och näringsministern Ebba Busch (KD)",
    "parti": "KD",
    "anforandetext": "<p>Fru talman! Vi behöver klara av att göra två saker. Vi behöver se till att stärka och skärpa det repressiva arbetet. Men vi behöver också göra otroligt mycket mer för att stärka det förebyggande arbetet, för att se till att människor över huvud taget inte hamnar i de miljöerna.</p><p>Jag kan förstå att det kan tyckas tacksamt att ställa lite tid för ett slopat danstillstånd mot allt annat. Men faktum är att det har tagit onödig tid och onödigt fokus från våra rättsvårdande myndigheter, specifikt Polismyndigheten, att administrera danstillståndet.</p><p>Om det är någonting som kännetecknar svensk polis och många andra delar av vårt samhälle så är det att de är fullkomligt överadministrerade. Vi behöver inte ha mer pappersexercis. Vi behöver ha fler poliser, skärpta straff och möjlighet till ett bättre och mer långsiktigt förebyggande arbete ute på gator och torg.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}