{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Pensioner",
    "underrubrik": "",
    "kammaraktivitet": "ärendedebatt",
    "anforande_id": "637acf85-38ae-ed11-917f-901b0eac4c70",
    "anforande_nummer": "31",
    "talare": "Ida Gabrielsson (V)",
    "parti": "V",
    "anforandetext": "<p>Herr talman! Jag ändrade mig egentligen i sista sekund och drog tillbaka min begäran om att ta replik. Men det är lika bra att gå upp och säga något när man ändå får chansen.</p><p>Det låter som att ledamoten talar om andra, om jobbonärerna, och inte pensionärerna. Nu gäller det ändå pensioner. Då handlar det lite om motsatsen till dem som arbetar. Jag tänker i alla fall fråga om pensionärerna, dem som tar del av pensionssystemet som vi pratar om i dag.</p><p>Det gäller ofta människor som har slitit ut sig. De har slitit ett helt arbetsliv och har inte möjlighet att bli en jobbonär. De har kanske arbetat inom vården eller omsorgen, i butik eller med andra tunga arbeten och är helt beroende av det pensionssystem vi har.</p><p>Om man tycker att det är ett stort problem att inkomstpensionen är för låg i Sverige, för det är väl detta som ledamoten syftar på när hon talar om att man vill känna att man får lite extra av att arbeta längre, blir min fråga till henne: Varför höjer ni inte inbetalningarna till pensionssystemet, så att vi kan höja inkomstpensionen? Vänsterpartiet har föreslagit en höjning av inkomstpensionen med 2 000 kronor i månaden. </p><p>Än så länge har jag inte sett något förslag på området från Moderaterna eller de borgerliga partierna, utan det enda de ger sig på är att de som har väldigt lite ska ha ännu mindre, så att skillnaden mellan människor ska upprätthållas på det sättet. Varför inte tänka tvärtom och höja inkomstpensionen och på det sättet komma till rätta med det som ledamoten talade om i sitt inlägg?</p>",
    "intressent_id": "025158809026",
    "rel_dok_id": "HA01SfU11",
    "replik": "Y",
    "systemdatum": "2023-02-16 21:29:28"
  }
}