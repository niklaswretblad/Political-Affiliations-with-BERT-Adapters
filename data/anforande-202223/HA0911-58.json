{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Migration och integration",
    "kammaraktivitet": "",
    "anforande_id": "85ecebec-fb64-ed11-917c-901b0e9b71a8",
    "anforande_nummer": "58",
    "talare": "Johanna Haraldsson (S)",
    "parti": "S",
    "anforandetext": "<p>Fru talman! Efter två mandatperioder med socialdemokratisk regering står sig svensk arbetsmarknad stark. Det är 450 000 fler som har ett arbete att gå till i dag jämfört med 2014, och tiden det tar för en nyanländ att komma i arbete har kortats avsevärt. Efter pandemin och de effekter som den hade på arbetslösheten har svensk arbetsmarknad återhämtat sig väldigt snabbt. Det är mycket tack vare regeringens fokus på att skydda svenska jobb och företag.</p><p>Vi har i dag lägre arbetslöshet än före pandemin. Långtidsarbetslösheten sjunker. Men i tider av nedgång i ekonomin och ökad arbetslöshet riskerar vi att fortsatt ha alltför många som står utan jobb och egen försörjning alltför länge. Fler behöver komma snabbare i arbete, särskilt bland utrikes födda kvinnor där arbetslösheten i dag är högst.</p><p>Flera viktiga reformer har genomförts för att få fler i arbete och korta etableringstiden för utrikes födda. Vi lade om etableringsprogrammet till att bli ett arbetsmarknadsprogram bland alla andra med samma krav på den som är arbetssökande.</p><p>Begränsning av föräldraledighet, avskaffande av vårdnadsbidrag och införande av extratjänster har flyttat utrikesfödda kvinnor närmare arbetsmarknaden. Bosättningslagen har skapat ett jämnare fördelat ansvar mellan kommuner och bidragit till en snabbare etablering på arbetsmarknaden.</p><p>Fru talman! Höga krav behöver ställas på den som står utan jobb att göra sig anställbar och göra egna ansträngningar. Därför är språkplikt, aktivitetskrav och utbildningsplikten viktiga. Men att ensidigt ställa krav kommer inte att göra människor anställbara. Bredvid krav krävs en aktiv arbetsmarknadspolitik med tillräckliga resurser för att kunna stödja individen på det sätt som just hon behöver.</p><p>Stödet ska finnas där det behövs som mest. Därför gav den socialdemokratiska regeringen Arbetsförmedlingen i uppdrag att stärka stödet till de långtidsarbetslösa, särskilt i de socioekonomiskt mest utsatta områdena.</p><p>Om man som jag tror att en aktiv arbetsmarknadspolitik är det bästa verktyget för att få fler i arbete och för förbättrad integration finns det i och med regeringsskiftet anledning till oro.</p><p>Högerregeringens slottsavtal är fullt av högre krav och sänkta ersättningar. Men jag skulle säga att det är helt utan verkningsfulla insatser för en bättre integration.</p><p>M, KD och SD är ansvariga för de kraftiga nedskärningar av arbetsmarknadsinsatser och anslag som tvingade Arbetsförmedlingen att stänga flertalet kontor runt om i landet. De har stoppat extratjänster som varit viktiga för utrikesfödda kvinnor att ta sig närmare arbetsmarknaden.</p><p>Regeringspartierna har när de haft möjlighet inte prioriterat åtgärder för att bryta segregationen eller stödja utrikes föddas etablering. Efter att ha läst högerregeringens slottsavtal är det lätt att dra slutsatsen att de kommer att fortsätta på den inslagna vägen.</p><p>Vi har ett stort behov av att rusta oss för att möta kommande kriser. I stället riskerar vi en nedmontering av arbetsmarknadspolitiken. Olika insatser behövs för att människor är olika. Ett smalare och begränsat utbud av arbetsmarknadsinsatser riskerar att parkera människor utanför, utan jobb och egen försörjning.</p><p>Skuldbeläggande av människor och sänkta ersättningar kommer inte att förbättra integrationen. Det görs genom att man är villig att se människors potential, ställa krav och ge lika mycket stöd som man ställer krav. Det är vad de behöver för att ta sig in på arbetsmarknaden. Då krävs en aktiv arbetsmarknadspolitik.</p><p>(Applåder)</p>",
    "intressent_id": "0652497579621",
    "rel_dok_id": "",
    "replik": "N",
    "systemdatum": "2022-11-15 16:41:46"
  }
}