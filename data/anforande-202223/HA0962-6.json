{
  "anforande": {
    "dok_hangar_id": "5166672",
    "dok_id": "HA0962",
    "dok_titel": "Protokoll 2022/23:62 Tisdagen den 14 februari",
    "dok_rm": "2022/23",
    "dok_nummer": "62",
    "dok_datum": "2023-02-14 00:00:00",
    "avsnittsrubrik": "Återrapportering från Europeiska rådets möte den 9-10 februari",
    "underrubrik": "",
    "kammaraktivitet": "",
    "anforande_id": "985ac6d8-a9ac-ed11-917f-901b0eac4c70",
    "anforande_nummer": "6",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! Rådsslutsatserna på migrationsområdet är i grund och botten bra, så även regeringens ståndpunkt, särskilt vad gäller det som kallas whole-of-government approach, vilket är någonting som vi har tjatat om länge. Jag tycker att det är uppenbart att denna regering, till skillnad från den förra, tar frågan på det allvar som den förtjänar.</p><p>Men nu tänker jag inte att vi bara ska stå här och hålla med varandra trots att det är alla hjärtans dag. För om vi ska vara ärliga, fru talman, är det så att vi har hört mycket av detta förut.</p><p>Man kan till exempel läsa: comprehensive approach to migration which combines increased external action, more effective control of EU external borders, and internal aspects, in compliance with international law, EU principles and values, and the protection of fundamental rights. Året skulle lika gärna kunna ha varit 2017. Inte mycket har hänt sedan dess.</p><p>Det finns, fru talman, en uppenbar risk att även detta stannar vid vackra ord. Därför tycker jag att det är viktigt att lyfta blicken för att se om någon annan har klarat av detta bättre eller att vara nyfiken på omvärlden, som statsministern själv kanske skulle uttrycka det.</p><p>Australien har i praktiken löst det här problemet genom att träffa avtal med tredjeländer om att utlokalisera hela asylprocessen. Den som söker och behöver internationellt skydd får också det i enlighet med internationell rätt, samtidigt som den livsfarliga båttrafiken i praktiken har upphört eftersom det inte finns något incitament att ta sig till just Australien. Människosmugglarnas affärsmodell har krossats, liv har räddats och ordning, reda och grundläggande rättigheter i migrationspolitiken har upprättats, samtidigt som man kommer till rätta med nästan alla de problem som det här orsakar.</p><p>Sverige står inte bakom att den här modellen prövas i Europa, även om många andra länder har lyft den frågan. Varför?</p>",
    "intressent_id": "0526748040023",
    "rel_dok_id": "",
    "replik": "N",
    "systemdatum": "2023-02-14 21:55:31"
  }
}