{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Demokrati och mänskliga rättigheter",
    "kammaraktivitet": "",
    "anforande_id": "31d99150-0961-ed11-917c-901b0e9b71a8",
    "anforande_nummer": "99",
    "talare": "Helena Vilhelmsson (C)",
    "parti": "C",
    "anforandetext": "<p>Herr talman! Jag tackar Rashid Farivar för hans anförande. </p><p>I Tidöavtalet, som Sverigedemokraterna står bakom, kan man under kapitlet om migration läsa en punkt som har varit väldigt omdiskuterad de senaste dagarna och som handlar om grund för utvisning. Det står något i stil med att en utredning ska utreda ifall man kan utvisa människor på grund av bristande vandel, som är ett ålderdomligt ord i sig. Exempel på det kan vara bristande efterlevnad av regler, kriminellt samröre, missbruk och - lyssna nu - prostitution. </p><p> STYLEREF Kantrubrik \\* MERGEFORMAT Allmänpolitisk debattDemokrati och mänsk-liga rättigheter</p><p>Min fråga är: Innebär detta att Sverigedemokraterna menar att man ska utvisa prostituerade, det vill säga utsatta kvinnor som i Sverige är skyddade av lagar såsom sexköpslagen? Det är inte kriminellt att sälja sex. Det är kriminellt att köpa sex. De är skyddade under reflektionsperioden då de har rätt till skydd och stöd när de tar sig ur prostitution. </p><p>Menar Sverigedemokraterna att prostitution ska vara grund för utvisning?</p>",
    "intressent_id": "0903081277919",
    "rel_dok_id": "",
    "replik": "Y",
    "systemdatum": "2022-11-10 16:07:40"
  }
}