{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "319be986-bf98-ed11-917f-901b0eac4c70",
    "anforande_nummer": "5",
    "talare": "Matilda Ernkrans (S)",
    "parti": "S",
    "anforandetext": "<p></p><p>Herr talman! Jag noterar att statsministern inte svarade på frågorna om vad det är för politik när det gäller exempelvis klimatet och Fit for 55 som regeringen kommer att driva. Vad är det för politik när det gäller rättsstatens principer som regeringen aktivt kommer att driva, så att det inte bara blir vackra ord utan politiken faktiskt fylls med innehåll? </p><p>När regeringen talar om att gräla i Sveriges riksdag är det en lågvattennivå från statsministern. Det handlar om att det är regeringen som ansvarar för ordförandeskapet och att det är regeringen som har valt sin samarbetspartner i Sverigedemokraterna, som är ett djupt EU-kritiskt parti. Så hur ska man lösa gemensamma EU-problem med ett parti som är djupt EU-kritiskt? </p><p>Jag kan också med en viss förvåning konstatera att migrationen men också kampen mot gängkriminalitet knappt ens nämns i det som statsministern säger. Det är väl verkligen problem som vi gemensamt behöver lösa i Europa. Men här har regeringen uppenbarligen bestämt sig för att man ska lösa frågorna om migrationen och gängkriminaliteten tillsammans med SD i Sverige. Då frågar man sig igen: Vem är hussen som håller i kopplet?</p>",
    "intressent_id": "0983984918111",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}