{
  "anforande": {
    "dok_hangar_id": "5164476",
    "dok_id": "HA0952",
    "dok_titel": "Protokoll 2022/23:52 Torsdagen den 26 januari",
    "dok_rm": "2022/23",
    "dok_nummer": "52",
    "dok_datum": "2023-01-26 00:00:00",
    "avsnittsrubrik": "Frågestund",
    "underrubrik": "Brottslighet och vräkning av hyresgäster",
    "kammaraktivitet": "frågestund",
    "anforande_id": "18b055ee-37b1-ed11-917f-901b0eac4c70",
    "anforande_nummer": "42",
    "talare": "Malcolm Momodou Jallow (V)",
    "parti": "V",
    "anforandetext": "<p>Fru talman! Min fråga går till statsrådet Andreas Carlson. </p><p>I utredningen Uppsägning av hyresgäster som har begått brott ska utredaren i korthet se över möjligheterna att lättare vräka hushåll där en familjemedlem eller en inneboende person har begått brott. Det handlar alltså om att kollektivt bestraffa hushåll som i sin hyresrätt inhyser ett barn eller en annan person som begått ett brott - det vill säga även om familjen i övrigt inte har begått något brott. </p><p> STYLEREF Kantrubrik \\* MERGEFORMAT Frågestund</p><p>Om en sådan lagstiftning infördes för hyresgäster skulle det inte bara innebära att hemlösheten bland ostraffade hushåll skulle öka, något som både polis och socialtjänst uttryckt oro kring, utan det skulle inte minst betyda att Sverige frångick rättsstatens principer att var och en ska bedömas efter sina egna handlingar. En hel grupp ska inte kollektivt utsättas för ett straff som påföljd för något de inte har gjort. </p><p>Anser ministern att kollektiv bestraffning och fler hemlösa barnfamiljer är en rimlig väg att gå för att få bukt med kriminaliteten och skapa trygghet i Sverige?</p>",
    "intressent_id": "0254695027922",
    "rel_dok_id": "HAC120230126fs",
    "replik": "N",
    "systemdatum": "2023-02-20 17:02:54"
  }
}