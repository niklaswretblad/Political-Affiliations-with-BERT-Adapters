{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "2d8c480a-60b4-ed11-9183-901b0e9b71a8",
    "anforande_nummer": "6",
    "talare": "Ida Drougge (M)",
    "parti": "M",
    "anforandetext": "<p>Fru talman! Sverige har en lång och stolt historia av öppenhet, av tillit och av låg grad av korruption. Under lång tid har vi legat i topp på Transparency Internationals återkommande rankning. Men 2014 började vi dala, och nu sker det återigen 2022. Det är såklart inte bra.</p><p>Vi politiker och medborgare behöver ställa högre krav än så. Vi behöver börja jämföra oss med våra grannländer i norr och med övriga Europa snarare än med övriga länder i världen. För även Nordkorea är ju med på Transparency Internationals lista. </p><p>Vi behöver se att mätningar som är baserade på upplevelsen av korruption medför vissa risker, särskilt när vi gång på gång upprepar hur bra vi är och hur lite korruption vi har i ett globalt perspektiv. </p><p>Jag vill därför tacka Vänsterpartiet som har tagit initiativ till denna viktiga debatt. Jag vill också tacka medierna som på senare år har avslöjat det ena missförhållandet efter det andra. Det är jobbigt att bli granskad, men det är nödvändigt. </p><p>Vi politiker behöver ta våra roller på stort allvar och samtidigt också reflektera över vad avsaknaden av formella och straffrättsliga ansvarsutkrävanden kan göra med folkdomstolen. Är det verkligen drev som vi vill ska utkräva ansvar i dag? </p>",
    "intressent_id": "0604811710522",
    "rel_dok_id": "",
    "replik": "N",
    "systemdatum": "2023-02-24 17:27:22"
  }
}