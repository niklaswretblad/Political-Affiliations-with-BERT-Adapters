{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Arbetsrätt",
    "underrubrik": "",
    "kammaraktivitet": "ärendedebatt",
    "anforande_id": "620ec2b0-e8b2-ed11-917f-901b0eac4c70",
    "anforande_nummer": "96",
    "talare": "Leila Ali Elmi (MP)",
    "parti": "MP",
    "anforandetext": "<p>Herr talman! I betänkandet har Miljöpartiet en reservation.</p><p>Jag ska inte hålla något långt anförande, utan jag tänkte kort och gott läsa upp vårt ställningstagande.</p><p>Herr talman! Jag välkomnar att utskottet ser behovet av både kvinnors och mäns deltagande på den svenska arbetsmarknaden. Jag beklagar dock att utskottet, regeringen och regeringens samarbetsparti inte ser behovet av att ta ytterligare steg för att möta de utmaningar som framför allt kvinnor har för att kunna utföra sitt arbete i den utsträckning de själva önskar.</p><p>Vi har i dag en situation i de kvinnodominerade branscherna, framför allt vård och omsorg, där många kvinnor sliter ut sig eller arbetar ofrivillig deltid.</p><p>Enligt en rapport från Kommunalarbetareförbundet känner sju av tio av deras medlemmar i äldreomsorgen och barnomsorgen en oro inför att pensionen inte kommer att räcka eller att de inte kommer att orka arbeta fram till pensionsåldern. </p><p>Många arbetstagare har gått ned i tid för att orka med eller funderar på att lämna yrket. Flera kollegor är en grundförutsättning men det behövs också bättre villkor och högre löner. </p><p>Jag anser därför att regeringen bör ta initiativ till att införa en rätt till heltid och möjlighet till deltid. Vidare anser jag att regeringen bör ta initiativ till insatser så att offentligfinansierade arbetsgivare kan gå före och erbjuda heltid som norm och deltid som möjlighet till alla sina arbetstagare. Med detta sagt yrkar jag bifall till Miljöpartiets reservation. </p><p>Jag vill även gärna kommentera replikskiftet mellan Ciczie Weidby och Magnus Jacobsson. När det gäller orden flexibilitet, effektivisering och modernisering spyr jag på dem. Ursäkta mitt språkbruk. Det är marknadsfundamentalisternas sätt att säga sämre villkor, besparingar och svältlöner. </p><p>Överläggningen var härmed avslutad.</p><p>(Beslut fattades under § 21.)</p>",
    "intressent_id": "0309480686522",
    "rel_dok_id": "HA01AU5",
    "replik": "N",
    "systemdatum": "2023-02-22 20:40:50"
  }
}