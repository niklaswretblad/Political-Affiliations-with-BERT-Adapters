{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Internationella frågor och utrikespolitik",
    "kammaraktivitet": "",
    "anforande_id": "d9d89150-0961-ed11-917c-901b0e9b71a8",
    "anforande_nummer": "11",
    "talare": "Margareta Cederfelt (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Allmänpolitisk debattInternationella frågor och utrikespolitik</p><p>Fru talman! Det är mycket som händer i vår värld i dag. Mycket är bra och positivt. Det talar vi sällan om. Jag tänker inte heller göra det. Jag tänker lyfta upp kriget i vårt grannland, kriget i Ukraina. Det har inte kommit som en blixt från klar himmel. År 2014 annekterades Krim. År 2008 gick samma land, Ryssland, in i Georgien. Vad har konsekvenserna blivit? Vad har följt med detta? I Georgien är två regioner, Abchazien och Sydossetien, annekterade. Och i Ukraina pågår ett fullskaligt, illegalt krig.</p><p>Detta visar hur viktigt det är att omvärlden fortsätter med sin enighet och att vi stöder Ukraina, så att territorierna i Ukraina kan gå tillbaka till Ukraina och inte tillfalla Ryssland. Men det är också viktigt att stödja andra länder, som Georgien och även Moldavien.</p><p>Fru talman! Jag vill lyfta upp några saker till i mitt anförande. Vi talar om Ryssland. Men det finns ytterligare en stor och stark auktoritär regim. Jag tänker på Kina, som agerar. Taiwan har nämnts i den här debatten. Men jag vill lyfta upp Tibet.</p><p>Tidigare talades det mycket om Tibet. I dag är det relativt tyst. Det är mycket olyckligt. Det som sker i Tibet i dag har pågått sedan 1950-talet. Barn tas ifrån sina föräldrar och sätts på så kallade internatskolor där språkbruk och traditioner som hör till Tibet tvättas bort. Familjer är rädda. Den som sätter sig upp mot den kinesiska regimen vet nämligen att familjen kommer att få ett besök av den kinesiska regimen. Och arbetslösheten är hög.</p><p>Dalai lama är en aktiv ledare. Han har sett till att dela det politiska och det religiösa ledarskapet. Det är bra. Det finns ett politiskt exilstyre i Indien.</p><p>Det är viktigt att den fria demokratiska världen - vi som lever med demokrati, respekt för mänskliga rättigheter, marknadsekonomi och respekt för rättsstatens principer - följer och stöder de länder där det inte finns samma rättigheter och möjligheter. Det ser jag som viktigt för oss att göra.</p><p>I detta anförande instämde Gustaf Göthberg (M).</p>",
    "intressent_id": "0970259744617",
    "rel_dok_id": "",
    "replik": "N",
    "systemdatum": "2022-11-10 16:07:38"
  }
}