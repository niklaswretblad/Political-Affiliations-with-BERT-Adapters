{
  "anforande": {
    "dok_hangar_id": "5163846",
    "dok_id": "HA0948",
    "dok_titel": "Protokoll 2022/23:48 Torsdagen den 19 januari",
    "dok_rm": "2022/23",
    "dok_nummer": "48",
    "dok_datum": "2023-01-19 00:00:00",
    "avsnittsrubrik": "Frågestund",
    "underrubrik": "Försvaret och havsbaserad vindkraft",
    "kammaraktivitet": "frågestund",
    "anforande_id": "665f7d82-42ad-ed11-917f-901b0eac4c70",
    "anforande_nummer": "40",
    "talare": "Ulf Holm (MP)",
    "parti": "MP",
    "anforandetext": "<p>Herr talman! Att energifrågan också är säkerhetspolitik är uppenbart för de flesta av oss. Att Sveriges energisystem har sina brister och att vi behöver tillförsel av ny energi är även det uppenbart för de flesta av oss.</p><p>Vi är många som bor i södra Sverige och i Skåne som tycker att vi måste göra allt för att få mer till Sverige för att säkra behoven och sänka priserna. Tyvärr finns det en myndighet som sticker ut och som nästan alltid konsekvent säger nej till all utbyggnad av havsbaserad vindkraft, nämligen Försvarsmakten. I nio fall av tio avstyrker Försvarsmakten nya etableringar. Det har gjort att Sverige ligger långt efter till exempel Natoländerna USA, Danmark och Tyskland när det gäller utbyggnad av havsbaserad vindkraft.</p><p>Försvarsmakten i dessa länder tycks inte se alla de problem som Försvarsmakten i Sverige ser. Jag vill därför fråga försvarsministern vilka åtgärder han och regeringen kommer att vidta för att Försvarsmakten, precis som i bland annat Tyskland och Danmark, kan vara mer konstruktiva i att hitta lösningar för placering av den så viktiga havsbaserade vindkraften.</p>",
    "intressent_id": "0584183916016",
    "rel_dok_id": "HAC120230119fs",
    "replik": "N",
    "systemdatum": "2023-02-15 16:08:24"
  }
}