{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Medel till skolan",
    "kammaraktivitet": "frågestund",
    "anforande_id": "e8b20f3f-9471-ed11-917b-901b0eac4c70",
    "anforande_nummer": "33",
    "talare": "Åsa Westlund (S)",
    "parti": "S",
    "anforandetext": "<p>Herr talman! Min fråga går till skolminister Lotta Edholm. </p><p>Under finanskrisen lät den dåvarande moderatledda regeringen välfärden i landets kommuner, det vill säga skolan, vården och omsorgen, ta den ekonomiska smällen. När pandemin och den därpå följande ekonomiska krisen slog till valde den socialdemokratiskt ledda regeringen att göra tvärtom: Man prioriterade välfärden, det vill säga skolan, vården och omsorgen, inte minst via höjda statsbidrag till landets kommuner och regioner. </p><p>Nu när Rysslands invasionskrig i Ukraina skapar en ny ekonomisk kris väljer återigen en moderatledd regering att låta välfärden, inte minst skolan, ta smällen. Regeringens budget täcker inte i närheten av de kostnadsökningar som skolan har, och konsekvenserna kommer att bli nedskärningar runt om i landet. Det är det tydliga budskapet från SKR och lärarförbunden. Vad avser skolministern att göra för att förhindra dessa nedskärningar?</p>",
    "intressent_id": "0802546764724",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:10"
  }
}