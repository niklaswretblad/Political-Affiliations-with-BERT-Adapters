{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Val av andre vice talman",
    "underrubrik": "",
    "kammaraktivitet": "",
    "anforande_id": "f1d46b26-e94e-ed11-9177-901b0eac4c70",
    "anforande_nummer": "12",
    "talare": "Henrik Vinge (SD)",
    "parti": "SD",
    "anforandetext": "<p>Fru ålderspresident! Jag vill börja med att gratulera Andreas Norlén och Kenneth G Forslund, som i brett samförstånd har valts till riksdagens talman och förste vice talman. Det är också med stolthet som jag för den sverigedemokratiska, moderata, kristdemokratiska och liberala gruppens räkning nominerar Julia Kronlid till posten som andre vice talman.</p><p>Val av andre vice talman</p><p>Julias kompetens, meriter och personlighet gör henne ytterst väl lämpad för det här uppdraget. Under sina tolv år som riksdagsledamot, där hon har tjänstgjort i en rad olika utskott, har Julia skaffat sig en djupgående kunskap och förståelse för ledamotsuppdraget. Den här erfarenheten, i kombination med att hon också har tjänstgjort i riksdagsstyrelsen och som andre vice gruppledare, har även gett henne en djupare inblick i och förståelse för Riksdagsförvaltningens funktionssätt och talmännens löpande arbete.</p><p>Genom sin tjänstgöring som vice partiledare och ledamot av kyrkostyrelsen har hon också god erfarenhet av och förståelse för vad det innebär att leda och representera stora demokratiska organisationer med många anställda. </p><p>Genom sin tjänstgöring i krigsdelegationen har hon också god kunskap om riksdagens kris- och beredskapsarbete. Genom den breda utrikespolitiska kompetens som Julia har skaffat sig efter många års tjänstgöring i riksdagens utrikesutskott, i Europarådets svenska delegation, i EU-nämnden med mera tror vi att Julia också har mycket att tillföra i talmanspresidiets viktiga internationella representationsuppdrag. </p><p>Genom att kombinera flera ytterst krävande och ansvarsfulla uppdrag i demokratins tjänst med sin roll som flerbarnsmor har Julia också varit en förebild och inspirationskälla för många kvinnor, både inom och utom vårt parti. Den här erfarenheten har också gjort henne intresserad av att fortsätta utveckla och anpassa ledamotsuppdraget och förvaltningens funktionssätt för att passa ledamöter med alla typer av livssituation och bakgrund. </p><p> STYLEREF Kantrubrik \\* MERGEFORMAT Val av andre vice talman</p><p>Bland dem som har haft förmånen att få arbeta med Julia är hon känd för att vara en person som kombinerar ledarskapsförmåga, beslutsamhet och kompetens med en stark mänsklig värme och en ständigt närvarande omsorg om människor omkring sig. Oavsett om det har varit i hennes tidigare livsroller som undersköterska, vårdare, socialpedagog, biståndsarbetare i Papua Nya Guinea, ordförande för Insamlingsstiftelsen Hepatica - som har hjälpt alltifrån syriska flyktingbarn till svenska fattigpensionärer - eller i hennes senaste roll som talesperson i socialförsäkringsutskottet har omsorgen om sjuka och fattiga löpt som en röd tråd genom Julias livsgärning. Denna kombination av erfarenhet, kompetens, ledarskapsförmåga och ett varmt hjärta anser jag gör Julia till en ytterst lämplig kandidat till den viktiga och ärofyllda posten som riksdagens andre vice talman.</p><p>(Applåder)</p>",
    "intressent_id": "0406831930624",
    "rel_dok_id": "",
    "replik": "N",
    "systemdatum": "2022-10-18 15:31:56"
  }
}