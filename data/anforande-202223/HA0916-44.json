{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "7e3c1741-e16f-ed11-917b-901b0eac4c70",
    "anforande_nummer": "44",
    "talare": "Ali Esbati (V)",
    "parti": "V",
    "anforandetext": "<p>Herr talman! I valet lovade de blåbruna partierna en hel massa till folk som redan slet med högre priser på mat, el och transporter. Nu har dessa partier ingått sitt slottsavtal och fått nycklarna till Regeringskansliet. Samtidigt påverkar krisen miljoner svenskar, som har rätt att förvänta sig ett krispaket som tar deras oro på allvar.</p><p>Vänsterpartiet ser hur folk kämpar och hur pengarna inte räcker till trots att man vänder på slantarna. Vi har redan presenterat ett antal förslag som skulle kunna ingå i ett sådant paket. </p><p>Man kunde införa ett tillfälligt ensamståendetillägg på 500 kronor per månad och barn i barnbidraget, vilket på ett enkelt sätt skulle ge 350 000 föräldrar, ofta i en tajt ekonomisk situation, bättre möjlighet att klara 2023. </p><p>Man kunde stärka a-kassan genom att höja golvet och taket och ta bort sänkningen efter 100 dagar, vilket skulle stärka många svårt utsattas ekonomi med några tusenlappar. </p><p>Man kunde stärka sjukförsäkringen genom att höja taket i sjukpenningen för arbetssökande och höja ersättningsnivån i sjuk- och aktivitetsersättningen. </p><p>Man kunde höja försörjningsstödet för att minska risken för svår fattigdom, tillfälligt ge möjlighet till billigare förskola och fritis och halvera biljettpriserna i kollektivtrafiken.</p><p></p><p>Allt detta kunde man ha fått utrymme till med andra prioriteringar - om man hade brytt sig om fler än sina allra närmaste allierade och uppdragsgivare.</p><p>Nu lämnas i stället människor i sticket medan Sverigedemokraterna och deras stödpartier i regeringen myser i kapp över de nyvunna maktpositionerna.</p><p>Tydligare än så här kan skillnaderna i svensk politik knappast bli.</p><p>(Applåder)</p>",
    "intressent_id": "014386615025",
    "rel_dok_id": "",
    "replik": "N",
    "systemdatum": "2022-11-29 13:28:23"
  }
}