{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Hälsningsanförande från ålderspresidenten",
    "underrubrik": "",
    "kammaraktivitet": "",
    "anforande_id": "ded46b26-e94e-ed11-9177-901b0eac4c70",
    "anforande_nummer": "1",
    "talare": "Carina Ohlsson (S)",
    "parti": "S",
    "anforandetext": "<p>Ärade riksdagsledamöter! Mina damer och herrar! I egenskap av riksdagens ålderspresident vill jag hälsa er varmt välkomna till den nyvalda riksdagens första sammanträde.</p><p>Låt mig särskilt rikta ett välkomnande till er 81 ledamöter som är helt nya. Ni är varmt välkomna!</p><p>Hälsningsanförande från ålderspresidenten</p><p>Detta är första gången som den nya riksdagen samlas, och då kan man undra: Vilka är vi egentligen? Siffrorna ger en del svar. Vi representerar hela Sverige - alla våra 29 valkretsar - och vi representerar åtta partier. Medelåldern är 47 år. Den äldsta av oss är 76 år - det är dock inte jag, ålderspresidenten - och den yngsta är 23 år. Det spänner alltså över hela åldersskalan. 46 procent av oss är kvinnor och 54 procent är män, vilket är samma könsfördelning som när den nyvalda riksdagen tillträdde 2018.</p><p>Sist men inte minst vill jag också säga något om valdeltagandet. Det var i år 84 procent som deltog i valet. Valet och därmed valdeltagandet är vitala delar av vår demokrati, och tillsammans ska vi verka för att valdeltagandet ska bli så högt som möjligt. Så värnar vi demokratin och allas möjligheter att delta i ett demokratiskt val.</p>",
    "intressent_id": "0859968278117",
    "rel_dok_id": "",
    "replik": "N",
    "systemdatum": "2022-10-18 15:31:40"
  }
}