{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "29610b82-8b66-ed11-917b-901b0eac4c70",
    "anforande_nummer": "4",
    "talare": "Nooshi Dadgostar (V)",
    "parti": "V",
    "anforandetext": "<p>Herr talman! Den svenska välfärden är underfinansierad. Jag ser det själv när jag sitter på akuten med min treåriga dotter. Vi kan inte skära ned mer. Tvärtom måste vi anställa fler som kan ge oss trygghet i livet. </p><p>Sverige går mot kristider. Vi har inte råd med system som låter våra skattepengar försvinna till skatteparadis och i vinstuttag. Sveriges Kommuner och Regioner kom med en preliminär bedömning som visar att vård, skola och omsorg behöver ett tillskott på 20 miljarder kronor under nästa år för att inte stå inför stora nedskärningar. Då talar vi alltså bara om att behålla befintliga nivåer. </p><p>Jag kan redan nu höra hur det kommer att låta om några veckor när högern presenterar sin budget - hur de lägger några miljarder här och några miljarder där och påstår att det är stora satsningar. Men det skulle alltså inte räcka. Allt annat än i storleksordningen 20 miljarder skulle innebära stora nedskärningar, och det går inte. Vi är på bristningsgränsen i förskolan, i äldreomsorgen och på sjukhusen. </p><p>Det handlar om prioriteringar, som det högernationalistiska styret i Norrtälje sa. Det handlar om prioriteringar, och nu måste välfärden gå först. Vi kommer att hålla regeringen ansvarig om den i dag inte tydligt kan deklarera att välfärden kommer att skyddas under denna mandatperiod. </p><p> STYLEREF Kantrubrik \\* MERGEFORMAT Partiledardebatt</p><p>Den nya högerregeringen har nu tillträtt, och vi har fått besked om vilka som ska få ansvaret för att genomföra det högernationalistiska slottsavtalet. Inte en enda norrlänning har fått nycklarna till Regeringskansliet - men det har     desto fler lobbyister från organisationer som företräder den ekonomiska elitens särintressen. Listan är relativt lång: Det är Timbro, det är Svenskt Näringsliv och det är Kreab. </p><p>Lobbyisterna tar nu över styret av landet. De lever på att sälja idén att det bästa vore om vi alla bara samlade ihop skattemedel och skänkte dessa till just dem. De är till och med beredda att betala pengar för det; i <em>Kalla fakta</em> kunde vi se hur partierna hade etablerade upplägg för att ta emot donationer från sina riktiga uppdragsgivare, det vill säga de ekonomiska särintressena. </p><p>Detta syns. Marknadsskolan ska få fortsätta som om den inte var ett världsunikt misslyckande - det som föreslås i slottsavtalet är bara kosmetiska förändringar och ett beställningsjobb från skolkoncernerna. År 2018 kommenterade nuvarande skolminister Lotta Edholm riksdagsförslaget om att skattemedel skulle stanna i skolan och inte bli till aktieutdelning med att vinstförbud \"är lika absurt som att förbjuda privatpersoner att öppna sparkonto\". Barnens rätt till skola ska få lida för att den ekonomiska eliten vill fylla på sitt eget sparkapital. Så ser den nya regeringen på skolans verksamhet. </p><p>Herr talman! Det är nog inte många som har hört talas om Tellusgruppen. Betydligt fler har hört talas om svältens - förlåt, jag menar Hälsans - förskola. Det var ett aktiebolag som gav förskolebarnen vatten och knäckebröd och sa att de yngsta barnen, som inte hade fått tänder, fick tugga med gommen. Så, för att låna en annan persons ord: Vad fan får folk för pengarna? Det handlar om barn som inte fått blöjan bytt på hela dagen, personal som slår larm och barngrupper som bara växer. Företaget gjorde under samma period en vinst på 8 miljoner kronor. </p><p>Styrelseledamot för och grundare av Hälsans förskola är Bijan Fahimi, en liberal politiker. I vilket annat land som helst hade man inlett en rättsprocess, bett ägarna att tacka för sig och förändrat de lagar som gjort detta möjligt - men inte i Sverige. Här saknas respekten för andras pengar. I stället blev det ett namnbyte som lurar ännu fler föräldrar, och så kunde de fortsätta. Snart blev det också en ministerpost för styrelseledamoten Lotta Edholm. </p><p>Tellusgruppen är ett nätverk av och för liberala politiker med kärlek till stora pengar på barns bekostnad. Fråga i stället de lärare som inte har aktieinnehav i friskolekoncernerna! De säger sanningen. Det är de som finns i verksamheten. </p><p>En anständig regering hade i detta krisläge börjat med att stätta stopp för den omfattande bristande vandel med svenska folkets skattemedel som i dag sker. Det som sker nu håller nämligen inte.</p><p>(Applåder) </p>",
    "intressent_id": "0721509806321",
    "rel_dok_id": "",
    "replik": "N",
    "systemdatum": "2022-11-17 16:21:56"
  }
}