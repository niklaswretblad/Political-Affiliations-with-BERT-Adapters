{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "13a672a1-9da7-ed11-917f-901b0eac4c70",
    "anforande_nummer": "78",
    "talare": "Märta Stenevi (MP)",
    "parti": "MP",
    "anforandetext": "<p>Fru talman! Som fru talmannen säger är det här definitivt mer ett tacktal än en replik. Du ska få de här gåvorna strax, Annie, men inte riktigt än.</p><p>Jag har förberett ett litet anförande, men när jag satt här och lyssnade slog det mig att jag är den som har fått känna Annie Lööf under kortast tid. Det är jag lite ledsen för, ska jag säga, och jag är också lite ledsen för att vi inte får ha fler sådana här tillfällen i kammaren. Jag har uppskattat dem otroligt mycket.</p><p>Däremot har jag en erfarenhet som jag inte tror att någon annan av mina partiledarkollegor har. Det är att jag som väljare har fått uppleva Annie Lööf. När Annie Lööf tillträdde hade jag ännu inte blivit medlem i något politiskt parti, utan jag satt och betraktade hela den cirkus vi håller på med här utifrån, som väljare utan partipolitisk koppling. Jag såg då en ung kvinna ta plats på den här scenen, medan jag gjorde en annan resa - i näringslivet och i en helt annan typ av ledarskap. Jag fick från sidan av och utifrån följa din resa in i den här världen. Det var väldigt inspirerande och roligt.</p><p>För Miljöpartiet är rotationsprincipen en viktig princip. Vi tror att det är bra för politiken och för samhället att man går in i och ut ur politiken. Det är bra att man har erfarenheter med sig in i politiken som man inte kan få i det här rummet och bland de här kollegorna enbart och att man sedan tar med sig dessa erfarenheter ut.</p><p>Jag fick se början, inte av din politiska karriär men väl av din partiledarkarriär. Sedan har jag fått förmånen att kliva in och vara kollega, och nu ser jag otroligt mycket fram emot att få följa vad som kommer härnäst. Jag är rätt övertygad om att det inte kommer att handla så mycket om spaupplevelser och skogspromenader som om nya fantastiska insatser på viktiga områden i vårt samhälle.</p><p>Jag tackar för den här korta tiden utifrån detta perspektiv och för det perspektiv som du gav mig då, när det började.</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}