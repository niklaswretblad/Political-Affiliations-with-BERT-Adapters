{
  "anforande": {
    "dok_hangar_id": "5160613",
    "dok_id": "HA0934",
    "dok_titel": "Protokoll 2022/23:34 Torsdagen den 8 december",
    "dok_rm": "2022/23",
    "dok_nummer": "34",
    "dok_datum": "2022-12-08 00:00:00",
    "avsnittsrubrik": "Frågestund",
    "underrubrik": "Licensiering av familjehem",
    "kammaraktivitet": "frågestund",
    "anforande_id": "a55dfb8a-b995-ed11-9180-901b0e9b71a0",
    "anforande_nummer": "86",
    "talare": "Carita Boulwén (SD)",
    "parti": "SD",
    "anforandetext": "<p>Herr talman! Alla barn och unga som befinner sig i samhällets vård har rätt till en trygg och säker vård av god kvalitet, oavsett formen eller grunden för deras placering. För en del unga individer med omfattande problematik är placering på låst Sis-institution ibland nödvändig, då det ofta saknas andra möjliga alternativ. För att möta upp dessa individers många gånger komplexa behov krävs resurser, förutsättningar och rätt kompetens, där trygghet och kontinuitet är viktiga framgångsfaktorer för att de ska kunna tillgodogöra sig vård och behandling som erbjuds.</p><p> STYLEREF Kantrubrik \\* MERGEFORMAT Frågestund</p><p>En metod som lyfts fram som särskilt framgångsrik och som ett alternativ till Sis-placeringar är TFCO, utbildade familjebehandlingshem. Kan ministern tänka sig att titta på att ytterligare stärka familjehemmen genom att dessa certifieras och att utbildningsinsatser görs för att få fler så kallade behandlingsfamiljer? Vi vet att statsrådet Camilla Waltersson Grönvall precis som vi själva är väldigt engagerad i att barn och unga ska få goda placeringar. Vi har bland annat drivit igenom frågan om ett nationellt register för familjehem. </p>",
    "intressent_id": "0371882294919",
    "rel_dok_id": "HAC120221208fs",
    "replik": "N",
    "systemdatum": "2023-01-16 17:19:58"
  }
}