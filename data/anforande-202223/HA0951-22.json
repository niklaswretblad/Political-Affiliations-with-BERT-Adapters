{
  "anforande": {
    "dok_hangar_id": "5164302",
    "dok_id": "HA0951",
    "dok_titel": "Protokoll 2022/23:51 Onsdagen den 25 januari",
    "dok_rm": "2022/23",
    "dok_nummer": "51",
    "dok_datum": "2023-01-25 00:00:00",
    "avsnittsrubrik": "Sekretess vid Försäkringskassans handläggning av ärenden om elstöd samt slopad kontrolluppgiftsskyldighet",
    "underrubrik": "",
    "kammaraktivitet": "",
    "anforande_id": "555e202b-d2ae-ed11-917f-901b0eac4c70",
    "anforande_nummer": "22",
    "talare": "Gudrun Brunegård (KD)",
    "parti": "KD",
    "anforandetext": "<p>Herr talman! Det är, som jag sa tidigare, olika intressen som måste vägas emot varandra. Regeringen har gjort sitt yttersta för att hitta en lösning som blir så bra som möjligt.</p><p>I debatten hör vi att det har gått för fort och samtidigt: Oh, så långsamt det går! Det här är den lösning som är den absolut bästa under rådande förhållanden.</p><p>Som kristdemokrat värnar man människor som lever i utsatthet, och jag vet att även Vänstern gör det. Det är ett väldigt stort intresse - och det finns ett stort värde i - att skydda enskilda personer. Med en offentlighet skulle inte bara identiteten röjas utan även adressen där en person kanske lever under svåra förhållanden, till exempel för att fly undan en våldsam partner. Det måste vi undvika.</p><p>Det handlar också om företagshemligheten. En stor del - jag tror till och med att det är merparten - av elkonsumenterna har avtal med privata elleverantörer. Där råder företagssekretess. Om vi inte hade den regel som regeringen nu vill införa skulle företagssekretessen röjas. Det är alltså olika intressen som man måste avväga, och då har denna lösning blivit den som regeringen presenterar.</p>",
    "intressent_id": "0304498908019",
    "rel_dok_id": "",
    "replik": "Y",
    "systemdatum": "2023-02-17 15:49:13"
  }
}