{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "7f77235a-6cad-ed11-917f-901b0eac4c70",
    "anforande_nummer": "137",
    "talare": "Fredrik Malm (L)",
    "parti": "L",
    "anforandetext": "<p>Herr talman! Jag noterade i ett tidigare replikskifte att det är tre av åtta partier i riksdagen som når upp till enprocentsmålet. Det är Centerpartiet, Vänsterpartiet och Miljöpartiet. Jag noterar inte Socialdemokraterna i den uppräkningen.</p><p>Herr talman! Jag skulle kunna bolla tillbaka precis samma fråga till Olle Thorell. Har Socialdemokraterna för alltid gett upp enprocentsmålet? Jag tror att man skulle få ungefär samma svar från oss båda.</p><p>Budgeten slås fast för det kommande året. Sedan finns det en finansplan för ytterligare några år framåt i tiden. Det är klart att vi önskar att svensk ekonomi, våra möjligheter, kvaliteten i svenskt bistånd och möjligheterna till effektivitet och annat gör att vi öka biståndet.</p><p>Jag står bakom att Sverige ska ge ett generöst och högt bistånd. Jag ser att behoven, inte minst på det humanitära området i Ukraina och runt om på olika håll i världen, är enorma. Vi ska självklart sträva efter det. Men inget av våra partier når upp till enprocentsmålet i budgeten. Det är sanningen.</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}