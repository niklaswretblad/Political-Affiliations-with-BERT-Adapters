{
  "anforande": {
    "dok_hangar_id": "5167303",
    "dok_id": "HA0965",
    "dok_titel": "Protokoll 2022/23:65 Fredagen den 17 februari",
    "dok_rm": "2022/23",
    "dok_nummer": "65",
    "dok_datum": "2023-02-17 00:00:00",
    "avsnittsrubrik": "Svar på interpellation 2022/23:171 om åtgärder för att bevara ålen",
    "underrubrik": "",
    "kammaraktivitet": "interpellationsdebatt",
    "anforande_id": "46f7ade1-f7ae-ed11-917f-901b0eac4c70",
    "anforande_nummer": "56",
    "talare": "Beatrice Timgren (SD)",
    "parti": "SD",
    "anforandetext": "<p>Herr talman! Jag vill vara tydlig. Vi vill värna både ålen och det småskaliga ålfisket - med betoning på småskaliga - för utan ål blir det inte heller något ålfiske. </p><p>Ålen är ett enda bestånd, och ett totalstopp i Sverige skulle få en försumbar effekt. Men det skulle utplåna det småskaliga kulturella ålfiske som vi har i Sverige. Sverige har redan vidtagit många åtgärder i jämförelse med många andra länder; till exempel har vi infört bättre kontroller. Men tyvärr är det illegala ålfisket ungefär lika stort som det gäller det legala, vilket tyder på att ökade kontroller är viktiga och behövs.</p><p>Interpellanten nämner också vattenkraftverk. Det är ett problem att ålar dör i vattenkraftverksturbiner. Interpellanten nämner också pausen och omprövningen som ett problem. Jag vill påminna ledamoten om att när riksdagen 2018 fattade beslut om omprövning av vattenkraftverk som skulle gynna bland annat fiskar och fiskvandring hade vi en helt annan situation när det gällde elförsörjningen. Men sedan hände någonting. Det som hände var att Miljöpartiet fick igenom sin politik. Man stängde kärnkraftsreaktorer och värmekraftverk. På grund av Miljöpartiets politik finns det i dag inget utrymme för att genomföra omprövningen. En paus är då nödvändig tills vi har en tydlig bild av hur omprövningen kommer att påverka elsystemet.</p>",
    "intressent_id": "0663851410627",
    "rel_dok_id": "HA10171",
    "replik": "N",
    "systemdatum": "2023-02-17 20:19:23"
  }
}