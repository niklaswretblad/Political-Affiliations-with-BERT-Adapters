{
  "anforande": {
    "dok_hangar_id": "5157618",
    "dok_id": "HA0925",
    "dok_titel": "Protokoll 2022/23:25 Onsdagen den 23 november",
    "dok_rm": "2022/23",
    "dok_nummer": "25",
    "dok_datum": "2022-11-23 00:00:00",
    "avsnittsrubrik": "Vissa frågor inom hälso- och sjukvårdsområdet",
    "underrubrik": "",
    "kammaraktivitet": "ärendedebatt",
    "anforande_id": "f87e0701-bf7b-ed11-917b-901b0eac4c70",
    "anforande_nummer": "103",
    "talare": "Lina Nordquist (L)",
    "parti": "L",
    "anforandetext": "<p>Fru talman! Ja, mina vänner, det är inte ofta jag blir förbannad i denna kammare. Men detta, ledamoten Jonsson, är ren vilseledning.</p><p>Jag har precis förklarat för ledamoten, mycket pedagogiskt, att om man läser de fullständiga skrivningarna i avtalet kan man tydligt se att undantag ska utredas. Frågan är <em>om</em> man efter viss tid efter uppehållstillstånd ska införa avgifter. Skaka inte på huvudet, Anders W Jonsson! Jag har läst detta avtal - sannolikt noggrannare, verkar det som. Jag har varit mycket pedagogisk och tydlig. Detta är ren vilseledning.</p><p></p><p>Jag hade hoppats att snömoset skulle hålla sig utanför Riksdagshuset och inte släpas in hit till talarstolarna. </p><p>Efter åtta år med socialistiskt styre i detta land och försök att få till någonting som ger liberala reformer gör vi i Liberalerna bedömningen att hellre än som en takfläkt snurra runt, kasta åt alla håll och bara samarbeta med sig själv acceptera demokratin, acceptera matematiken och se till att få in så mycket liberala reformer som möjligt så att riskerna blir så få som möjligt.</p><p>I stället för att försöka skapa verklig förändring står man i riksdagens talarstol och meddelar medvetet svenska folket direkta felaktigheter. Det står uttryckligen att undantag för sjukvården ska utredas. Jag är så arg just nu att jag är glad att jag inte kan många fula ord. Kunde jag dem skulle jag just nu räkna upp en hel lång rad av dem.</p><p>Detta avtal var en nödvändighet för att få till en borgerlig liberal regering. Det finns alltid saker i varje samarbete som inte är vad ett enskilt parti vill ha. Men att inte samarbeta, att bara se till alla andras fel, innebär att det inte blir något resultat alls. </p><p>Låt oss mötas här om tre och ett halvt år, så får vi väl se vilka reformer vi fick!</p>",
    "intressent_id": "0161616238120",
    "rel_dok_id": "HA01SoU3",
    "replik": "Y",
    "systemdatum": "2022-12-14 15:53:52"
  }
}