{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Val av tredje vice talman",
    "underrubrik": "",
    "kammaraktivitet": "",
    "anforande_id": "03d56b26-e94e-ed11-9177-901b0eac4c70",
    "anforande_nummer": "21",
    "talare": "Rasmus Ling (MP)",
    "parti": "MP",
    "anforandetext": "<p>Fru ålderspresident! När valen av talman och talmanspresidium ägde rum i samband med uppropet 2018 valdes Lotta Johnsson Fornarve till andre vice talman. Sverigedemokraterna hade vid det tillfället nominerat Björn Söder, men i omröstningen valdes Lotta Johnsson Fornarve av en majoritet. Kerstin Lundgren blev sedan vald till tredje vice talman. Det här innebar att såväl Vänsterpartiet som Centerpartiet fick plats i talmanspresidiet. Från vår sida, Miljöpartiets, hade vi gärna även denna gång och denna mandatperiod sett en sådan lösning. Men nu har det inte blivit så. Vi valde andre vice talman alldeles nyss, och nu står vi inför valet av tredje vice talman.</p><p>I valet mellan Lotta Johnsson Fornarve och Kerstin Lundgren har Miljöpartiet inte några särskilda preferenser. Vi tycker att båda de kandidaterna gjorde ett förtjänstfullt arbete i talmanspresidiet under den förra mandatperioden. Eftersom det som vi ser det inte finns några sakliga skäl för endera kandidaten är det för Miljöpartiets del partistorleken som avgör hur vi ställer oss i omröstningen. Partierna har lika många mandat, men Vänsterpartiet har fått fler röster i valet. Därför kommer Miljöpartiet att rösta på den kandidat som Vänsterpartiet har nominerat: Lotta Johnsson Fornarve.</p><p>(Applåder)</p>",
    "intressent_id": "0744139167426",
    "rel_dok_id": "",
    "replik": "N",
    "systemdatum": "2022-10-18 15:32:07"
  }
}