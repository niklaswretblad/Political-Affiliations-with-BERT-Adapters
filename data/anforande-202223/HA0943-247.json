{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Studiestöd",
    "underrubrik": "",
    "kammaraktivitet": "ärendedebatt",
    "anforande_id": "ef4cf6a2-519e-ed11-917f-901b0eac4c70",
    "anforande_nummer": "247",
    "talare": "Niklas Sigvardsson (S)",
    "parti": "S",
    "anforandetext": "<p>Herr talman! Jag får medge att jag inte är helt tillfreds med det svar som ledamoten Malm ger här.</p><p>Det är helt klart att vi nu får fler sökande. Bara i år är det hittills 22 000 som har sökt, och fler kommer det att bli de kommande åren. Fullt utbyggt är vi uppe på anslagsnivåer på runt 9 miljarder. Då behöver vi massiva satsningar även på utbildningsplatser.</p><p>Det är därför det känns lite märkligt att läsa i regeringens budget att man faktiskt skär ned med 85 miljoner i högskole- och universitetssektorn, att man skär ned med 1,23 miljarder på vuxenutbildningen och att man skär ned med 104 miljoner på yrkeshögskolorna. Då är vi bara där uppe i ungefär 1,4 miljarder. Lägger vi därtill nedskärningarna på 492 miljoner på folkbildningen är vi uppe i över 1,8 miljarder i nedskärningar och ungefär 30 000 platser.</p><p>Här har vi ett ganska stort jobb att göra om vi vill att alla i de kullar som kommer ska kunna få en plats för att studera och också vill att människor genom omställningsstudiestödet ska kunna kompetensutveckla sig mitt i livet.</p><p>Regeringen och regeringens företrädare är skyldiga att ge oss och alla som går hemma och väntar på ett besked ett svar. De 22 000 som har sökt detta under de månader som de har kunnat göra det och alla de nya unga som ska studera under kommande perioder väntar faktiskt på svaret. Hur kommer detta att påverka deras möjligheter att studera?</p><p> STYLEREF Kantrubrik \\* MERGEFORMAT Studiestöd</p><p>Jag tycker att alla partier i regeringsunderlaget är oss svaret skyldiga. Vart ska alla studenter - både de med omställningsstudiestöd och de övriga - ta vägen när förhoppningsvis fler vill studera vidare?</p>",
    "intressent_id": "0610162335824",
    "rel_dok_id": "HA01UbU2",
    "replik": "Y",
    "systemdatum": "2023-01-27 15:49:30"
  }
}