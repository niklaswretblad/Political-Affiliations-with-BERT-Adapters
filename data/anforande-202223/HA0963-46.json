{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2477235a-6cad-ed11-917f-901b0eac4c70",
    "anforande_nummer": "46",
    "talare": "Morgan Johansson (S)",
    "parti": "S",
    "anforandetext": "<p>Herr talman! Tack för den kommentaren, för det var nämligen precis detta som föranledde mig att begära replik! Jag hade inte tänkt göra det annars.</p><p>Håkan Svenneling försöker på det här sättet hänga ut en enskild tjänsteman - som dessutom inte kan försvara sig. Han finns inte här i kammaren. Vi andra, som är politiker och deltar i debatten, kan ju försvara oss. Vi kan begära repliker, men det kan inte Oscar Stenström göra. Jag tycker att Håkan Svenneling här går långt över gränsen för hur man ska göra i en sådan här debatt.</p><p>Jag vill också säga i sak att det inte finns någon stor konspiration. Det lät på Håkan Svenneling som att det här är dolda makthavare som har bestämt saker och ting i slutna rum, vad det nu kan vara - Illuminati eller någonting.</p><p>Det finns inga konspirationer eller dolda makthavare; det kan jag säga i kraft av att jag faktiskt har varit med under hela processen. Jag var justitie- och inrikesminister under processen. Jag satt med dåvarande statsministern, försvarsministern och utrikesministern och med våra centrala myndigheter under hela processen. Jag var också med om att åka ut i det socialdemokratiska partiet och diskutera detta under hela våren för att stämma av var vi skulle landa i frågan.</p><p>Det finns inga dolda makthavare. Vad det handlar om är att vi såg hur Ryssland angrep Ukraina och hur Finland gick in för ett Natomedlemskap. Vi drog då slutsatsen att det som för framtiden tjänar Sverige bäst från säkerhetssynpunkt är att också Sverige söker Natomedlemskap.</p><p>Alla de här argumenten har varit öppna för hela svenska folket att ta del av. De har dessutom prövats i ett val så sent som i höstas, där Vänsterpartiet för övrigt gick bakåt.</p><p>Nej, det finns inga konspirationer här och inga dolda makthavare. Det tycker jag att Håkan Svenneling ska ha klart för sig.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}