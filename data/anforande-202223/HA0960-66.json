{
  "anforande": {
    "dok_hangar_id": "5166409",
    "dok_id": "HA0960",
    "dok_titel": "Protokoll 2022/23:60 Torsdagen den 9 februari",
    "dok_rm": "2022/23",
    "dok_nummer": "60",
    "dok_datum": "2023-02-09 00:00:00",
    "avsnittsrubrik": "Frågestund",
    "underrubrik": "Villkorat bistånd och återtagande",
    "kammaraktivitet": "frågestund",
    "anforande_id": "66c30c5e-b1a8-ed11-917f-901b0eac4c70",
    "anforande_nummer": "66",
    "talare": "Statsrådet Johan Forssell (M)",
    "parti": "M",
    "anforandetext": "<p>Herr talman! Tack, Anna Lasses, för frågan! Som Anna Lasses känner till har alla länder i världen en folkrättslig förpliktelse att ta emot sina egna medborgare. Det är en grundläggande fråga som tyvärr inte alla länder tar sitt ansvar kring i dag.</p><p>Vi har pekat på att man behöver arbeta på bred front för att få en förändring till stånd när det gäller det skuggsamhälle som vi hörde om i en tidigare fråga. En sak handlar om att kunna ställa krav på de länder som är mottagare av bistånd, men det handlar också om att kunna ha en dialog med dem.</p><p>Det är ingenting nytt i detta sammanhang. Det har skett på en lång rad andra områden tidigare, till exempel när det gäller korruption och andra saker. Ytterst är det nämligen alltid svenska skattebetalares pengar som används. Någon har jobbat ihop de pengar som går till bistånd till andra länder. Då är det viktigt att vi säkerställer att vi får kvalitet för dem och att länder faktiskt uppfyller de förpliktelser som de ska uppfylla.</p>",
    "intressent_id": "0126797549328",
    "rel_dok_id": "HAC120230209fs",
    "replik": "N",
    "systemdatum": "2023-02-09 20:39:33"
  }
}