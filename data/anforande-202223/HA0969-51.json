{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "5a8c480a-60b4-ed11-9183-901b0e9b71a8",
    "anforande_nummer": "51",
    "talare": "Ardalan Shekarabi (S)",
    "parti": "S",
    "anforandetext": "<p>Fru talman! Tack, Ida Drougge, för anförandet! Jag vet att Ida Drougge åtminstone sedan början av förra mandatperioden har kämpat för och drivit opinionsbildning för tjänstemannaansvar, det vill säga ett straffrättsligt ansvar för tjänstemän som utövar myndighetsutövning.</p><p>En aspekt som dock inte lyfts i den här debatten är att en stor del av myndighetsutövningen nu ligger på privata aktörer i offentligt finansierad verksamhet. För att vi ska kunna ställa någon till svars för fel måste vi ha insyn, och för det krävs offentlighetsprincipen. </p><p>Men den regering som Ida Drougges parti leder har nu signalerat att man inte är intresserad av att utvidga offentlighetsprincipen. Därmed blir det svårt att ställa någon till svars i verksamheter som bedrivs av privata aktörer men som är offentligt finansierade. Vi vet ju inte riktigt vem som fattar besluten, hur de fattar besluten och vad som är bakgrunden till besluten.</p><p>Jag tänker därför fråga Ida Drougge om hon avser att bedriva samma typ av opinionsbildningsarbete under den här mandatperioden för att övertyga sitt eget parti att ändra linje i frågan om offentlighetsprincipen.</p>",
    "intressent_id": "0922497728524",
    "rel_dok_id": "",
    "replik": "Y",
    "systemdatum": "2023-02-24 17:27:23"
  }
}