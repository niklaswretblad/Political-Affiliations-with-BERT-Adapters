{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "fb76235a-6cad-ed11-917f-901b0eac4c70",
    "anforande_nummer": "5",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! På den sista punkten kan jag peka på den passus som vi har i utrikesdeklarationen där vi nu tydligt talar om att vi kommer att överlämna ansökningspropositionen till riksdagen i mars och därmed också ta det sista och viktiga steget som möjliggör för riksdagen att fatta det beslut som gör att vi, så fort det turkiska och ungerska parlamentet har ratificerat detta, kan bli medlemmar i Nato. Därför gör vi precis det som Morgan Johansson efterfrågar. </p><p>I går när ledamöterna i det finska utrikesutskottet besökte riksdagen och Utrikesdepartementet och på ett officiellt plan meddelade att det finska parlamentet nu avser att slutföra sina processer var det naturligt för oss att också till riksdagen meddela att vi går vidare och officiellt kommer att överlämna denna proposition till riksdagen för behandling. Vi går hand i hand med Finland lika mycket nu som vi gjorde förra våren när den tidigare regeringen fattade beslutet om att vi skulle bli medlemmar i Nato och lämnade in sitt Letter of intent. Ingenting har ändrats på denna punkt, och ingenting kommer heller att förändras framöver i så mån att Finland och Sverige äger sina processer. </p>",
    "intressent_id": "0956595590924",
    "rel_dok_id": "",
    "replik": "Y",
    "systemdatum": "2023-02-15 21:07:49"
  }
}