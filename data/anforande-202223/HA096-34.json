{
  "anforande": {
    "dok_hangar_id": "5149777",
    "dok_id": "HA096",
    "dok_titel": "Protokoll 2022/23:6 Onsdagen den 12 oktober",
    "dok_rm": "2022/23",
    "dok_nummer": "6",
    "dok_datum": "2022-10-12 00:00:00",
    "avsnittsrubrik": "Subsidiaritetsprövning av kommissionens förslag till förordning om inrättande av instrumentet för förstärkning av den europeiska försvarsindustrin genom gemensam upphandling",
    "underrubrik": "",
    "kammaraktivitet": "",
    "anforande_id": "ec2a639a-745f-ed11-917c-901b0e9b71a8",
    "anforande_nummer": "34",
    "talare": "Helén Pettersson (S)",
    "parti": "S",
    "anforandetext": "<p>Fru talman! I dag ska vi debattera eller åtminstone samtala om försvarsutskottets utlåtande nummer 2 <em>Subsidiaritetsprövning av kommissio</em><em></em><em>nens förslag till förordning om inrättande av instrumentet för förstärkning av den europeiska försvarsindustrin genom</em> <em>gemensam upphandling</em>.</p><p>Jag vill börja med att understryka för kammaren och för eventuella lyssnare som följer debatten att detta är en subsidiaritetsprövning. Det innebär helt enkelt att utskottet ska ta ställning till om förslaget till förordning bryter mot subsidiaritetsprincipen, det vill säga om det är en fråga som bör hanteras på nationell nivå eller på EU-nivå. Diskussionen handlar alltså inte om den politiska sakfrågan i sig.</p><p>Försvarsutskottet är i sitt utlåtande helt enigt om att detta förslag bryter mot subsidiaritetsprincipen. Utskottet grundar det ställningstagandet på att förslaget saknar en konsekvensanalys som säkerställer att kommissionen inte ges större inflytande över försvarspolitiska beslut som tidigare fattats på nationell nivå.</p><p>Dessutom anser utskottet att den europeiska försvarsindustriella och tekniska basen stärks genom konkurrens och konsolidering på marknadsmässiga grunder och villkor, vilket inte avspeglas i förslaget. Den föreslagna förordningen ger i stället kommissionen möjlighet att styra tilldelning av medel utifrån kriterier som ännu inte är tillräckligt transparenta och mätbara. Med det följer ökad administration och ökad överstatlig styrning och kontroll.</p><p>Vi är också i utskottet överens om att förslaget behöver analyseras och balanseras ytterligare mot enskilda medlemsstaters förutsättningar att avgöra vilka åtgärder som är mest effektiva och ändamålsenliga. Det är försvarspolitik, krav på informationssäkerhet och försörjningstrygghet som utgör grunden för om försvarsmateriel ska upphandlas nationellt eller gemensamt i unionen.</p><p>Fru talman! Vi ser i grunden positivt på den övergripande ambitionen hos kommissionen att stärka Europas försvarsförmåga. Samtidigt är det viktigt att värna de svenska intressena och nationell beslutanderätt i frågor som rör nationellt försvar och materielförsörjning.</p><p>Vi ser inte här att kommissionen har presenterat tillräckligt tydligt hur medlemsstaternas rätt till insyn och inflytande säkerställs. Därför, fru talman, anser vi inte att förordningsförslaget är förenligt med subsidiaritetsprincipen utan att dessa frågor i första hand är nationella kompetenser.</p><p>Jag konstaterar återigen att det är ett helt enigt utskott i detta ärende, men jag yrkar för ordnings skull bifall till förslaget i utlåtandet.</p>",
    "intressent_id": "0103624617217",
    "rel_dok_id": "",
    "replik": "N",
    "systemdatum": "2022-11-08 15:50:25"
  }
}