{
  "anforande": {
    "dok_hangar_id": "5152829",
    "dok_id": "HA0915",
    "dok_titel": "Protokoll 2022/23:15 Torsdagen den 27 oktober",
    "dok_rm": "2022/23",
    "dok_nummer": "15",
    "dok_datum": "2022-10-27 00:00:00",
    "avsnittsrubrik": "Frågestund",
    "underrubrik": "Försvarets personalförsörjning",
    "kammaraktivitet": "frågestund",
    "anforande_id": "603e4bcf-8b66-ed11-917b-901b0eac4c70",
    "anforande_nummer": "62",
    "talare": "Försvarsministern Pål Jonson (M)",
    "parti": "M",
    "anforandetext": "<p>Herr talman! Tack, Jörgen Berglund, för frågan! Försvarsmaktens största tillgång är dess personal. Jag känner igen den bild som Jörgen Berglund ger. </p><p>Det finns många förväntningar ute på förbanden. Man hör att det kommer mer pengar och mer resurser, men samtidigt har förbanden det rätt tufft där ute. Inte minst handlar det om kontinuerligt tjänstgörande soldater som går rätt hårt på grund av de beredskapsanpassningar som vi kontinuerligt gör mot bakgrund av det försämrade läget.</p><p>Personalförsörjningen är en av Försvarsmaktens största utmaningar. Samtidigt ska Försvarsmakten också växa geografiskt här hemma, med återetablering av fem nya regementen. Vi kommer också att skicka närmare 200 officerare till Natos ledningsstrukturer. </p><p>Jag konstaterar samtidigt att ÖB:s dagorder från den 18 augusti tar sikte på den här frågan och att Försvarsmakten i förra veckan aviserade att man kommer att se över löneläget för flygförare, för sjömän och för soldater. Jag välkomnar det initiativet.</p><p>(Applåder)</p>",
    "intressent_id": "0642224351118",
    "rel_dok_id": "HAC120221027fs",
    "replik": "N",
    "systemdatum": "2022-11-17 16:24:11"
  }
}