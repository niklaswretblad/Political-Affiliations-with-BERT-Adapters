{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "2f9be986-bf98-ed11-917f-901b0eac4c70",
    "anforande_nummer": "3",
    "talare": "Matilda Ernkrans (S)",
    "parti": "S",
    "anforandetext": "<p>Herr talman! Jag tackar statsministern för detta ordförandeskapsprogram. Vi har väntat en tid på att få höra vad regeringen faktiskt tycker och tänker om ordförandeskapsprogrammet. Så det är bra att det är här nu. Det är alldeles självklart att det handlar om Ukraina, grön omställning och konkurrenskraft. Det hade varit häpnadsväckande om detta inte hade funnits med i regeringens ordförandeskapsprogram. </p><p></p><p>Det är många vackra ord. Men vad kommer det att bli i praktiken? Regeringen har ju valt Sverigedemokraterna som sitt samarbetsparti, och det är Sverigedemokraterna som också kommer att styra denna politik. Ingenting kommer att lämna Regeringskansliet utan att Sverigedemokraterna har godkänt det, ett parti som djupt ogillar EU-samarbetet och som inte ens erkänner klimatkrisen. Och jag måste säga att regeringen där har gett sig själv en uppförsbacke, inte bara genom att låta sig styras av Sverigedemokraterna utan också genom den politik som man har drivit på hemmaplan, där man nu har lämnat klimatledarskapet därhän. </p><p>Det är alltså många vackra ord. Men vad är det för politik som denna regering kommer att driva under ordförandeskapet? Vem är hussen som håller i kopplet? Vad är det exempelvis för politik som regeringen kommer att driva när det gäller Fit for 55-paketet? </p><p>Det är bra att regeringen inte gör om misstaget från regeringsförklaringen, där man glömde rättsstatens principer. Nu finns det med, och det är bra. Men det känns, ärligt talat, faktiskt lite inklämt med armbågen. Därför, återigen, räcker det inte med ord. Vi socialdemokrater kommer att granska hur regeringen inte bara predikar utan också faktiskt på riktigt fyller frågorna om både klimatet och rättsstatens principer med en aktiv handling och ett driv.</p>",
    "intressent_id": "0983984918111",
    "rel_dok_id": "",
    "replik": "N",
    "systemdatum": "2023-01-20 13:40:17"
  }
}