{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Kultur och idrott",
    "kammaraktivitet": "",
    "anforande_id": "4fd99150-0961-ed11-917c-901b0e9b71a8",
    "anforande_nummer": "129",
    "talare": "Roland Utbult (KD)",
    "parti": "KD",
    "anforandetext": "<p>Herr talman! Det är något visst med lägereldar. De är en del av vår mänskliga historia, en del av oss och vår kultur. Elden gav oss värme. Den höll rovdjur och insekter borta. Den motade undan mörkret och förlängde kvällarna. Man samlades förr runt lägerelden, umgicks och berättade, och alla var med. Kanske var det lägereldarna som gjorde det möjligt för oss att bosätta oss här i vårt karga klimat i Norden och som skapade närvärme och sammanhang för människor. Där fattade man viktiga beslut som gav oss den bergfasta välfärd som vi i dag lever i.</p><p>De flesta av oss har någon gång suttit runt en lägereld och upplevt värmen och gemenskapen och sjungit tillsammans.</p><p>Omkring tiggarn från Luossa satt allt folket i en ring,och vid lägerelden hörde de hans sång.Och om bettlare och vägmän och om underbara ting,och om sin längtan sjöng han hela natten lång:</p><p>\"Det är något bortom bergen, bortom blommorna och sången,det är något bakom stjärnor, bakom heta hjärtat mitt.Hören - något går och viskar, går och lockar mig och beder:Kom till oss, ty denna jorden den är icke riket ditt!\"</p><p>Vi har enorma utmaningar framför oss: cyberrymden med dess ökade kontroll av människors liv, energifrågor, försörjning, ensamhet och fattigdom. EU satsar 2023 på ett antal utmaningar inför framtiden, bland annat kompetens inom vård, skola, omsorg och digitalisering. Hur ser framtidens välfärd ut? Färdas vi väl - alltså välfärd?</p><p>Det finns 290 kommuner i Sverige, eller 290 lägereldar för att återknyta till historien. \"Kommun\" kommer ur latinets communis, som betyder gemensam. Vi behöver sätta oss runt lägerelden igen, lyssna på varandras berättelser, se varandra och mötas i ögonhöjd med närvärme och sammanhang med alla generationer.</p><p>Här befinner vi oss, du och jag, mitt i allt. Tillsammans behöver vi anta utmaningar och möjligheter av alla de slag från olika håll - tillsammans!</p><p>\"Vid en snäckbesållad havsstrand står en port av rosor tunga,där i vila multna vraken och de trötta män få ro.Aldrig hörda höga sånger likt fiolers ekon sjungaunder valv där evigt unga barn av saligheten bo.\"</p><p>(Applåder)</p>",
    "intressent_id": "0237055280513",
    "rel_dok_id": "",
    "replik": "N",
    "systemdatum": "2022-11-10 16:07:40"
  }
}