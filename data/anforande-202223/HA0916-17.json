{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "633c1741-e16f-ed11-917b-901b0eac4c70",
    "anforande_nummer": "17",
    "talare": "Finansministern Elisabeth Svantesson (M)",
    "parti": "M",
    "anforandetext": "<p>Herr talman! Jag tror att Ali Esbati kanske måste byta talepunkt. Den här budgeten är ju en budget som stärker dem som har allra minst marginaler mest. Ali Esbati får gärna läsa finansplanen och se på de tabellerna men också läsa budgeten.</p><p></p><p>Vi stärker kommun- och regionsektorn. Sedan finns det tillfälliga pengar som försvinner på grund av pandemin, men vi stärker de grundläggande verksamheterna. Det är ett viktigt besked som jag som finansminister också tycker är väldigt centralt i den här tiden.</p><p>Vi vet inte hur konjunkturen utvecklas. Det är också därför som vi har lagt en budget som inte är expansiv trots att vi går in i lågkonjunktur. Vi vill inte driva på inflationen. Men det finns möjlighet, ett handlingsutrymme, om det är så att konjunkturen skulle vika och bli sämre än den prognos som nu finns. Då finns ett handlingsutrymme att göra det som behövs och det som krävs då, och det får vi återkomma till. Men vi gör bedömningen att de här resurserna kommer att underlätta för välfärdens verksamheter.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-11-29 13:28:23"
  }
}