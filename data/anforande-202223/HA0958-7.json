{
  "anforande": {
    "dok_hangar_id": "5166064",
    "dok_id": "HA0958",
    "dok_titel": "Protokoll 2022/23:58 Tisdagen den 7 februari",
    "dok_rm": "2022/23",
    "dok_nummer": "58",
    "dok_datum": "2023-02-07 00:00:00",
    "avsnittsrubrik": "Svar på interpellation 2022/23:158 om Skolverkets regionala kvalitetsarbete",
    "underrubrik": "",
    "kammaraktivitet": "interpellationsdebatt",
    "anforande_id": "e52f3840-29a7-ed11-917f-901b0eac4c70",
    "anforande_nummer": "7",
    "talare": "Linus Sköld (S)",
    "parti": "S",
    "anforandetext": "<p>Fru talman! Som av en händelse hade jag i väskan propositionen <em>Nationellt professionsprogram för rektorer, lärare och förskollärare</em>. I den skriver regeringen egenhändigt att totalt sett har personalen i de olika skolformerna ökat med närmare 38 000 heltidstjänster sedan läsåret 2014/15. Jag tycker att det är fräckt av skolministern att påstå att det hon lägger i budget i år är större än den ökning med 38 000 heltidstjänster som skett i dessa skolformer under de senaste åtta åren.</p><p>Jag hörde heller inget svar på min fråga. Är det ministerns mening att Skolverkets kontor i Luleå ska stänga? Det finns 14 kommunala och ett antal fristående huvudmän i Norrbotten. Eftersom det inte blir något kontor i Umeå kan man räkna in de 15 kommunala huvudmännen, och ett antal fristående huvudmän, i grannlänet också. De vill väldigt gärna veta om Skolverkets kontor i Luleå kommer att finnas kvar eller inte. Var snäll och svara på frågan, ministern!</p>",
    "intressent_id": "0706528359123",
    "rel_dok_id": "HA10158",
    "replik": "N",
    "systemdatum": "2023-02-07 21:52:32"
  }
}