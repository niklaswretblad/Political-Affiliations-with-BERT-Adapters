{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Svar på interpellation 2022/23:1 om Magnitskijsanktioner mot ansvariga för Kara-Murzas fängslande",
    "underrubrik": "",
    "kammaraktivitet": "interpellationsdebatt",
    "anforande_id": "ac3c1741-e16f-ed11-917b-901b0eac4c70",
    "anforande_nummer": "77",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! Jag nämnde tidigare att det civila samhället i Ryssland bekämpas på en mängd olika sätt. Undersökningar pekar på att över 19 000 människor har arresterats för att de har protesterat mot Rysslands aggression mot Ukraina. Hundratusentals unga ryssar såg ingen annan möjlighet att visa sitt missnöje än att med fötterna lämna landet av rädsla för att mobiliseras till armén.</p><p></p><p>Sverige fortsätter att bidra till att främja en demokratisk utveckling i Ryssland med stärkt yttrandefrihet samt ökad respekt för mänskliga rättigheter och rättsstatens principer, till och med under dessa mycket svåra omständigheter som råder. För att inför det ryska civilsamhället liksom gentemot ryska myndigheter markera den vikt som Sverige tillmäter de här frågorna närvarar utsänd personal vid vår ambassad i Moskva och generalkonsulatet i Sankt Petersburg som sagt också regelbundet vid olika rättegångar mot demokrati- och människorättsförsvarare, till exempel Aleksej Navalnyj och, naturligtvis, den ryske historikern Jurij Dmitrijev.</p><p>Sverige kommer också, som sagt, att fortsätta att regelmässigt ta upp kränkningar av och övergrepp mot de mänskliga rättigheterna i internationella forum, såsom FN:s råd för mänskliga rättigheter, FN:s generalförsamling och Organisationen för säkerhet och samarbete i Europa.</p>",
    "intressent_id": "0956595590924",
    "rel_dok_id": "HA101",
    "replik": "N",
    "systemdatum": "2022-11-29 13:28:41"
  }
}