{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Omställningsstudiestödet",
    "kammaraktivitet": "frågestund",
    "anforande_id": "0ab30f3f-9471-ed11-917b-901b0eac4c70",
    "anforande_nummer": "67",
    "talare": "Niklas Sigvardsson (S)",
    "parti": "S",
    "anforandetext": "<p>Herr talman! Min fråga går till utbildningsminister Mats Persson.</p><p>Genom den stora reform av LAS, trygghet och omställning som nyligen kom på plats har Sverige fått ett omställningssystem i absolut världsklass. Det nya generösa omställningsstudiestödet gör att vanliga löntagare får utmärkta möjligheter att ställa om till ett nytt yrke eller vidareutbilda sig för att stärka sin position på en krävande arbetsmarknad. Vi kan nu konstatera att efterfrågan på att ta del av stödet har varit enorm.</p><p>Systemet tillkom dock inte av sig självt, utan det var tack vare ansträngningar av arbetsmarknadens parter i hopp om bred politisk uppbackning. Mot bakgrund av detta blev jag mycket förvånad när den nytillträdde arbetsmarknadsministern Johan Pehrson påstod att regeringen skulle skruva lite i omställningsstudiestödet. Detta har gett upphov till stor oro hos de fackliga organisationerna.</p><p>Min fråga till utbildningsministern är därför: Vad menar regeringen med sitt uttalande om att skruva i omställningsstudiestödet, och kan arbetsmarknadens parter lita på att regeringen kommer att stå fast vid statens åtagande gällande stödet?</p>",
    "intressent_id": "0610162335824",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:11"
  }
}