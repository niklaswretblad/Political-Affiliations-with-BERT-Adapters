{
  "anforande": {
    "dok_hangar_id": "5153852",
    "dok_id": "HA0919",
    "dok_titel": "Protokoll 2022/23:19 Fredagen den 11 november",
    "dok_rm": "2022/23",
    "dok_nummer": "19",
    "dok_datum": "2022-11-11 00:00:00",
    "avsnittsrubrik": "Svar på interpellation 2022/23:4 om Sveriges klimatmål för transportsektorn",
    "underrubrik": "",
    "kammaraktivitet": "interpellationsdebatt",
    "anforande_id": "7f31ee66-2172-ed11-917b-901b0eac4c70",
    "anforande_nummer": "12",
    "talare": "Klimat- och miljöministern Romina Pourmokhtari (L)",
    "parti": "L",
    "anforandetext": "<p>Fru talman! Det var väl bra att Ulrika Heie påminde mig om att miljonbelopp var en mild beskrivning av de satsningar vi gör. Det stämmer att det handlar om miljarder. Exempelvis ökar vi Klimatklivet med 400 miljoner 2023, med 500 miljoner 2024 och med ytterligare 500 miljoner 2025. När det gäller Industriklivet satsar vi 600 miljoner per år 2023-2025. Samlar man detta pratar vi alltså om miljardåtgärder.</p><p>Det är dock inte satsningar av den typ som vi sett från tidigare regeringar. Det är inte den här trevliga satsningen som låter väldigt bra just nu, utan det är den långsiktiga investeringen som betalar sig när effekterna uppnås, helt enkelt. Det är en långsiktig investering som ger stabilitet för både marknaden och individerna. De kan veta att det i svensk politik ändå finns en trygghet i att regeringarna fortsätter att arbeta mot de klimatmål som finns.</p><p> STYLEREF Kantrubrik \\* MERGEFORMAT Svar på interpellationer</p><p>Det är långsiktiga investeringar. Det låter inte lika snabbt och bra som reduktionsplikten, men det är elektrifieringen vi rör oss mot. Då gäller det att man vågar investera och vågar satsa tidigt på att den utvecklingen även ska gynna Sveriges mål om en fossilfri transportsektor.</p><p>Det stämmer att våra satsningar är större än vad jag kanske något milt uttryckte det. Men de räcker inte. Vi måste göra mer. Jag hoppas att ni ser fram emot att läsa den klimathandlingsplan som vi under året kommer att presentera, där vi självklart behöver förklara hur vi ska lyckas med de högt ställda mål som Sverige har och som denna regering även fortsättningsvis har all intention att uppnå.</p><p>Interpellationsdebatten var härmed avslutad.</p>",
    "intressent_id": "0875693083423",
    "rel_dok_id": "HA104",
    "replik": "N",
    "systemdatum": "2022-12-02 10:12:49"
  }
}