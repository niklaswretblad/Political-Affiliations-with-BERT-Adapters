{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "1aa672a1-9da7-ed11-917f-901b0eac4c70",
    "anforande_nummer": "85",
    "talare": "Magdalena Andersson (S)",
    "parti": "S",
    "anforandetext": "<p>Fru talman! Jul- och nyårsledigheterna ger möjlighet till vila och återhämtning. Men för alldeles för många svenska familjer blev det inte så i år. Vi har sett nya vågor av skjutningar och sprängningar, senast nu i natt. Unga män, i vissa fall pojkar, skjuter hänsynslöst varandra och sprider skräck i hela bostadsområden.</p><p> STYLEREF Kantrubrik \\* MERGEFORMAT Partiledardebatt</p><p>Vi socialdemokrater vill se hårdare straff och fler poliser. I regeringsställning skärpte vi 80 straff, och ytterligare lagförslag var på gång. Därför var det med viss förvåning jag noterade att den nya regeringen har valt att låta tjänstemännen på Justitiedepartementet lägga tid, kraft och energi på att avskaffa danstillståndet. Det är resurser som hade kunnat användas till att snabbt få fram mer lagstiftning om skärpta straff.</p><p>Ebba Busch! Varför prioriterade din regering att avskaffa danstillståndet när vi behöver lägga allt krut på att skärpa straffen?</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}