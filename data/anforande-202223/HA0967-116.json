{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Integration",
    "underrubrik": "",
    "kammaraktivitet": "ärendedebatt",
    "anforande_id": "770ec2b0-e8b2-ed11-917f-901b0eac4c70",
    "anforande_nummer": "116",
    "talare": "Sofia Amloh (S)",
    "parti": "S",
    "anforandetext": "<p>Herr talman! Jag vill börja med att nämna att ledamoten är regeringsföreträdare i den här debatten, och att jag noterar den höga svansföringen redan tidigt i mandatperioden innan man har levererat någonting. Man börjar i ett ganska högt tonläge och ska ta sig igenom resterande mandatperiod.</p><p>Till syvende och sist handlar det ändå om att man gör nedskärningar i den här budgeten. Den kanske inte är er egen från början - det vet jag ingenting om - men jämfört med budgeten som rått de senaste åren är detta mindre pengar till arbetsmarknadspolitiken och vuxenutbildningen.</p><p>Jag vet inte, men jag tror att ledamoten och jag hör till ungefär samma generation, och när jag var liten lärde jag mig i alla fall att fem myror är fler än fyra elefanter. Det är ungefär det jag upplever i och med den här budgeten och allt tricksande. Det handlar om färre platser och en mindre aktiv arbetsmarknadspolitik. Det går inte att komma ifrån. Jag förstår att det kan vara svårt att försvara och vara trovärdig i de här frågorna. Men faktum kvarstår: Platserna är färre.</p><p>(Applåder)</p>",
    "intressent_id": "0521260619925",
    "rel_dok_id": "HA01AU6",
    "replik": "Y",
    "systemdatum": "2023-02-22 20:40:52"
  }
}