{
  "anforande": {
    "dok_hangar_id": "5162110",
    "dok_id": "HA0941",
    "dok_titel": "Protokoll 2022/23:41 Lördagen den 17 december",
    "dok_rm": "2022/23",
    "dok_nummer": "41",
    "dok_datum": "2022-12-17 00:00:00",
    "avsnittsrubrik": "Kommunikationer",
    "underrubrik": "",
    "kammaraktivitet": "ärendedebatt",
    "anforande_id": "74fa3484-fe9b-ed11-917f-901b0eac4c70",
    "anforande_nummer": "81",
    "talare": "Ulrika Heie (C)",
    "parti": "C",
    "anforandetext": "<p>Fru talman! Då föds ändå frågan: Vore det inte ganska bra, när man har lagt ned så mycket resurser under så lång tid, att också öppna upp och se vilka andra finansieringslösningar det skulle kunna finnas när det gäller investeringar i ny tåginfrastruktur i Sverige? Det är jag väldigt nyfiken på. Vi har ju tyvärr inte möjligheten att ha ministern här, och jag kan förstå det - en lördag innan fjärde advent. Men eftersom ledamoten företräder samma parti som ministern vill jag ändå fråga om synen på andra finansieringslösningar och möjligheten att där också kunna göra de här delarna. Vad menar ledamoten annars är de tydliga tecknen på att detta är en budget för hela landet?</p><p>Jag blir förvånad över att det inte blir sänkningar på drivmedel som man hade lovat förut. Det kommer inte heller besked till företagare om högkostnadsskydd på elen. När det gäller reseavdraget som man nu lanserar tar man inte det nya utan behåller det gamla, och då handlar det om att bilar nära storstäder får möjligheten till ytterligare reseavdrag.</p><p>På vilket sätt gynnar det landsbygden och hela landet att man inte tar till vara de möjligheter som finns att stärka landsbygdens olika förutsättningar? Jag tänker inte minst på det som vi båda är väldigt medvetna om, nämligen att bilen har en väldigt stor betydelse, samtidigt som bilen är en del av omställningen.</p><p>Den nya regeringen tar också bort klimatbonusen som man inte tycker bör finnas kvar. Vad säger Magnus Oscarsson om det? Vad är den riktiga anledningen till att man inte fortsätter den satsningen, vilket det verkar som?</p><p> STYLEREF Kantrubrik \\* MERGEFORMAT Kommunikationer</p><p>Och så har vi reduktionsplikten. Min bild har varit att Kristdemokraterna har varit ett parti som genom åren har flyttat fram positionerna på klimat- och miljöområdet.</p><p>Det är väl mina frågor till ledamoten just nu.</p>",
    "intressent_id": "0836001490919",
    "rel_dok_id": "HA01TU1",
    "replik": "Y",
    "systemdatum": "2023-01-24 16:48:52"
  }
}