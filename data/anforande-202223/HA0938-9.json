{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "359be986-bf98-ed11-917f-901b0eac4c70",
    "anforande_nummer": "9",
    "talare": "Ilona Szatmári Waldau (V)",
    "parti": "V",
    "anforandetext": "<p>Herr talman! Den senaste tiden har Ungern kohandlat. Man har blockerat stöd till Ukraina för att pressa fram ett beslut om sin egen återhämtningsplan. Nu har rådet nått en överenskommelse där Ungern säger ja till Ukrainalånet och rådet säger ja till återhämtningsplanen. Detta innebär dock inte att stödet till Ungern kommer att betalas ut eftersom prövning fortfarande ska göras mot rättsstatens principer. </p><p></p><p>Det jag skulle vilja veta är hur ordförandeskapet rent konkret kommer att arbeta med de länder som inte uppfyller unionens grundläggande värderingar. Det kan ju uppstå nya utpressningsliknande situationer när det gäller rättsstatens principer. </p><p>Jag har också en fråga om klimatet. Statsministern nämnde Fit for 55 och hur viktigt det är att arbeta med det. Statsministern sa också att EU är världsledande i klimatomställningen, men jag lade märke till att statsministern inte nämnde Sverige som ett föredöme. Sverige har alltid setts som ett föredöme både i världen och inom EU, och det jag skulle vilja veta är hur Sverige ska kunna leda arbetet med klimatomställningen när omvärlden - och nu även statsministern - inte längre ser Sverige som ett föregångsland. </p><p>Jag menar att det hämmar vår förmåga att vara ledande i klimatomställningen i EU att inte ens vår regering tycker att detta är viktigt utan menar att vi lyckas om vi lyckas, och uppnår vi inte målen - ja, då uppnår vi dem inte. Är det en inställning som statsministern kommer att ta med sig in i ordförandeskapet? Statsministern nämnde nämligen inte Sverige som ett föregångsland, som sagt. </p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}