{
  "anforande": {
    "dok_hangar_id": "5157618",
    "dok_id": "HA0925",
    "dok_titel": "Protokoll 2022/23:25 Onsdagen den 23 november",
    "dok_rm": "2022/23",
    "dok_nummer": "25",
    "dok_datum": "2022-11-23 00:00:00",
    "avsnittsrubrik": "Riksrevisionens rapport om statens krisstöd till idrott och kultur under coronapandemin",
    "underrubrik": "",
    "kammaraktivitet": "ärendedebatt",
    "anforande_id": "b57e0701-bf7b-ed11-917b-901b0eac4c70",
    "anforande_nummer": "41",
    "talare": "Roland Utbult (KD)",
    "parti": "KD",
    "anforandetext": "<p>Herr talman! Jag tackar ledamoten Amanda Lind för hennes tal. Nu debatterar vi en sak som är historia, och den går som bekant inte att ändra på.</p><p>Ledamoten är numera ledamot, och jag tänker inte lägga ansvaret på henne nu. Men eftersom ledamoten tidigare var kulturminister skulle jag vilja höra lite om detta. Riksrevisionens kritik handlar om bristande transparens och bristande träffsäkerhet. Det är oerhört allvarligt.</p><p>Mer hade kunnat göras, säger ledamoten, och det finns fortfarande människor som lider efter det som hände. Den bristande träffsäkerheten gjorde att det fanns personer, musiker, teatermänniskor inom scenkonsten och så vidare, som inte fick några pengar. Däremot fanns det andra som fick väldigt mycket pengar. Träffsäkerheten var bristande; det vet vi. Det är inte acceptabelt. Jag undrar hur ledamoten vill kommentera just den bristande träffsäkerheten.</p>",
    "intressent_id": "0237055280513",
    "rel_dok_id": "HA01KrU4",
    "replik": "Y",
    "systemdatum": "2022-12-14 15:53:44"
  }
}