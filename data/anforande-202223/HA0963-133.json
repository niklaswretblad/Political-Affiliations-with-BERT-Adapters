{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "7b77235a-6cad-ed11-917f-901b0eac4c70",
    "anforande_nummer": "133",
    "talare": "Fredrik Malm (L)",
    "parti": "L",
    "anforandetext": "<p>Herr talman! Detta är Liberalernas uppfattning. Inom den regeringskonstellation vi nu befinner oss i argumenterar vi för den uppfattningen i de förhandlingar som sker. Det är så demokrati fungerar.</p><p>Herr talman! Jag har för min del under många år drivit frågan om demokrati i Iran och nödvändigheten av att stödja den iranska befolkningen. Jag var kritisk mot den borgerliga regeringen 2006-2014, dels för att man tog emot ett officiellt besök med Rohani och Zarif under den andra mandatperioden, dels på grund av en del annat där jag tyckte att regeringen borde ha varit tydligare. Jag var väldigt besviken på den socialdemokratiska regeringen under de åtta åren därefter. Man slöt en rad samarbetsavtal med den iranska regimen. År 2017 tror jag att det var. Man åkte dessutom ned till Teheran och bekräftade det patriarkala och reaktionära systemet genom att ta på sig den mest konservativa klädseln och gå parad framför mullorna i Iran. Jag har varit kritisk mot alla regeringar sedan jag kom in i det här huset, kan jag väl konstatera.</p><p>(Applåder)</p><p>I detta anförande instämde Markus Wiechel (SD).</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}