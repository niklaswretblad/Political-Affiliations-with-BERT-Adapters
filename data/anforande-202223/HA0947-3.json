{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c8a572a1-9da7-ed11-917f-901b0eac4c70",
    "anforande_nummer": "3",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Sveriges tidigare självpåtagna roll som hela världens sociala samvete har fått långtgående och allvarliga konsekvenser. Vi har sett det inom inte minst miljö- och klimatpolitiken där naiva svenska politiker i sin iver att rädda hela världen har lagt så pass tunga bördor på sina egna medborgare att ekonomisk utsatthet har blivit en del av vardagen för en stor del av vår befolkning i dag.</p><p>Vi har sett detta inom migrationspolitiken, där de gamla partierna utan någon som helst eftertanke har bedrivit en politik som har slitit sönder Sverige som land och samhälle. Det är segregation, skjutningar, sprängningar och utbredd otrygghet.</p><p>Herr talman! Alla andra partier i församlingen, som baxade igenom den förödande politiken, som älskade att stå här och prata om ansvar, tog inget ansvar. De sköt ansvaret ifrån sig. De var förblindade av sin egenhändigt konstruerade förträfflighet. Samtidigt glömde de bort varifrån de kommer. De glömde bort sitt eget land.</p><p>Jag vet att många tycker att allt detta nu är historia och att vi inte ska prata om det. Men det är inte historia, därför att vi fortfarande, dagligen, drabbas av konsekvenserna av politiken. Jag och mitt parti kommer att fortsätta att påminna både kollegorna i den här församlingen och svenska folket om detta så länge vi finner anledning att göra det. Det kommer det att finnas länge - tyvärr.</p><p>Herr talman! Ska vi lyckas att vända på detta krävs en tydlig politik som går i rakt motsatt riktning jämfört med den destruktiva politik som Sveriges regeringar har fört i decennier.</p><p>Kärnkraft ska inte rivas ned; kärnkraft ska byggas upp. Bränslepriser ska inte ligga på maxnivåer; de ska ligga på miniminivåer. Svenska skattemedel ska inte spridas vind för våg till världens alla hörn; svenska skattemedel ska i första hand gå till svenska skattebetalare och svenska medborgare. </p><p>Vårt yttersta ansvar som svenska politiker, valda av svenska medborgare, består i att värna tryggheten och säkerställa skydd för vår egen befolkning. För att över huvud taget kunna lyckas med det krävs en total och genomgripande förändring av bland annat svensk migrationspolitik. Här har Sverigedemokraterna tillsammans med regeringen sett till att sans och balans kommer att vara den framtida ledstjärnan, och det är jag glad för. Sverige kommer gradvis att genomföra den restriktiva, ansvarsfulla och inte minst humana politik som det här landet borde ha infört för flera decennier sedan. Jag vill hävda att det paradigmskifte i migrationspolitiken som nu står för dörren är av direkt avgörande betydelse för vår framtid. Nu är tiden inne att påbörja arbetet med att ge vårt land och våra medborgare det andrum som är så nödvändigt och efterlängtat av så många.</p><p> STYLEREF Kantrubrik \\* MERGEFORMAT Partiledardebatt</p><p>Det handlar också om att återuppbygga tryggheten för alla de hårt arbetande hederliga svenskar som verkligen förtjänar den. Vi måste skifta fokus. Vi måste förstå att de människor som hotar andras trygghet har förverkat sin rätt till samhällets överseende och goda vilja.</p><p>Grovt kriminella ska känna sig jagade. De ska känna sig otrygga. Den utbredda grova brottsligheten kommer därför att mötas av en ny verklighet. Den kommer att mötas av hårt motstånd. Kriminaliteten måste tryckas tillbaka med hela Sveriges samlade kraft.</p><p>Herr talman! Hårda och rättvisa straff betyder någonting på riktigt, precis som fler och bättre rustade poliser och attityder och signaler. Det är klart att hårdare straff och bättre rustade poliser gör skillnad. Men vi måste framför allt - apropå respekt, herr talman - visa Sveriges brottsoffer att vi står på deras sida och inte på brottslingarnas sida.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2023-02-08 11:45:21"
  }
}