{
  "anforande": {
    "dok_hangar_id": "5154409",
    "dok_id": "HA0920",
    "dok_titel": "Protokoll 2022/23:20 Tisdagen den 15 november",
    "dok_rm": "2022/23",
    "dok_nummer": "20",
    "dok_datum": "2022-11-15 00:00:00",
    "avsnittsrubrik": "Svar på interpellation 2022/23:7 om lokal samverkan vid stora trafikprojekt",
    "underrubrik": "",
    "kammaraktivitet": "interpellationsdebatt",
    "anforande_id": "c35232c9-7975-ed11-917b-901b0eac4c70",
    "anforande_nummer": "69",
    "talare": "Statsrådet Andreas Carlson (KD)",
    "parti": "KD",
    "anforandetext": "<p>Fru talman! Martina Johansson har ställt flera frågor till mig om lokal samverkan vid stora infrastrukturprojekt. Dels frågar hon vad jag kommer att göra för att Trafikverket ska arbeta mer med helhetslösningar i sina projekt, dels hur jag kommer att arbeta för att förtydliga uppdraget om lokal samverkan och acceptans och dels hur jag kommer att följa upp att den lokala samverkan ökar. </p><p>Fru talman! Jag förutsätter att Trafikverket inom alla sina projekt arbetar för att minimera de störningar som uppkommer under byggtiden. En god dialog med lokala aktörer är ofta både en förutsättning och en möjlighet för att hitta bra helhetslösningar.</p><p>Jag vill understryka att samverkan med andra aktörer är en viktig del av Trafikverkets uppdrag. Enligt sin instruktion ska Trafikverket ha väl fungerande rutiner, arbetssätt och samverkansformer som tillvaratar och möjliggör lokalt inflytande. Jag förutsätter att detta är något Trafikverket kontinuerligt ser över och utvecklar inom ramen för sitt uppdrag.</p><p>Regeringen följer upp Trafikverkets verksamhet på flera sätt. I varje årsredovisning redogör Trafikverket bland annat för hur myndighetens planeringsverksamhet, underhållsverksamhet och investeringsverksamhet har bedrivits under året. Regeringskansliet har också en löpande dialog med Trafikverket där denna typ av frågor diskuteras och vid behov följs upp när så är påkallat.</p><p>Avslutningsvis konstaterar jag att jag som statsråd inte kan uttala mig i ett enskilt ärende.</p>",
    "intressent_id": "0542160909628",
    "rel_dok_id": "HA107",
    "replik": "N",
    "systemdatum": "2022-12-06 16:23:14"
  }
}