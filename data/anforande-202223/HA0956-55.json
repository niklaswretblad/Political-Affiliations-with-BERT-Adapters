{
  "anforande": {
    "dok_hangar_id": "5165078",
    "dok_id": "HA0956",
    "dok_titel": "Protokoll 2022/23:56 Torsdagen den 2 februari",
    "dok_rm": "2022/23",
    "dok_nummer": "56",
    "dok_datum": "2023-02-02 00:00:00",
    "avsnittsrubrik": "Frågestund",
    "underrubrik": "Påverkanskampanjer mot Sverige",
    "kammaraktivitet": "frågestund",
    "anforande_id": "8ec284d3-88b3-ed11-9183-901b0e9b71a8",
    "anforande_nummer": "55",
    "talare": "Ulf Holm (MP)",
    "parti": "MP",
    "anforandetext": "<p>Herr talman! Min fråga riktar sig till ministern för civilt försvar. Det är uppenbart att det pågår en desinformationskampanj i och mot Sverige. Myndigheten för psykologiskt försvar, som ligger under ministerns departement, har i veckan varnat för att tonläget mot Sverige är mer aggressivt än tidigare och att Sverige är ett legitimt mål för terrorism, vilket givetvis är mycket allvarligt.</p><p>Vi har alla i denna situation ett ansvar för att tona ned läget i stället för att trissa upp det ytterligare. Samtidigt måste vi stå upp för den svenska yttrandefriheten, vilket vi i Miljöpartiet tycker är väldigt viktigt. Det finns dock krafter i Sverige som nu utnyttjar situationen för egna politiska syften och blir brickor i spelet för utländska intressen och utländska aktörer, till exempel Ryssland. Det handlar till exempel om bokbål och koranbränning.</p><p>Min fråga till ministern är därför vilka initiativ han kommer att ta för att myndigheten ska kunna identifiera och motverka de krafter som nu misskrediterar Sverige och skapar en hotbild mot svenskar i och utanför Sverige.</p>",
    "intressent_id": "0584183916016",
    "rel_dok_id": "HAC120230202fs",
    "replik": "N",
    "systemdatum": "2023-02-23 15:46:45"
  }
}