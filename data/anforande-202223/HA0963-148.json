{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "8a77235a-6cad-ed11-917f-901b0eac4c70",
    "anforande_nummer": "148",
    "talare": "Daniel Riazat (V)",
    "parti": "V",
    "anforandetext": "<p>Herr talman! Jag har följt den här frågan från starten och varit med på i princip samtliga sammanträden i EU-nämnden där frågan har diskuterats, debatterats och beslutats om. Det blir då väldigt märkligt att stå här och få höra att det inte stämmer att Sverigedemokraterna vek ned sig i EU-nämnden när beslutet skulle fattas.</p><p>Vi är många här i salen som satt där under den tiden. Och protokollen finns, som ledamoten också sa. Sanningen är att Sverigedemokraterna inför EU-nämndens möte gick ut och slog på stora trumman för att man skulle vara med och driva på för att IRGC skulle sättas upp på terrorlistan. När vi väl satt på EU-nämndsmötet nöjde sig Sverigedemokraterna med ett icke-svar från utrikesminister Tobias Billström eftersom man inte ville skapa oenighet inom EU, som både ni och Moderaterna sa under mötet.</p><p>Vi, fyra andra partier, menade att det viktiga inte är oenigheten utan att verka för att skapa enighet i frågan och att sätta upp dem. Sverigedemokraterna var inte med på det.</p>",
    "intressent_id": "07012286624",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}