{
  "anforande": {
    "dok_hangar_id": "5162110",
    "dok_id": "HA0941",
    "dok_titel": "Protokoll 2022/23:41 Lördagen den 17 december",
    "dok_rm": "2022/23",
    "dok_nummer": "41",
    "dok_datum": "2022-12-17 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "b0fa3484-fe9b-ed11-917f-901b0eac4c70",
    "anforande_nummer": "140",
    "talare": "Daniel Bäckström (C)",
    "parti": "C",
    "anforandetext": "<p>Herr talman! Jag tror att det är viktigt att vi också kan lyfta frågan om en ny utredning i riksdagens diskussioner. Det var ju ett tydligt medskick från den förra riksdagen, och jag tror att det är väl så viktigt nu att den nya riksdagen under denna mandatperiod driver frågan i denna riktning. Vi behöver få till en ordentlig utredning men också en riktig översyn utifrån den helhetsbild som har utvecklat sig under de senaste åren.</p><p>Med tanke på rovdjursläget, vargens utbredning och de konsekvenser detta får för landsbygden och primärproduktionens förutsättningar, livsmedelsförsörjning och en rad olika faktorer tror jag att vi delar synen på dessa perspektiv. Jag tror också att det finns en bred förståelse i Sveriges riksdag för att det som nu håller på att ske går i en riktning som är bortom kontroll när det handlar om antal vargar. Det är klart att de socioekonomiska konsekvenserna riskerar att bli än större.</p><p> STYLEREF Kantrubrik \\* MERGEFORMAT Areella näringar, landsbygd och livsmedel</p><p>Jag tycker därför att detta är ett steg i rätt riktning. Men när man summerar några mandatperioder bakåt och debatten här i riksdagen hade mycket mer kunnat göras tidigare; det tror jag att vi kan vara överens om. Men nu är det oerhört viktigt att vi har en stabil majoritet för att ta tag i det här ännu mer på djupet.</p><p>Det kommer förstås att påverka många i södra Sverige, som ännu inte har sett de konsekvenser som bygder som Bergslagen, Värmland, Örebro, Västmanland, delar av Dalarna, Gästrikland och så vidare lever med. Det är oerhört stora konsekvenser för civilsamhället och bygden.</p>",
    "intressent_id": "0665485817222",
    "rel_dok_id": "HA01MJU2",
    "replik": "Y",
    "systemdatum": "2023-01-24 16:48:53"
  }
}