{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "0ca672a1-9da7-ed11-917f-901b0eac4c70",
    "anforande_nummer": "71",
    "talare": "Annie Lööf (C)",
    "parti": "C",
    "anforandetext": "<p>Fru talman! Tack så mycket! Det kommer att komma väl till pass. I helgen besökte nämligen döttrarna Tekniska museet och uppskattade det väldigt mycket.</p><p>Rent politiskt har jag och Ulf Kristersson gjort väldigt mycket gemensamt under de här åren. Jag vill tacka Ulf Kristersson för många långa förtroendefulla samtal genom åren, inte minst inom ramen för säkerhetspolitiken.</p><p>Det har varit en verklig styrka att han och jag tillsammans under radarn och offentligt uppmanade den förra regeringen att öppna för överläggningar med riksdagens samtliga partier för att nå bred enighet om landets försvar och säkerhetspolitik. Det var viktigt för Sverige, det var viktigt för säkerheten och det var viktigt för tryggheten i landet.</p><p> STYLEREF Kantrubrik \\* MERGEFORMAT Partiledardebatt</p><p>Centerpartiet och Moderaterna har under många decennier utgjort en viktig och förtroendefull axel i svensk politik. Jag vill också passa på att tacka Fredrik Reinfeldt och Anna Kinberg Batra för det förtroliga samarbete inom ramen för Alliansen som vi hade och hur det utvecklade våra partier men också Sverige som land.</p><p>Som Ulf sa här har vi inte bara varit partiledarkollegor utan också ministerkollegor i alliansregeringen under flera år. Jag vill också tacka dig, Ulf, för den tid som vi tillsammans fick i regeringsställning. Jag vill tacka dig för alla luncher, alla gemensamma resor, alla förhandlingar, alla förtroliga samtal och alla omtänksamma rader. All lycka i ditt viktiga uppdrag som Sveriges statsminister!</p><p>(ULF KRISTERSSON (M): Tack!)</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}