{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "1ea672a1-9da7-ed11-917f-901b0eac4c70",
    "anforande_nummer": "89",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Den här regeringen har misslyckats med att sänka de svenska elpriserna och införa ett högkostnadsskydd för el. Man har också misslyckats med att betala ut en elpriskompensation. Och nu när man planerar att göra det har man fokuserat helt och hållet på att hemlighålla uppgifterna om vilka som får en elpriskompensation.</p><p>Det har figurerat uppgifter i medierna om att det är en skev utbetalning. Miljardärer med stora gods får väldigt mycket i elpriskompensation medan de som bor i norra Sverige fram till för några dagar sedan inte skulle få något alls och inte heller nu kommer att få särskilt mycket.</p><p>När man betalat ut sådant här har offentlighetsprincipen alltid gällt. Det gällde vid covidstöden. Våra inkomster och var vi bor är också offentliga uppgifter. Man kan se vilka styrelser människor sitter i, vilka uppdrag de har och så vidare. Varför var det så viktigt att hålla hemligt vilka som ska få elpriskompensation, Ebba Busch?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}