{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "0da672a1-9da7-ed11-917f-901b0eac4c70",
    "anforande_nummer": "72",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Det har varit upp och ned med Annie, får man säga. Jag vill tacka Annie Lööf för hennes politiska gärning. Jag känner dig sedan du hette Johansson och var på skoldebatterna. Du var väldigt skarp redan då, när du drev det CUF:ska evangeliet. Det minns vi.</p><p>Du har också på så många sätt varit pionjär och inspiratör - en rekordung kvinna som ledare för ett folkrörelseparti. Det är väldigt stort, och du har inspirerat många människor och unga kvinnor därute. Det vill jag verkligen tacka dig för. Du har gjort det med en sådan stor skicklighet och framgång. Du har klarat att gå runt problem, och du har klarat att gå in i problem och komma ut levande fantastiskt bra.</p><p>För många kommer du att bli ihågkommen för att du stod upp mot rasism och för alla människors lika värde. Jag vet att väldigt många svenskar uppskattar det, och jag vill personligen skicka ett varmt tack för att du har gjort det. Vi är många av oss väldigt tacksamma för att du har stått upp för det.</p><p>Jag vill tacka dig för våra samtal och våra skratt, för din kunskap och för det du har lärt mig. Vi stod inte alltid på samma sida i politiken; det är det många som känner till. Det är spelets regler. Däremot har du och jag haft väldigt värdefulla samtal.</p><p>Du har jobbat hårt. Jag märker att det är många som vill att du ska läsa böcker, men det fattar jag att du inte orkar. Jag vill i stället ge dig en spadag. Du ska ha den i Nacka, och den är för två. Du måste inte ta med mig.</p><p>Tack, Annie, för allt du har gjort och för allt som kommer att stå om dig i historieböckerna! Jag hoppas att du efter så många år av slit och stress och så många saker du gjort kan vila i varje fall en liten stund.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}