{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "4c8c480a-60b4-ed11-9183-901b0e9b71a8",
    "anforande_nummer": "37",
    "talare": "Richard Jomshof (SD)",
    "parti": "SD",
    "anforandetext": "<p>Fru talman! Det är inte konstigt att Sverige och Norden fortfarande rankas högst i världen när det gäller frånvaro av korruption. Här hittar vi några av världens mest homogena länder, där vi har en stor tilltro till varandra, till olika myndigheter, till staten och till vårt demokratiska system. Men vi har tagit emot väldigt många människor från länder där man inte har den här tilltron till myndigheter, till staten och till det demokratiska samhället. Vi ser också mycket riktigt att länder som Syrien, Somalia, Afghanistan och så vidare ligger i den absoluta botten när det gäller frånvaro av korruption.</p><p>Det är klart att detta skapar problem i Sverige. De kan ta sig många uttryck. Det kan röra sig om allt från fusk med assistansersättning, där assistansbolag misstänks ha infiltrerat Försäkringskassan, till att olika grupper försöker infiltrera politiska partier, exempelvis genom att en klanledare lovar bort en massa röster till ett enskilt politiskt parti mot någon form av motprestation.</p><p>Jag vill kort citera ur texten \"Korruption möjliggörs i mångfaldens namn\"<em> </em>av Alice Teodorescu: \"För den som har uppsåt att utnyttja den svenska aningslösheten är manegen krattad: ett generöst, tillitsbaserat välfärdssystem, på många områden utan kvalifikationsgrunder och potenta kontrollverktyg, parallella samhällsstrukturer till följd av stor migration, kravlös integrationspolitik och narrativet om den svenska rasismen, samt ett i de flesta fall välment arbete för att inkludera och skapa mångfald utifrån etnicitet.?Denna cocktail riskerar att utmana rättsstaten i grunden.\"</p><p>Fru talman! Tänk så snabbt det går att nedmontera ett land! Men oavsett vad korruptionen beror på är det självklart att frågan ska tas på största allvar. Vi har alla ansvar för att säkerställa att vi vänder den negativa trenden på området.</p>",
    "intressent_id": "0803753212716",
    "rel_dok_id": "",
    "replik": "N",
    "systemdatum": "2023-02-24 17:27:23"
  }
}