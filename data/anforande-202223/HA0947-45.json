{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "f2a572a1-9da7-ed11-917f-901b0eac4c70",
    "anforande_nummer": "45",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Få saker av det Nooshi Dadgostar nämnde har jag krävt. Men i förhandlingar kan man inte få precis allt man vill ha, utan ibland får man ge och ta. Det är så politik fungerar, och det borde Nooshi Dadgostar vara väl medveten om.</p><p>Det har bara gått några månader av denna mandatperiod, och det är lite magstarkt att kräva att alla vallöften ska vara på plats redan nu, i synnerhet av ett parti som inte tillhör regeringen utan samarbetar med regeringen.</p><p>Jag kan försäkra Nooshi Dadgostar om att de saker som vi lovade i valrörelsen driver vi i våra kontakter, samtal och förhandlingar med regeringen och i arbetet här i riksdagen - för precis som Vänsterpartiet är vi trots allt ett riksdagsparti.</p><p>Nooshi Dadgostar får ha lite tålamod, och hon får gärna medverka till att saker som är bra när det gäller till exempel sjukförsäkringen och pensionerna kommer på plats. Jag tar gärna ett samtal med Nooshi Dadgostar om detta närhelst hon önskar.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2023-02-08 11:45:21"
  }
}