{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Integration",
    "underrubrik": "",
    "kammaraktivitet": "ärendedebatt",
    "anforande_id": "690ec2b0-e8b2-ed11-917f-901b0eac4c70",
    "anforande_nummer": "102",
    "talare": "Jonny Cato (C)",
    "parti": "C",
    "anforandetext": "<p>Herr talman! Sverigedemokraterna är som vanligt väldigt duktiga på att beskriva problemen med svensk integration, och det finns mycket i problembeskrivningen som jag kan hålla med om. </p><p>Integration är dock en komplex och stor fråga. Att vi ska ställa krav på människor som kommer hit tycker Centerpartiet också. Vi kan konstatera att Sverigedemokraterna tycker det - jag tror att ordet \"krav\" sades ett par hundra gånger, men det sades inte ett enda ord om hur fler ska lära sig svenska och inte ett enda ord om hur fler ska komma i arbete. </p><p>Det är väldigt viktigt att vi har hårda krav på människor som kommer hit, men vi måste ju också ge dem <em>möjligheten</em> att komma in i vårt gemensamma samhälle. Sverigedemokraterna pratar väldigt ofta om invandrare som om de inte vill och inte kan, men jag tror att det många gånger handlar om att de inte vet hur. De känner inte att de ges möjligheten att lära sig det svenska språket, och de känner ingen trygghet. </p><p>När jag åker runt i landet och besöker särskilt utsatta områden hör jag människor prata om civilsamhällets betydelse. Det hörde jag inte ledamoten prata om en enda gång. Det pratas om specifika språkinsatser för unga tjejer och utsatta kvinnor. Det hörde jag inte ledamoten prata om en enda gång. Det pratas om fler socialsekreterare, fältarbetare och fler lärare i skolan. Det hörde jag inte SD-ledamoten prata om en enda gång. </p><p>Nu har jag en konkret fråga till Sverigedemokraterna. Jag har försökt förr, och jag kommer att försöka igen i fyra år om jag inte får svar. Vad vill Sverigedemokraterna göra, konkret, för att fler nyanlända ska bli bättre på det svenska språket och för att fler nyanlända ska gå från utanförskap till innanförskap och därmed få sitt första arbete?</p>",
    "intressent_id": "0475643059428",
    "rel_dok_id": "HA01AU6",
    "replik": "Y",
    "systemdatum": "2023-02-22 20:40:51"
  }
}