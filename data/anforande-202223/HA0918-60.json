{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Problem med SJ:s bokningssystem",
    "kammaraktivitet": "frågestund",
    "anforande_id": "03b30f3f-9471-ed11-917b-901b0eac4c70",
    "anforande_nummer": "60",
    "talare": "Statsrådet Andreas Carlson (KD)",
    "parti": "KD",
    "anforandetext": "<p>Herr talman! Jag tackar Gunilla Svantorp för en angelägen fråga och ser fram emot ett gott samarbete med trafikutskottet.</p><p>Hur ser jag på detta kaos? Jag ser mycket allvarligt på det. Jag ser också att SJ har varit självkritiskt till sin egen hantering.</p><p>SJ:s operativa verksamhet är en fråga för Finansdepartementets enhet för bolag med statligt ägande och därmed en annan minister, men givetvis följer regeringen detta noggrant.</p><p>En del av problematiken är Trafikverkets tidtabellsplanering, och här måste man följa vad lagen kräver. Vi kan konstatera att här finns stora brister, och Trafikverket har inte heller begärt extra resurser för att klara detta uppdrag.</p><p>Regeringen följer detta noga, och det behöver fungera betydligt bättre. Som Svantorp är inne på ska man inte behöva köa som för att köpa biljetter till Ullevi för att åka tåg i Sverige.</p>",
    "intressent_id": "0542160909628",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:11"
  }
}