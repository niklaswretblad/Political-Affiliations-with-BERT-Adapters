{
  "anforande": {
    "dok_hangar_id": "5166064",
    "dok_id": "HA0958",
    "dok_titel": "Protokoll 2022/23:58 Tisdagen den 7 februari",
    "dok_rm": "2022/23",
    "dok_nummer": "58",
    "dok_datum": "2023-02-07 00:00:00",
    "avsnittsrubrik": "Svar på interpellation 2022/23:156 om nordiskt ministerråd inom infrastruktur",
    "underrubrik": "",
    "kammaraktivitet": "interpellationsdebatt",
    "anforande_id": "22303840-29a7-ed11-917f-901b0eac4c70",
    "anforande_nummer": "66",
    "talare": "Statsrådet Andreas Carlson (KD)",
    "parti": "KD",
    "anforandetext": "<p>Fru talman! Som jag var inne på i mitt svar finns det ett väldigt gott och nära samarbete mellan de nordiska transportministrarna. Det är ett samarbete som också min företrädare Tomas Eneroth deltog väldigt aktivt i. Den deklaration som vi antog vid mötet i Fredrikstad i Norge den 7-8 november avser just det som interpellanten frågar efter: förstärkt samarbete och bättre koordinering.</p><p>Jag kan upprepa några av punkterna och utveckla ännu mer vad som ingår i den deklaration vi enades om. Jag tar det punktvis, fru talman:</p><p>stärka det nordiska samarbetet för att främja innovativa lösningar inom teknologier med inga eller låga utsläpp</p><p>stärka nordisk forskning och utveckling, inklusive pilotprojekt som syftar till att implementera innovationer och dela med sig av best practice och kunskap</p><p>bereda väg för etablerande av nordiska fossilfria flygsträckor senast 2030 - genom att främja en fossilfri luftfartssektor som helhet och uppmuntra framtida samarbete mellan nordiska länder</p><p>förbättra laddinfrastruktur för vägtransporter, med extra uppmärksamhet på gränsöverskridande kopplingar</p><p>fortsätta samarbetet gällande gröna korridorer för sjöfarten,</p><p>fortsätta arbetet med EU:s solidaritetskorridorer</p><p>överväga närmare civilt samarbete över gränserna i frågor som gäller beredskap och motståndskraft</p><p>överväga att sammanställa en nordisk strategi för långsiktig utveckling av gränsöverskridande relationer baserat på varje lands strategiska transportplaner</p><p>överväga närmare samarbete gällande sociala villkor inom transportsektorn, inklusive arbetsvillkor, striden mot arbetsrelaterad brottslighet och social dumpning samt rekrytering av transportarbetare, framför allt yrkesförare. </p><p>Vi blev också överens om fortsatt samarbete när det gäller att:</p><p>fortsätta den höga nivå av aktivitet som etablerades under det norska ordförandeskapet i Nordiska ministerrådet under 2022, med frekvent dialog och med ambitionen att träffas minst en gång om året</p><p>bibehålla en nordisk kontaktgrupp som koordinerar och förbereder möten och aktiviteter</p><p>fortsätta med nordiska förmöten inför formella möten mellan EU:s transportministrar.</p><p>Fru talman! Regeringens ambition och bedömning är att vi har och ska ha ett tätt och gott samarbete. Den deklaration som vi har enats om sätter riktningen för det arbetet. Det arbetet är redan igång. Jag ser fram emot att vara en del av det arbetet och också ha en god dialog med Sveriges riksdag för att vi gemensamt ska kunna leva upp till våra åtaganden och också återkomma till de överväganden som vi behöver göra inför vår egen planrevidering när det kommer till nationell plan och de delar som berörs av det.</p>",
    "intressent_id": "0542160909628",
    "rel_dok_id": "HA10156",
    "replik": "N",
    "systemdatum": "2023-02-07 21:52:42"
  }
}