{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "3f9be986-bf98-ed11-917f-901b0eac4c70",
    "anforande_nummer": "19",
    "talare": "Per Bolund (MP)",
    "parti": "MP",
    "anforandetext": "<p>Herr talman! Det är väl värt att notera att Ulf Kristersson inte svarar på frågan över huvud taget och låtsas som att detta är en fråga om allmänt tyckande och om att man kan tycka åt ena eller andra hålet. Det är dags att påminna om att det finns kunskap, fakta, information, forskning och vetenskap att luta sig mot, och där är bilden entydig.</p><p>Det regeringen gör är precis motsatsen till det som regeringen säger. Om man agerar på det sättet får man såklart ingen trovärdighet, varken i Sverige eller i EU. Om det bara var jag som sa detta hade jag kunnat förstå statsministerns inställning, men det är ju vetenskapsman på vetenskapsman och expertmyndighet på expertmyndighet. Det handlar heller inte bara om Sverige, utan också i EU finns en väldigt stor oro för vad det kommer att innebära att Sverige nu tar över ordförandeskapet med den inställning som regeringen har och med det stöd som regeringen har - Sverigedemokraternas inflytande kommer ju att vara stort.</p><p>Klimatkommissionären Frans Timmermans har uttryckt oro för vad som kommer att hända med EU:s klimat- och miljöarbete när Sverige tar över. Förhandlingarna skyndas nu på för att så mycket som möjligt ska hinnas med innan Sverige tar över, så att man inte ska kunna förstöra.</p><p>Kommer regeringens inställning att vara den som vi har hört från regeringsföreträdare och från Sverigedemokraterna, det vill säga \"Når vi inte målen så gör vi inte det\"? Och hur kommer detta i så fall att påverka EU:s arbete?</p>",
    "intressent_id": "0956444284814",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}