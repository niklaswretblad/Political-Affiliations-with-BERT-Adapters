{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "6077235a-6cad-ed11-917f-901b0eac4c70",
    "anforande_nummer": "106",
    "talare": "Fredrik Malm (L)",
    "parti": "L",
    "anforandetext": "<p>Fru talman! Det där var ju bara ett stort, svart hål av retorik. </p><p>Ni i Vänsterpartiet säger er stå bakom demokrati oavsett var mänskliga rättigheter kränks, Lotta Johnsson Fornarve, men det har ni ju inte gjort. Så sent som för något år sedan ordnade Vänsterpartiet möten där Maduro i Venezuela hyllades. Partiet har genom sin folkhögskola fortfarande ett organisatoriskt samarbete med exempelvis den kubanska regimen - den sista totalitära regimen på den västra hemisfären. Den har varit totalitär sedan början av 1960-talet, och Vänsterpartiet har fortfarande inte brutit banden med den.</p><p>Efter invasionen av Ukraina - Krimhalvön och Donetsk - 2014 visade det sig att Vänsterpartiet hade biståndssamarbete med proryska grupper i Ukraina, till exempel. Det största biståndet Sverige har fattat beslut om utgjordes av vapen till Ukraina, vilket riksdagen beslutade om under våren förra året. Då röstade Vänsterpartiet nej i den första omröstningen. </p><p>Fru talman! På vilket sätt ska alltså Vänsterpartiet vara trovärdigt när man talar om mänskliga rättigheter och demokrati i biståndspolitiken?</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-15 21:07:51"
  }
}