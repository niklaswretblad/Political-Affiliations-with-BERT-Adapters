{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Återinförd civilplikt",
    "kammaraktivitet": "frågestund",
    "anforande_id": "fc4d3c36-ce77-ed11-917b-901b0eac4c70",
    "anforande_nummer": "77",
    "talare": "Statsrådet Carl-Oskar Bohlin (M)",
    "parti": "M",
    "anforandetext": "<p>Fru talman! Tack, Hanna Gunnarsson, för frågan! Jag gläder mig över den samsyn som tycks finnas kring att det är angeläget att prioritera civilförsvaret och att fortsätta att prioritera det högre.</p><p> STYLEREF Kantrubrik \\* MERGEFORMAT Frågestund</p><p>Det korta svaret är att vi arbetar mycket aktivt med frågan om civilplikt i Regeringskansliet. Utan att föregripa slutsatserna i beredningsprocessen kan jag säga att man kan göra detta i olika steg, och jag tror att det kommer att falla sig naturligt.</p><p>Det är alltså enklare att göra det som till exempel föreslås i den nyligen avlämnade utredningen om att skydda civilbefolkningen: att man aktiverar civilplikt för en grupp som har en viss kompetens och därmed redan är utbildad och sedan förstärker med tilläggsutbildningar. Därefter får man återkomma i vidare form kring att aktivera civilplikten bredare och till exempel göra det ur mönstringsunderlaget. Jag vågar lova att det här kommer att ske i olika steg.</p>",
    "intressent_id": "0108109641223",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:40"
  }
}