{
  "anforande": {
    "dok_hangar_id": "5157618",
    "dok_id": "HA0925",
    "dok_titel": "Protokoll 2022/23:25 Onsdagen den 23 november",
    "dok_rm": "2022/23",
    "dok_nummer": "25",
    "dok_datum": "2022-11-23 00:00:00",
    "avsnittsrubrik": "Redovisning av fördelning av medel från Allmänna arvsfonden under budgetåret 2021",
    "underrubrik": "",
    "kammaraktivitet": "ärendedebatt",
    "anforande_id": "cf7e0701-bf7b-ed11-917b-901b0eac4c70",
    "anforande_nummer": "63",
    "talare": "Christian Carlsson (KD)",
    "parti": "KD",
    "anforandetext": "<p>Herr talman! Allmänna arvsfonden instiftades av riksdagen 1928 och förvaltas i dag av Kammarkollegiet. Till fonden tillfaller medel när det inte finns någon släkting närmare än kusin som kan ärva eller något testamente som förklarar hur arvet ska fördelas.</p><p>Ända sedan Allmänna arvsfondens instiftande har den haft till syfte att fördela pengar till samhällsviktiga och allmännyttiga insatser i föreningslivet. Föreningar och ideella organisationer kan söka stöd ur fonden, och stödet ska användas för att främja verksamhet av ideell karaktär till förmån för barn, ungdomar, äldre och personer med funktionsnedsättning. Färdtjänst, personlig assistans, Bris hjälptelefon och Självmordslinjen är exempel på verksamheter som startats med pengar från Allmänna arvsfonden.</p><p>Herr talman! Allmänna arvsfonden är av stor betydelse när det gäller att stötta barn, ungdomar och personer med funktionsnedsättning men också när det kommer till att stärka svenskt civilsamhälle. I den skrivelse som behandlas här i dag har den tidigare regeringen lämnat en redogörelse för förvaltningen av Allmänna arvsfonden och en redovisning av fördelningen av stöd från fonden under 2021. Vidare redogörs för den kommande inriktningen av stöd ur Allmänna arvsfonden och de områden som den tidigare regeringen har velat prioritera.</p><p>Man har identifierat tolv områden som bör prioriteras i Arvsfondsdelegationens fördelning av medel. Bland annat har man pekat ut projekt som syftar till att stärka barns rättigheter, att förebygga våld, mobbning och trakasserier och att främja psykisk och fysisk hälsa och ett stärkt föräldraskap.</p><p>Detta är exempel på prioriteringar som vi kristdemokrater välkomnar. Därför yrkar jag bifall till utskottets förslag.</p>",
    "intressent_id": "0389220391128",
    "rel_dok_id": "HA01SoU2",
    "replik": "N",
    "systemdatum": "2022-12-14 15:53:50"
  }
}