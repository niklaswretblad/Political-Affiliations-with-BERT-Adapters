{
  "anforande": {
    "dok_hangar_id": "5159828",
    "dok_id": "HA0928",
    "dok_titel": "Protokoll 2022/23:28 Onsdagen den 30 november",
    "dok_rm": "2022/23",
    "dok_nummer": "28",
    "dok_datum": "2022-11-30 00:00:00",
    "avsnittsrubrik": "Riksrevisionens rapport om migrationsdomstolarnas handläggningstider i asylmål",
    "underrubrik": "",
    "kammaraktivitet": "ärendedebatt",
    "anforande_id": "8137c704-0482-ed11-9180-901b0e9b71a0",
    "anforande_nummer": "79",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Nima Gholam Ali Pour talar om att anpassa antalet människor som kommer till Sverige efter hur mycket pengar vi satsar på migrationsdomstolarna.</p><p>Asylrätten infördes i Genèvekonventionen efter andra världskriget och efter att Europas länder hade sagt att de hade fullt och inte kunde ta emot fler judiska flyktingar från Nazityskland och hade skickat dem till nazisternas förföljelse och folkmord. Asylrätten innebär en rätt för varje människa att få skydd och inte skickas till förtryck, förföljelse och död.</p><p>Jag önskar att vi kunde få stopp på krig och förföljelse som tvingar människor på flykt. Varje dag jobbar Miljöpartiet för mer fred och mer demokrati och för att stoppa klimatförändringar, som gör att ännu fler blir fattiga, driver på konflikter i världen och driver människor på flykt.</p><p>Fru talman! Om vi ska upprätthålla asylrätten och ha rättssäkra asylprocesser måste vi anpassa våra system och få ned handläggningstiderna genom att ha tillräckliga resurser. Vi ska inte avskaffa asylrätten.</p>",
    "intressent_id": "0819601620927",
    "rel_dok_id": "HA01SfU8",
    "replik": "Y",
    "systemdatum": "2022-12-22 15:22:53"
  }
}