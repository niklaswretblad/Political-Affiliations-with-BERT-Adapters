{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "52610b82-8b66-ed11-917b-901b0eac4c70",
    "anforande_nummer": "45",
    "talare": "Arbetsmarknads- och integrationsministern Johan Pehrson (L)",
    "parti": "L",
    "anforandetext": "<p>Herr talman! Min replik gick alltså ut på om det är något Magdalena Andersson känner att hon tar med sig, som kanske inte blev helt fullkomligt och perfekt, från sina åtta år vid makten, eftersom politik är att vilja, kunna och, i lagom mån, också drömma. Men jag fick inget riktigt svar på om man hade velat göra mer åt brottsbekämpningen.</p><p>Men när det gäller till exempel skolan har vi många elever som lämnar grundskolan utan tillräckliga betyg för att ta sig vidare till gymnasiet om de inte börjar på ett introduktionsprogram. Kunde man ha gjort något mer med speciallärare, små undervisningsgrupper och sociala team för att få fler unga att klara skolan? Vi vet ju att skolan är den viktigaste faktorn för att motverka social utslagning och ge en stark position på arbetsmarknaden, men också för brottsbekämpning. Det är väldigt få unga killar - eller flickor, för den delen, men det handlar mest om killar - med godkända betyg som springer runt och skjuter ihjäl varandra.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-11-17 16:21:57"
  }
}