{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "Frågestund",
    "underrubrik": "Tullverkets befogenheter",
    "kammaraktivitet": "frågestund",
    "anforande_id": "ee4e8aa5-390b-ec11-9160-901b0e9b71a0",
    "anforande_nummer": "95",
    "talare": "Eric Westroth (SD)",
    "parti": "SD",
    "anforandetext": "<p>Fru talman! Regeringen har i linje med ett tillkännagivande presenterat förslaget att ge tullen utökade möjligheter att ingripa mot brott. Tullen ska nu kunna agera på egen hand i stället för att behöva vara beroende av om polisen har tid att komma.</p><p>Tullverket menar i sitt yttrande att förslaget inte innebär några högre kostnader eftersom det inte anges att de ska kontrollera fler.</p><p>I dag använder tullen endast 2 procent av sin kontrollkapacitet till utgående trafik. De utländska stöldligorna beräknas stå för 90 procent av alla stölder, och framför allt landsbygden drabbas. Det rör sig om bostadsinbrott, stöld av jordbruks- och entreprenadmaskiner, båtmotorer och bildelar. Det kan också handla om vilda djur, fågelägg som plundrats från bon och fornminnen.</p><p>Min fråga till finansministern blir därför: Avser regeringen att ge Tullverket ett utökat uppdrag och medel så att man också kan öka kontrollerna av utgående trafik?</p>",
    "intressent_id": "010643534813",
    "rel_dok_id": "H8C120210430fs",
    "replik": "N",
    "systemdatum": "2021-09-01 17:31:54"
  }
}