{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "Frågestund",
    "underrubrik": "En utbyggnad av Arlanda",
    "kammaraktivitet": "frågestund",
    "anforande_id": "5af00849-1986-ea11-9132-901b0eac4c78",
    "anforande_nummer": "91",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Tack för frågan, Kjell Jansson! Det är sant att vi står inför stora utmaningar när det gäller att säkerställa att alla regioner kan bidra till Sveriges utveckling. </p><p> STYLEREF Kantrubrik \\* MERGEFORMAT Frågestund</p><p>Stockholmsregionen gör det givetvis, men det är tur att vi även får draghjälp av hela norra Sverige i och med den kraftiga expansion vi ser där - för att inte tala om Öresundsregionen eller mitt eget Småland. Sverige håller ihop. Vi ställer inte regioner mot varandra, utan här bidrar vi alla både till gemensam tillväxt och till gemensamma investeringar. </p><p>Det görs generellt i transportsystemet, med den största järnvägssatsningen någonsin. Det görs också genom regionala satsningar - inte minst i Stockholmsregionen gör vi ganska stora åtaganden från staten och regionen med kollektivtrafiksatsningar och annat.</p><p>Arlanda har beretts av regeringen, och vi har haft ett Arlandaråd som särskilt tittat på Arlandas utveckling framöver. Detta är naturligtvis en fråga som vi fortsätter att arbeta med i regeringen, men givet de utmaningar flyget nu står inför är det också så att prognoserna för det framtida flygandet förändras ganska radikalt just nu.</p>",
    "intressent_id": "0284192765516",
    "rel_dok_id": "H7C120200312fs",
    "replik": "N",
    "systemdatum": "2020-04-24 12:50:09"
  }
}