{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:454 om kompetensutveckling inom sjukvården och äldreomsorgen",
    "underrubrik": "",
    "kammaraktivitet": "interpellationsdebatt",
    "anforande_id": "6648e5fe-ab04-eb11-9146-901b0e9b71a8",
    "anforande_nummer": "17",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Jag tackar statsrådet Lena Hallengren för jättebra svar.</p><p>Det är naturligtvis glädjande att regeringen kommer med en omfattande satsning, även om det inte skulle kunna räcka till allt som har varit i nästan två decennier. Äldrevården har varit mycket eftersatt.</p><p>Under pandemin har det rått en katastrofsituation inom äldreomsorgen, vilket har skapat ytterligare allvarlig debatt om hur eftersatt äldreomsorgen är. En del har dragit enkla slutsatser om att denna katastrof skulle ha skett på grund av massor med invandrarkvinnor och män vars svenska är dålig. Det är bara olyckligt i denna debatt. Det är klart att det är viktigt med svenskan, men det är lika viktigt med arbetsvillkor och löner - till exempel heltidsanställning och inte deltidsanställning.</p><p> STYLEREF Kantrubrik \\* MERGEFORMAT Svar på interpellationer</p><p>Under denna debatt blev jag kontaktad. Många av mina vänner och personer i min egen familj jobbar inom äldrevården. Jag har själv erfarenhet från att ha jobbat på serviceboende i Västerås under min studietid på komvux, och när jag studerade på universitet jobbade jag inom Botkyrkas hemtjänst. När jag var i Västerås var min svenska inte jättebra, för jag var ny. Jag kunde inte dela samma glädje med de äldre när jag kom in.</p><p>Nästan varje gång var det så att jag inte ville lämna de äldre, för det gick så bra med konversationen. Jag själv var erfaren och lite äldre, men det handlade också - framför allt - om att man hade tid att lyssna på dem. Ibland ville de inte att man skulle städa; de ville hellre att man skulle göra kaffe med dem och att man skulle sätta sig och prata eller promenera. Den gamla goda tiden är 20 år sedan - den finns inte i dag. I dag har de flesta närmare till mobilen än till de äldre - det är hela tiden nästa och nästa.</p><p>I början av pandemin fanns det inte heller regler om att de äldre skulle träffa en läkare eller sjuksköterska. Mina vänner och bekanta, som kommer alltifrån Eritrea och Latinamerika till Kurdistan och Turkiet, säger till mig att de har mycket stress och press på sig. Det leder dels till att man själv mår dåligt, dels till att de äldre blir sjuka och behöver mer vård när situationen är som den har varit för alla människor i det här landet och i hela världen, inte minst för de äldre.</p><p>Det är bra med satsningar, men man måste också göra arbetsvillkoren och lönerna mycket bättre. De som i dag jobbar deltid eller som i åratal haft timanställning måste få heltidsanställning för att de ska känna sig trygga i sitt arbete. Yrkesutvecklingen gör också att man lär sig svenska bättre. Utbildning är alltid bra, och den ska vara pågående.</p>",
    "intressent_id": "0545353563812",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:01"
  }
}