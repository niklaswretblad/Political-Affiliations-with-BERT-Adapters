{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "69ddcf4e-3dc6-ec11-9170-0090facf175a",
    "anforande_nummer": "70",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Tack för vänligheten, Hans Wallmark, och framför allt tack för att ni stöttade vårt förslag om en Nato-option. Det var ju vår motion som ni röstade ja till. Tack också för att ni ändrade hållning och stöttade oss när det gällde Magnitskijsanktionerna och att vidga dem till att träffa just systematisk korruption och penningtvätt.</p><p>Från Centerpartiets sida har vi varit tydliga. Vi har drivit på regeringen under tiden vi samarbetade, och vi har drivit på regeringen i Försvarsberedningen när den verkade förra gången, för att nå ökade anslag till försvaret. Vi har varit medverkande till att höja ribban. Vi är beredda - det kommer naturligtvis vår ledamot Daniel Bäckström också att lyfta - att öka anslagen till försvaret under innevarande period. Vi har ju en tydlig målsättning framåt mot en tvåprocentsnivå.</p><p>När det gäller den säkerhetspolitiska analysen har ju Centerpartiets partiledare och Moderaternas partiledare skrivit en gemensam artikel där just de frågorna lyftes fram. Nu har regeringen givit det mandat man gjort till Försvarsberedningen, men från vår sida tycker vi självklart att det skulle finnas utrymme för och vara viktigt att göra en säkerhetspolitisk analys.</p><p>Vi tycker också att det är viktigt att få en hållning där vi får riksdagen bakom den säkerhetspolitiska debatten på ett annat sätt än bara en utrikespolitisk deklaration. Vi har ett förslag, som Moderaterna gärna får stötta, om att göra som Finland också här, det vill säga att riksdagen ska ges en säkerhetspolitisk redogörelse så att vi kan få en behandling varje mandatperiod, herr talman.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2022-04-27 17:19:02"
  }
}