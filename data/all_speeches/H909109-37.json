{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d3829754-be2a-ed11-9178-901b0e9b71a8",
    "anforande_nummer": "37",
    "talare": "Johan Forssell (M)",
    "parti": "M",
    "anforandetext": "<p>Fru talman! Jag tackar för frågan. Det är klart att det är flera delar som krävs för att det här ska bli verkningsfullt.</p><p>Här och nu, vilket jag tror att även Martin Marmgren varit inne på, måste lag och ordning gälla. Då handlar det om att polisen måste gå in med de resurser och verktyg som krävs för att kunna lagföra de kriminella.</p><p>I steg två handlar det om att bygga tillit ute i de här områdena. Det är till exempel därför som vi moderater under så många år har pekat på att bygga ut polisen. Vi har ett mål om att Sverige ska ha samma polistäthet som EU-genomsnittet, och tonvikten ska ligga ute i lokalpolisområdena. Man ska inte bara åka på blåljus, som tyvärr ofta är fallet i dag därför att man inte hinner med annat, utan man ska finnas där, närvarande, hinna vara i skolorna etcetera.</p><p>Jag konstaterar också att flera av de förslag som nämns här, till exempel visitationszoner, har fungerat alldeles utmärkt i Danmark. Det är egentligen bara extremvänstern där som är emot det. Ibland kanske det är bra att lära lite av hur det fungerar i andra länder och våga pröva nya vägar här i Sverige.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}