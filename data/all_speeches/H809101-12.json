{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellationerna 2020/21:500, 501 och 513 om EU:s blyförbud och definitionen av våtmark",
    "underrubrik": "",
    "kammaraktivitet": "interpellationsdebatt",
    "anforande_id": "f145481c-24cd-eb11-9156-901b0e9b71a8",
    "anforande_nummer": "12",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Att stå i talarstolen och vara oförskämd som minister Bolund precis var tycker jag inte passar sig.</p><p>Echa har fått i uppdrag av EU-kommissionen att ta fram ett totalförbud mot allt bly i all ammunition i all terräng. Det skulle innebära allt från skjutbanor till mitt i skogen och alltså gälla både kula och hagel.</p><p>Fru talman! Utöver jägare, sportskyttar, tull och polis skulle förbudet även gälla Försvarsmakten eftersom man använder blyammunition på sina skjutbanor - även om man har vallar som kapslar in. Men det förslag som Echa håller på att arbeta fram skulle som sagt betyda ett totalförbud.</p><p>Hur ska vi få ett robust totalförsvar om vi inte har möjlighet att försvara oss? Hur ska vi få ett robust totalförsvar om vi inte har möjlighet att få viltkött, som är så ekologiskt och bra? Hur ska vi få ett robust totalförsvar om inte polisen och tullen kan göra sitt arbete på rätt sätt? Hur ska vi få ett robust totalförsvar om vi inte kan försvara oss med rätt ammunition?</p><p>Minister Bolund var inne på att det finns bra alternativ till denna ammunition, men jag har ännu inte fått svar på vilken ammunition av alla dem jag räknat upp som skulle resultera i ögonblicklig död och inte gå vidare till tredje person. Det handlar om att kunna skjuta ett skadat djur här utanför utan att någon annan blir skadad. Vilken ammunition tänker minister Bolund ta fram? </p><p> STYLEREF Kantrubrik \\* MERGEFORMAT Svar på interpellationer</p><p>Och hur ska man agera så att vår försvarsmakt, polis och tull fortfarande kan göra sitt jobb?</p>",
    "intressent_id": "0866055333028",
    "rel_dok_id": "H8C120210326ip",
    "replik": "N",
    "systemdatum": "2021-06-14 17:21:21"
  }
}