{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "25e5fe42-382c-ec11-915b-901b0eac4c78",
    "anforande_nummer": "78",
    "talare": "Mats Persson (L)",
    "parti": "L",
    "anforandetext": "<p>Fru talman! Varmt välkommen, Martin Ådahl, till debatten! Centerpartiet valde i somras att stötta den socialdemokratiska regeringen. Ni hade chansen att rösta fram en borgerlig regering, men ni valde vänstersidan. Jag beklagar verkligen detta, och jag beklagar den vänstersväng som Centerpartiet nu gör. Men jag hoppas att ni kommer tillbaka till borgerligheten.</p><p>Ni har en del gemensamt i vissa sakfrågor med den rödgröna regeringen; det gäller migrationen och inte minst energipolitiken. Jag skulle vilja hålla fast vid det en kort stund. Det gäller elkrisen vi ser runt om i Sverige just nu. Oljekraftverket i Karlshamn trycktes igång för någon vecka sedan trots att det var en het sommardag. Det är en anläggning som bara brukar användas när det är vinter och kallt, men nu är den igång och spyr ut koldioxid i atmosfären mitt under en varm sommardag.</p><p>Elkrisen är här. Priserna har i Värmland ökat med 250 procent. Hemma i Skåne, där jag bor, är elpriset på historiskt höga nivåer. I Robertsfors i norra Sverige, i Västerbotten, tackar man nej till 2 000 nya jobb därför att man inte har tillräcklig tillgång till el. Martin Ådahl bor ju i Stockholm, men jag gissar att han har ett engagemang för andra delar av landet också.</p><p>Vi börjar bli rätt trötta på den här situationen, och Centerpartiet bär ett mycket stort ansvar för den. Ni har konsekvent röstat nej till alla de initiativ som Liberalerna, Moderaterna, Kristdemokraterna och andra partier i den här riksdagen har drivit fram för att underlätta situationen och för att vi ska slippa elkriser. Vi säger att vi ska ha mer kärnkraft i Sverige. Varför säger ni nej till det, Martin Ådahl?</p>",
    "intressent_id": "023767922422",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}