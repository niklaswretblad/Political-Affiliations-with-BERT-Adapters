{
  "anforande": {
    "dok_hangar_id": "5137850",
    "dok_id": "H909127",
    "dok_titel": "Protokoll 2021/22:127 Torsdagen den 9 juni",
    "dok_rm": "2021/22",
    "dok_nummer": "127",
    "dok_datum": "2022-06-09 00:00:00",
    "avsnittsrubrik": "Frågestund",
    "underrubrik": "Förebyggande arbete mot barnfetma",
    "kammaraktivitet": "frågestund",
    "anforande_id": "da82ac7c-2e43-ed11-9177-901b0eac4c70",
    "anforande_nummer": "81",
    "talare": "Ulrika Jörgensen (M)",
    "parti": "M",
    "anforandetext": "<p>Fru talman! Fetma och övervikt har ökat i befolkningen. Mest oroväckande är ökningen av barnfetma. </p><p>Senast i morse togs oron upp i nyheterna. Så många som en av tio fyraåringar i landet har i dag övervikt eller fetma. Siffran ökar med stigande ålder och bidrar till fysisk och psykisk ohälsa. </p><p>Vi moderater har varit pådrivande i frågan om att förebygga barnfetma. Vi vill se konkreta mål som kan bryta utvecklingen av barnfetma i hela landet. </p><p> STYLEREF Kantrubrik \\* MERGEFORMAT Frågestund</p><p>Det finns goda exempel i landet, till exempel i mitt hemlän Halland. Där finns en fungerande samverkansmodell i flera av våra kommuner, och mellan kommuner och Region Halland, näringslivet och föreningslivet. Den syftar till att man tillsammans ska förebygga och behandla psykisk ohälsa, övervikt och fetma hos barn och ungdomar. </p><p>Det är glädjande att socialutskottet nyligen fick igenom ett tillkännagivande i riksdagen om att stärka det förebyggande arbetet mot barnfetma i hela landet. De flesta partierna ställde sig bakom tillkännagivandet, dock inte ministerns eget parti. </p><p>Min fråga till socialminister Lena Hallengren är: Kommer regeringen att ta tillkännagivandet på allvar och på riktigt börja arbeta med att vända trenden när det gäller barnfetma?</p>",
    "intressent_id": "0598792324417",
    "rel_dok_id": "H9C120220609fs",
    "replik": "N",
    "systemdatum": "2022-10-03 17:18:06"
  }
}