{
  "anforande": {
    "dok_hangar_id": "5088526",
    "dok_id": "H80984",
    "dok_titel": "Protokoll 2020/21:84 Torsdagen den 25 februari",
    "dok_rm": "2020/21",
    "dok_nummer": "84",
    "dok_datum": "2021-02-25 00:00:00",
    "avsnittsrubrik": "(forts. från § 7) Förstärkt och förenklad miljöstyrning i bonus-malus-systemet (forts. SkU16)",
    "underrubrik": "",
    "kammaraktivitet": "",
    "anforande_id": "d592c21d-a4ad-eb11-914f-901b0eac4c78",
    "anforande_nummer": "102",
    "talare": "Boriana Åberg (M)",
    "parti": "M",
    "anforandetext": "<p>Fru talman! Vi tycker precis som dem som representerar näringslivet att man inte ska beskatta själva handlingen att man köper en ny bil. Det slår mot tillverkarna. Om ingen köper en ny bil har de ingen möjlighet att utveckla innovativ teknik och satsa på allt bättre motorer. Som det är nu är förbränningsmotorerna så pass bra att det finns miljöalternativ för lätta lastbilar som är effektiva. Visserligen utgör de bara 4 procent av dem som har köpts, men de finns i alla fall. Detta beaktas dock inte i förslaget, och därför är vi emot det.</p><p>Regeringen och samarbetspartierna har på kort tid lanserat fyra olika styrmedel som går emot varandra och som inte leder till det som ska rädda oss från klimatförändringarna, nämligen utveckling av ny teknik och innovation. I stället slår man undan benen på tillverkarna. Det framkommer väldigt bra i exempelvis Bil Swedens remissvar. Och som jag redan har sagt slår detta mot dem som bor på landsbygden.</p><p>Ingen kan övertyga mig om att människor som inte har tillgång till laddinfrastruktur och inte har tillgång till el året om alla tider på dygnet ska satsa på en elbil som favoriseras i detta förslag.</p>",
    "intressent_id": "0105632258713",
    "rel_dok_id": "",
    "replik": "Y",
    "systemdatum": "2021-05-05 15:17:17"
  }
}