{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8a022d69-c139-ed11-9178-901b0e9b71a8",
    "anforande_nummer": "92",
    "talare": "Johan Pehrson (L)",
    "parti": "L",
    "anforandetext": "<p>Fru talman! Det vore bra om vänsterpartiledaren kunde vända sig om. Det är i så fall de högerkonservativa krafterna bakom dig, bland annat utbildningsministern och statsministern, som har styrt det här landet under åtta år. Det verkar ju jättekonstigt. Jag känner dem, och jag har mycket kritik mot dem men inte just när det gäller detta. </p><p>Jag träffar många poliser, socialarbetare och lärare i de utsatta områdena. De berättar för mig att det inte hjälper om vi fördubblar socialbidragen eller tar bort all skatt på låga inkomster. De berättar för mig att det finns krafter som styrs och utgörs av klanledare, av gängledare och av islamister som inte vill att människor ska delta fullt ut i det svenska samhället. Det är krafter som vill skära ned på den svenska yttrandefriheten, och det är krafter som kandiderar till riksdagen i valet i höst. Vad vill ni göra åt detta? Är ni beredda att sätta ned foten mot dessa krafter och se till att de aldrig kan äta sig in i den svenska samhällskroppen? </p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}