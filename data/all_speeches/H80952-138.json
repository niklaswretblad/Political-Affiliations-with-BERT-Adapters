{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellationerna 2020/21:196 och 197 om femårslicenserna för jägare och sportskyttar",
    "underrubrik": "",
    "kammaraktivitet": "interpellationsdebatt",
    "anforande_id": "c4a9e37b-c567-eb11-914e-901b0e9b71a0",
    "anforande_nummer": "138",
    "talare": "Sten Bergheden (M)",
    "parti": "M",
    "anforandetext": "<p>Fru talman! Tack, ministern, för svaret, även om jag blev förvånad över delar av det!</p><p>Fru talman! Riksdagen har antagit 16 tillkännagivanden som rör jakt och skyttevapen. Det handlar om att försöka underlätta för landets jägare och skyttar.</p><p>Ett av tillkännagivandena gäller femårslicenserna. Trots att det har gått åratal har regeringen inte genomfört vad tillkännagivandet har efterfrågat, utan antingen ligger det kvar i ministerns skrivbordslåda eller också har regeringen återkommit med förslag som går helt på tvärs mot tillkännagivandet.</p><p>Det äldsta tillkännagivandet som vi har för tillfället är om en viltmyndighet. Det antogs för fem och ett halvt år sedan. Ännu har vi inte sett någon form av arbete i en riktning som skulle kunna göra att vi inrättar en viltmyndighet i Sverige.</p><p>Fru talman! Jag utgår från att ministern och departementet är läskunniga och med en rätt snabb överblick ändå kan ta till sig det som riksdagen har tagit beslut om. Ministern och departementet borde vara välinformerade om riksdagens beslut. Därför kan vi nog utesluta att ministern inte är tillräckligt informerad om tillkännagivandena och deras innebörd.</p><p>Vi kan då utgå från att ministern har förstått tillkännagivandena men ändå inte vill genomföra dem. Som ministern själv säger i sitt svar, fru talman: \"Regeringen tar alltid tillkännagivanden från riksdagen på största allvar men har alltså i detta fall inte ändrat uppfattning.\" Vad jag förstår innebär det därmed att regeringen, som jag uppfattar det hela, inte har tänkt ta bort de femåriga licenserna.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är alltså uppenbart att ministern har noterat vad riksdagen vill men inte tänker genomföra det, utan han står fast vid sin egen gamla åsikt i minoritet. Med detta struntar ministern helt uppenbart i vad riksdagen i demokratisk anda faktiskt fattar för beslut. Det är inte bara lite allvarligt utan väldigt allvarligt. Det är uppseendeväckande att höra detta i ett svar från ministern och verkar synnerligen nonchalant.</p><p>Fru talman! Riksdagens arbete är utformat på ett sådant sätt att riksdagen ger regeringen i uppdrag att genomföra vissa beslut och förändringar genom tillkännagivande. Man har därför utrustat regeringen med departement och utredningsresurser för att kunna genomföra förändringar i lagar och regler. Om inte detta sköts som det är tänkt bör man se över detta.</p><p>Fru talman! Riksdagen kan också genomföra egen lagstiftning, även om det är krångligt och riksdagen i dagsläget inte har de resurserna. Riksdagen har också verktyg att entlediga ministrar och regeringar om de saknar stöd i riksdagen.</p><p>Ett tillkännagivande är ingen liten rekommendation som kan dribblas bort av regeringen, utan det ska faktiskt följas av riksdagens beslut.</p><p>Fru talman! Om då riksdagen fattar beslut om att göra en översyn om att ta bort de tidsbegränsade licenserna kan inte regeringen återkomma med en proposition där man tydligt säger att man inte tänker göra det. Det är dessutom en proposition som nu håller på att avslås i justitieutskottet, vilket innebär att det inte finns något stöd för den åsikten i Sveriges riksdag.</p><p>I dag belastar de tidsbegränsade licenserna polisen med cirka 3 000-5 000 ärenden per år. En skytt i Sverige som tränar och tävlar i många skyttegrenar, kanske fem till tio, har kanske fem till tio lika eller olika vapen för sitt skytte. Det är både tränings- och tävlingsvapen. Det kan ofta vara två likadana vapen i varje kategori för att man, om något händer i tävlingen, ändå ska kunna ha ett vapen och fortsätta tävlingen.</p><p>Fru talman! Jag vill därför fråga: Anser ministern att det här är avslutat och att han därför inte kommer att återkomma med någon proposition om att ta bort de femåriga licenserna?</p>",
    "intressent_id": "0828721176319",
    "rel_dok_id": "H8C120201211ip",
    "replik": "N",
    "systemdatum": "2021-02-05 16:20:00"
  }
}