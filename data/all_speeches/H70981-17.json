{
  "anforande": {
    "dok_hangar_id": "5057083",
    "dok_id": "H70981",
    "dok_titel": "Protokoll 2019/20:81 Onsdagen den 4 mars",
    "dok_rm": "2019/20",
    "dok_nummer": "81",
    "dok_datum": "2020-03-04 00:00:00",
    "avsnittsrubrik": "Unga lagöverträdare",
    "underrubrik": "",
    "kammaraktivitet": "ärendedebatt",
    "anforande_id": "bf0c412b-267f-ea11-9134-0090facf175a",
    "anforande_nummer": "17",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Det är intressant att Moderaterna först nu har kommit på att man vill utreda vad som skulle kunna vara olika brottsförebyggande åtgärder. Jag kan komma med några konkreta tips: att få bort den ekonomiska ojämlikheten i samhället, att satsa på att det finns rimligt många lärare och personal i skolan och att rusta upp socialtjänsten så att socialsekreterarna kan göra ordentliga insatser i tidig ålder för barn.</p><p>Detta är tre konkreta saker som Moderaterna inte behöver utreda på något sätt. I stället kan ni ställa om er politik, Ellen Juntti, så att ni satsar på att ungdomar får en ordentlig utbildning och kan få ett jobb och en bostad när de blir vuxna. Detta kan man göra i stället för att sänka skatten för de rika, vilket skapar klyftor, vilket ökar kriminaliteten, vilket ökar otryggheten i samhället. Det är vad Moderaterna borde göra.</p><p>Vi ska inte ha fler brottsoffer. Det enda sättet vi kan stoppa kriminaliteten på är att se till att ungdomar inte faller in i kriminellt beteende och att ingen unge glöms bort, oavsett varifrån man kommer - ett utsatt område eller ett rikt område. Oavsett varifrån i samhället man kommer, var man bor eller vilka förutsättningar man har ska varje unge ha samma förutsättningar. Här gör Moderaterna inte ett dyft för att se till att vi inte glömmer någon unge över huvud taget.</p><p>Jag tycker att det blir tydligt när Ellen Juntti börjar prata om att den utbildning unga ska få ska ske på anstalter. Det är jättebra att Moderaterna tillsammans med Vänsterpartiet ska se till att det ges rätt till utbildning på anstalterna, för denna möjlighet har det dragits ned på, men Moderaterna gör inte ett dyft för att rusta upp skolan så att ungarna inte hamnar på anstalt över huvud taget. Då är man ute och cyklar.</p><p>Om vi ska få upprättelse för vartenda brottsoffer måste vi förebygga att brott inte sker över huvud taget, för vi ska inte ha fler brottsoffer. Detta gör man bara med förebyggande arbete.</p>",
    "intressent_id": "0150118366721",
    "rel_dok_id": "H701JuU30",
    "replik": "Y",
    "systemdatum": "2020-04-15 16:34:57"
  }
}