{
  "anforande": {
    "dok_hangar_id": "5090315",
    "dok_id": "H80992",
    "dok_titel": "Protokoll 2020/21:92 Torsdagen den 11 mars",
    "dok_rm": "2020/21",
    "dok_nummer": "92",
    "dok_datum": "2021-03-11 00:00:00",
    "avsnittsrubrik": "Frågestund",
    "underrubrik": "Kommuners beredskap för naturkatastrofer",
    "kammaraktivitet": "frågestund",
    "anforande_id": "c45693c4-64bd-eb11-9156-901b0e9b71a8",
    "anforande_nummer": "93",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Tack, Boriana Åberg, för en otroligt viktig och angelägen fråga! </p><p> STYLEREF Kantrubrik \\* MERGEFORMAT Frågestund</p><p>Till att börja med stämmer inte det som Boriana Åberg antyder, att regeringen skulle ha dragit ned på klimatanpassningsåtgärderna. Tvärtom har vi gjort stora satsningar. Jag skulle säga att ingen tidigare regering har gjort så stora satsningar som den här regeringen på just klimatanpassning. Däremot har vi valt att omdisponera medlen för klimatanpassning och försöker rikta medlen dit de gör störst nytta, det vill säga där riskerna är som allra störst. </p><p>Man kan jämföra det lite grann med vaccinationen mot covid-19. Där har vi inte vaccinerat alla brett, utan vi har gått på riskgrupperna, där man löper störst risk att drabbas av allvarlig sjukdom och död. På samma sätt har regeringen riktat pengarna till framför allt Götaälvdalen, där våra myndigheter och experter bedömer att riskerna för till exempel skred är allra störst. Ett skred kan riskera egendom och inte minst människoliv. Där har vi närmast fördubblat anslagen och dessutom skapat mer generösa stödsystem för att vi ska kunna åtgärda problemen där de är som allra störst.</p>",
    "intressent_id": "0956444284814",
    "rel_dok_id": "H8C120210311fs",
    "replik": "N",
    "systemdatum": "2021-05-25 16:24:02"
  }
}