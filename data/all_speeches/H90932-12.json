{
  "anforande": {
    "dok_hangar_id": "5112674",
    "dok_id": "H90932",
    "dok_titel": "Protokoll 2021/22:32 Tisdagen den 23 november",
    "dok_rm": "2021/22",
    "dok_nummer": "32",
    "dok_datum": "2021-11-23 00:00:00",
    "avsnittsrubrik": "Behandling av personuppgifter vid Försvarsmakten och Försvarets radioanstalt",
    "underrubrik": "",
    "kammaraktivitet": "",
    "anforande_id": "a5ea832a-3e5f-ec11-915f-901b0eac4c70",
    "anforande_nummer": "12",
    "talare": "Linda Modig (C)",
    "parti": "C",
    "anforandetext": "<p>Fru talman! Det är tämligen normalt för en regering att ha en omvärldsanalys. Om man har en plan för sina propositioner och går på en sådan häftig smäll som det här ändå får sägas vara mot Sverige kanske man måste stanna upp och reflektera över det.</p><p> STYLEREF Kantrubrik \\* MERGEFORMAT Behandling av person-uppgifter vid Försvars-makten och Försvarets radioanstalt</p><p>Det är ingen lättvindig kritik som Europadomstolen lanserar. Man konstaterar att det brister i den personliga integriteten just när Sverige delar med sig av data till utländska samarbetspartner.</p><p>Det saknas en effektiv kontroll av FRA:s verksamhet. Centerpartiet har aldrig påstått att det inte föreligger någon kontroll av FRA. Naturligtvis finns det en sådan, men låt oss vara ödmjuka inför det faktum att Europadomstolen anser att den inte är tillräckligt effektiv.</p><p>Det är också på det sättet att signalspaningslagen, som kollegorna här har konstaterat, har ett antal år på nacken. Det är alltså ingen överraskning att det finns ett behov av att se över den.</p><p>Den rimliga utgångspunkten är att säkerställa balansen mellan den personliga integriteten och behovet av att stärka den nationella säkerheten. Det här måste gå hand i hand; det är rätt givet i en liberal demokrati.</p><p>Det är därför det är väldigt bekymmersamt att ha den tågordning som regeringen nu med stöd av M och KD genomför. Det är att kasta in jästen efter degen. Först äventyrar vi möjligen enskildas integritetsskydd, och sedan ska vi komma efteråt och stärka det. Det är det som Centerpartiet ställer sig kritiska till. Vi är bekymrade över att det här är mycket långtgående förslag. Vi är bekymrade över att man trycker ned så här mycket ansvar på en enskild myndighet - låt vara att den är mycket kompetent. Hela tågordningen känns bakvänd. Vi önskar att respekten för den personliga integriteten hade värderats högre. Kommer Sverige som stat att fortsätta bortse från den kommer vi nämligen att gå på fler minor och underkännanden i Europarätten, där man har en helt annan syn på balansen mellan den privata integriteten och behovet av exempelvis nationell säkerhet.</p>",
    "intressent_id": "0238095659621",
    "rel_dok_id": "",
    "replik": "Y",
    "systemdatum": "2021-12-17 14:35:41"
  }
}