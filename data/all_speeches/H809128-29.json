{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "77340042-3516-ec11-9160-901b0e9b71a0",
    "anforande_nummer": "29",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Som svar på den direkta frågan kan jag säga: Nej, inga så konkreta förslag. Först ägnades mycket tid, naturligtvis, åt att se till att få en reaktion på den här vedervärdiga handlingen. Fokus låg på den, och det utmynnade sedan i slutsatserna om belarusiskt luftrum och vad det månde vara samt frisläppande av de två som har fängslats. Sedan ingick naturligtvis också en diskussion om betydelsen av att stödja de krafter i Belarus som arbetar för ett fritt och demokratiskt Belarus. Det kommer - som jag har sagt flera gånger tidigare här - naturligtvis att vara avgörande. Det var alltså inga konkreta förslag om det här och det här, men jag tycker att vi ska vara aktiva i den diskussionen och själva komma med förslag.</p><p>Många svenska organisationer, såväl inom fackföreningsrörelsen som andra, är engagerade i Belarus och våra vänner där. Det är viktigt att de känner stöd här så att människorna i Belarus känner att de inte är bortglömda. Det var det som Tichanovskaja ville förmedla när hon var här i november: Det är oerhört viktigt för dessa modiga människor att känna att omvärlden är medveten om dem och står på deras sida.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}