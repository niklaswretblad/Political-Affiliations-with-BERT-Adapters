{
  "anforande": {
    "dok_hangar_id": "5049288",
    "dok_id": "H70945",
    "dok_titel": "Protokoll 2019/20:45 Torsdagen den 5 december",
    "dok_rm": "2019/20",
    "dok_nummer": "45",
    "dok_datum": "2019-12-05 00:00:00",
    "avsnittsrubrik": "Frågestund",
    "underrubrik": "Satsningar på regional tillväxt",
    "kammaraktivitet": "frågestund",
    "anforande_id": "6452ced4-7342-ea11-9130-901b0e9b71a0",
    "anforande_nummer": "97",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Tack, Monica Haider, för en väldigt angelägen fråga, och grattis till en bra insats i <em>Opinion live</em>! Detta är en viktig fråga som förtjänar att debatteras seriöst.</p><p>Redan förra mandatperioden gjorde vi en kursändring när det gäller landsbygdspolitiken. Landsbygdskommitténs arbete ledde till 75 skarpa förslag, som vi nu på olika sätt håller på att processa fram. Detta är viktigt, men det kommer inte att räcka. Därför är det också väldigt viktigt att fortsätta med de satsningar som har påbörjats när det gäller att förstärka kommunernas ekonomi.</p><p>Mycket av det som är viktigt på riktigt för människor på landsbygd handlar om en fungerande välfärd, men också om exempelvis kommersiell service. Vi satsar i dag på dagligvaruhandel så att sådan ska finnas på fler ställen. Det är en satsning som vi kommer att fortsätta.</p><p> STYLEREF Kantrubrik \\* MERGEFORMAT Frågestund</p><p>Jag tror dock att vi kommer att behöva vässa oss ytterligare och ta denna debatt till nya nivåer.</p>",
    "intressent_id": "0339894357417",
    "rel_dok_id": "H7C120191205fs",
    "replik": "N",
    "systemdatum": "2020-01-29 09:47:12"
  }
}