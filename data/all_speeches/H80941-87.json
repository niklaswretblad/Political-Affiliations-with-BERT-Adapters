{
  "anforande": {
    "dok_hangar_id": "5075779",
    "dok_id": "H80941",
    "dok_titel": "Protokoll 2020/21:41 Onsdagen den 25 november",
    "dok_rm": "2020/21",
    "dok_nummer": "41",
    "dok_datum": "2020-11-25 00:00:00",
    "avsnittsrubrik": "Statens budget 2021 - rambeslutet",
    "underrubrik": "",
    "kammaraktivitet": "ärendedebatt",
    "anforande_id": "5a21258c-cd3f-eb11-914a-901b0e9b71a8",
    "anforande_nummer": "87",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Som jag sa till Elisabeth Svantesson har jag svårt att se att det just nu är rätt läge att minska möjligheterna för fattiga länder att bekämpa pandemin och upprätthålla flickors skolgång trots att man befinner sig i en ekonomisk kris och att minska möjligheterna att stödja personer som bor i flyktingläger. Jag ser inte att det är rätt läge att mitt i en ekonomisk kris, när länder kämpar mot pandemin, minska deras möjligheter att göra det.</p><p>När vi nu talar om tajmning har jag också en fråga till Oscar Sjöstedt, som även ställts av andra debattörer här i talarstolen: Var det så lyckat att föreslå en höjd restaurangmoms just nu? Det är verkligen en bransch som går på knäna och har det oerhört tufft. Men Oscar Sjöstedt vill höja skatten för den branschen med 14 miljarder. Samtidigt vill han sänka skatten för företag som går bra, som Icahandlarna. De ska få sänkta arbetsgivaravgifter.</p><p>Sammantaget får alltså i Oscar Sjöstedts motion företag som går bra sänkt skatt, men en bransch som just nu svettas och har det supertufft får höjd skatt. Varför är det bra, Oscar Sjöstedt?</p>",
    "intressent_id": "098412828516",
    "rel_dok_id": "H801FiU1",
    "replik": "Y",
    "systemdatum": "2020-12-16 19:36:43"
  }
}