{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "22a672a1-9da7-ed11-917f-901b0eac4c70",
    "anforande_nummer": "93",
    "talare": "Märta Stenevi (MP)",
    "parti": "MP",
    "anforandetext": "<p>Fru talman! Jag höll nästan på att glömma att det var min tur, för det var så spännande att lyssna på det här resonemanget.</p><p>Min fråga handlar om att när M, KD och SD fällde budgeten 2022 ströks också energieffektiviseringsstödet till flerfamiljshus. Häromveckan kom beskedet att regeringen stoppar utredningen om incitament för energieffektivisering som snart skulle ha lämnat sina förslag, trots att det bara var några månader kvar.</p><p>Miljöpartiet har gång på gång föreslagit att staten ska gå in och ta större ansvar för en snabb effektivisering och därmed också dämpa effekterna av Putins energikrig mot Europa. I stället har regeringen alltså dragit bort stöd och valt att uppmana hushåll och företag att spara el.</p><p>Pengar betalas ut för att värma upp pooler samtidigt som inget stöd ges för att skifta ut direktverkande el. Med tanke på den akuta situationen på elprismarknaden i Europa och Sverige, fru talman, skulle jag vilja veta varför Ebba Busch och regeringen aktivt motarbetar politik för energieffektivisering som skulle gynna svenska hushåll och företag.</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}