{
  "anforande": {
    "dok_hangar_id": "5029836",
    "dok_id": "H60969",
    "dok_titel": "Protokoll 2018/19:69 Torsdagen den 28 mars",
    "dok_rm": "2018/19",
    "dok_nummer": "69",
    "dok_datum": "2019-03-28 00:00:00",
    "avsnittsrubrik": "Frågestund",
    "underrubrik": "Sjukskrivningar på grund av psykisk ohälsa",
    "kammaraktivitet": "frågestund",
    "anforande_id": "5acd2959-e565-e911-911b-901b0eac4c78",
    "anforande_nummer": "86",
    "talare": "Statsrådet Annika Strandhäll (S)",
    "parti": "S",
    "anforandetext": "<p>Fru talman! Det är naturligtvis alldeles oacceptabelt att en medborgare ska behöva fundera på vilken dörr man går in igenom när man behöver hjälp. Man ska få rätt stöd och hjälp från de aktörer som man har behov av. Det kan handla om Försäkringskassan, som har <em>ett</em> ansvar. Det kan handla om hälso- och sjukvården. Det kan handla om Arbetsförmedlingen, och det kan handla om andra rehabiliteringsaktörer.</p><p>Det är vårt ansvar att se till att våra myndigheter och aktörer samverkar på ett sätt och organiserar sig på ett sätt som gör att medborgarna kan få det stöd som man kan förvänta sig. Det gäller särskilt, skulle jag vilja säga, när livet vänder och man drabbas av sjukdom.</p><p>Vi har därför sedan över ett år tillbaka uppdrag, inte minst till Försäkringskassan men också till Arbetsförmedlingen, om en syn på nolltolerans mot att människor ska behöva hamna mellan stolarna. Vi har också ett dialoguppdrag till Försäkringskassan när det gäller dialogen med hälso- och sjukvården.</p><p>Det här måste fungera. Det väntar sig medborgarna, och det är krav som vi ställer.</p>",
    "intressent_id": "0530425150220",
    "rel_dok_id": "H6C120190328fs",
    "replik": "N",
    "systemdatum": "2019-04-23 18:32:51"
  }
}