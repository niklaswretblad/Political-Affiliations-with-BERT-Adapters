{
  "anforande": {
    "dok_hangar_id": "5037194",
    "dok_id": "H609108",
    "dok_titel": "Protokoll 2018/19:108 Onsdagen den 19 juni",
    "dok_rm": "2018/19",
    "dok_nummer": "108",
    "dok_datum": "2019-06-19 00:00:00",
    "avsnittsrubrik": "Riksrevisionens rapport om jämställdhetsintegrering av integrationspolitiken",
    "underrubrik": null,
    "kammaraktivitet": "ärendedebatt",
    "anforande_id": "5bf9fdda-48ca-e911-9123-901b0eac4c78",
    "anforande_nummer": "8",
    "talare": "Patrik Björck (S)",
    "parti": "S",
    "anforandetext": "<p>Herr talman! Mycket av det som Gulan Avci anför här och vill sträcka ut en hand för att genomföra är jag absolut som socialdemokrat beredd att sträcka ut en hand och ta emot och hjälpa till att genomföra.</p><p>Herr talman! Jag vill först bara ta upp det som Gulan Avci anförde i sitt anförande om att vi socialdemokrater, vänsterpartister och miljöpartister på något sätt i reservationen inte skulle ta det hedersrelaterade våldet eller utlandsfödda kvinnors ställning på allvar. Detta är inte sant.</p><p>Vi har fått en rapport från Riksrevisionen. Vi tycker att regeringens mottagande av den har varit positivt, som jag anförde här tidigare. Jag har egentligen varken hört från talarstolen eller sett i texterna i betänkandet att ni kritiserar detta. Det ni föreslår är att man ska införa ett nytt mål där man särskiljer kvinnor med invandrarbakgrund och svenska kvinnor.</p><p>Vi menar att om man har ett mål där kvinnor och män ska ha samma rättigheter till ekonomisk jämlikhet och till ett betalt arbete inkluderar detta alla kvinnor och flickor och alla män och pojkar. Det är det som är vår skiljelinje i detta. Vi tycker att vi tar det här på mycket större allvar genom att ha en inkluderande inställning, och vi tycker att det är ett sätt att jämställdhetsintegrera. Vi vill inte på det här sättet skilja ut speciella grupper.</p><p>Det innebär inte att vi på något sätt har en relativistisk inställning i frågan, utan det är bara det att vi verkligen vill jämställdhetsintegrera det här på riktigt.</p>",
    "intressent_id": "0516528386117",
    "rel_dok_id": "H601AU14",
    "replik": "Y",
    "systemdatum": "2019-08-29 12:36:59"
  }
}