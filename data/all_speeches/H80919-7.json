{
  "anforande": {
    "dok_hangar_id": "5069820",
    "dok_id": "H80919",
    "dok_titel": "Protokoll 2020/21:19 Fredagen den 2 oktober",
    "dok_rm": "2020/21",
    "dok_nummer": "19",
    "dok_datum": "2020-10-02 00:00:00",
    "avsnittsrubrik": "Svar på interpellation 2020/21:17 om konsumenters reklamationsrätt",
    "underrubrik": "",
    "kammaraktivitet": "interpellationsdebatt",
    "anforande_id": "8ca1dae7-2a15-eb11-9143-901b0eac4c70",
    "anforande_nummer": "7",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! När det gäller de här reglerna handlar det som sagt om en balans mellan konsumentens och säljarens intresse. Då får man se till att landa på ett sådant sätt att man tar vara på den balansen och inte bara går i ena riktningen. Det är klart att det får mycket starka följdeffekter om vi utsträcker den här tiden till två år eller ännu längre och konsumenten då alltså efter mycket lång tid skulle kunna säga: \"Det här felet beror inte på förslitning eftersom jag använt varan, utan det beror på att det fanns med redan när jag köpte varan.\" Det får stora konsekvenser för näringslivet som säljer varorna. Precis den här balansen måste man alltså ändå kunna klara av att upprätthålla.</p><p> STYLEREF Kantrubrik \\* MERGEFORMAT Svar på interpellation</p><p>Vi har i förhandlingarna om EU-direktivet drivit på för en starkare konsumenträtt. Ett resultat av det är att vi nu har ett EU-direktiv som säger att som minimum ska det gälla ett år innan bevisbördan går över. Det är ett resultat av det förhandlingsarbete som vi har bedrivit. Det är också det som kommer att bli lagstiftning både i Sverige och i resten av EU. Det menar jag är en framgång. På det sättet stärks konsumenternas rättigheter ytterligare.</p><p>Ska man gå ännu längre får man vara beredd på att det möjligen får starka negativa konsekvenser för näringslivet. Det bör man nog också väga in när man diskuterar den här frågan.</p><p>Vi har som sagt inte satt ned foten ännu när det gäller hur långt man kan gå - det finns ett spann för hur långt man kan gå i EU-direktivet - men det kommer vi att göra efter att remissinstanserna har sagt sitt. Vi kommer att ha ny lagstiftning som stärker konsumenternas rättigheter på plats vid halvårsskiftet nästa år.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H80317",
    "replik": "N",
    "systemdatum": "2020-10-23 14:26:29"
  }
}