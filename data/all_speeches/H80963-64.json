{
  "anforande": {
    "dok_hangar_id": "5080328",
    "dok_id": "H80963",
    "dok_titel": "Protokoll 2020/21:63 Onsdagen den 13 januari",
    "dok_rm": "2020/21",
    "dok_nummer": "63",
    "dok_datum": "2021-01-13 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "3532e588-b57d-eb11-914b-901b0eac4c70",
    "anforande_nummer": "64",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Sverigedemokraterna har ju tyvärr aldrig haft makten i det här landet. Det har förvisso inte Vänsterpartiet heller haft i formell mening, men man har haft ett oerhört inflytande över politiken inte minst under de perioder då vi haft en socialdemokratisk regering.</p><p>Då är det lite förvånande att äldreomsorgen, trots Vänsterpartiets fantastiska politik, är så pass drabbad som den är och så eftersatt som den är. Jag har rimligen inget ansvar för det. Det har rimligen Vänsterpartiet och de regeringar och regeringars stödpartier som format den äldreomsorg som vi har i Sverige i dag, inte jag.</p><p>Jag kan bara beklaga detta. Jag har år efter år påpekat en lång rad brister inom äldreomsorgen, inte minst kopplat till resursbehov. Men det Nooshi Dadgostar tar upp här handlar om att skjuta till ytterligare resurser nu. Jag har inga problem med det, men det handlar inte i första hand om att skjuta till resurser. Det handlar om att långsiktigt lösa de strukturella problem som finns i äldreomsorgen och som har gjort att så många människor nu har dött i förtid, sannolikt helt i onödan.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2021-03-05 14:20:49"
  }
}