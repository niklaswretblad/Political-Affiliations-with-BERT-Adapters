{
  "anforande": {
    "dok_hangar_id": "5128853",
    "dok_id": "H909101",
    "dok_titel": "Protokoll 2021/22:101 Fredagen den 22 april",
    "dok_rm": "2021/22",
    "dok_nummer": "101",
    "dok_datum": "2022-04-22 00:00:00",
    "avsnittsrubrik": "Svar på interpellation 2021/22:399 om åtgärder för att tillgodose fjällräddarnas behov",
    "underrubrik": "",
    "kammaraktivitet": "interpellationsdebatt",
    "anforande_id": "b7af8fe8-d9fe-ec11-9174-901b0e9b71a0",
    "anforande_nummer": "29",
    "talare": "Saila Quicklund (M)",
    "parti": "M",
    "anforandetext": "<p>Herr talman! Jag vet inte om det är svårt att få fram mitt budskap. Statsrådet hävdar fortfarande att ersättningen i den skattepliktiga delen är 14,80 och 18,50. Man kan få intrycket att han menar att fjällräddarna i stort sett borde vara nöjda med de ersättningar de har. De skulle dock fortsatt behöva 45 till 50 kronor per mil för att inte själva behöva stå för kostnader vid utryckning.</p><p>Statsrådet talar också om Putineffekten. Redan före det nu pågående kriget i Ukraina hade vi världens dyraste diesel. Beakta också att över 50 procent går till staten som skatt. Här skulle det kunna finnas ett utrymme. De sänkningar som kommer nu den 1 maj har Moderaterna varit högst delaktiga i att driva igenom. Det är tyvärr inte tillräckligt för fjällräddarna, även om det är väldigt bra. Vi kommer också att driva på för fortsatta sänkningar.</p><p>Lite bekymmersamt är att vi inte får svar från ministern. Jag presenterar ett nuläge. Det är 400 fjällräddare som uttrycker att de kommer att lämna tillbaka sin utrustning och avsluta sina uppdrag. </p><p>Det finns förväntningar om att räddningstjänstfunktionen ska upprätthållas i fjällvärlden. Inte minst sedan pandemin har trycket på fjällvärlden ökat. Det är inte heller bara i fjällvärlden som dessa aktörer verkar, utan de används i hela landet.</p><p>Jag är klart oroad. Ministern verkar inte vara det. Han tycker att man ska kompensera det här, kanske via löneutrymmet. Jag håller inte med där. Men det får stå för ministern.</p><p>Fjällräddarna har alltid hävdat att de inte vill tjäna pengar, men de ska heller inte betala för sina uppdrag.</p><p> STYLEREF Kantrubrik \\* MERGEFORMAT Svar på interpellationer</p><p>Jag tackar för debatten och kommer säkert att återkomma i den här frågan. Den är alldeles för viktig för att strunta i.</p>",
    "intressent_id": "0519740099915",
    "rel_dok_id": "H910399",
    "replik": "N",
    "systemdatum": "2022-07-08 18:21:10"
  }
}