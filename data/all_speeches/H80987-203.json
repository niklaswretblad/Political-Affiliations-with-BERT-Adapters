{
  "anforande": {
    "dok_hangar_id": "5089269",
    "dok_id": "H80987",
    "dok_titel": "Protokoll 2020/21:87 Onsdagen den 3 mars",
    "dok_rm": "2020/21",
    "dok_nummer": "87",
    "dok_datum": "2021-03-03 00:00:00",
    "avsnittsrubrik": "Vattenvård",
    "underrubrik": "",
    "kammaraktivitet": "ärendedebatt",
    "anforande_id": "04708c75-feb7-eb11-914f-901b0eac4c78",
    "anforande_nummer": "203",
    "talare": "Kjell-Arne Ottosson (KD)",
    "parti": "KD",
    "anforandetext": "<p>Fru talman! I känd stil stod Markus Selin i talarstolen och skröt över regeringens satsningar. Den stilen har jag lärt mig att känna igen efter de två och ett halvt åren vi har suttit i samma utskott.</p><p>Men det ämne som enligt min uppfattning har tagit upp mest talartid här i kväll berörde Markus Selin inte i någon högre grad i sitt anförande, nämligen det som kollegan Nina Lindström nyligen var uppe och debatterade, de enskilda avloppen.</p><p>När detta har diskuterats har regeringen gömt sig bakom utredningen om hållbara vattentjänster och att en proposition är på väg. Men Socialdemokraterna måste väl ha en egen åsikt i frågan, tänker jag, och den hade varit lite intressant att höra.</p><p>Som det är nu har många enskilda kommunala tjänstemän stor makt och kan tyvärr ställa till det enormt för fastighetsägare i dessa frågor. Och i den dom jag refererade till säger mark- och miljödomstolen att det nu är upp till kommunerna.</p><p>Kan Socialdemokraterna och regeringen tänka sig att förtydliga lagen i så fall? Även om mark- och miljödomstolen har sagt så står det klart att man inte alltid har dömt så tidigare. Kan regeringen tänka sig att tydliggöra detta i kommande lag?</p>",
    "intressent_id": "0509415296421",
    "rel_dok_id": "H801MJU11",
    "replik": "Y",
    "systemdatum": "2021-05-18 19:29:35"
  }
}