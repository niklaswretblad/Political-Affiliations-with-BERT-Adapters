{
  "anforande": {
    "dok_hangar_id": "5118961",
    "dok_id": "H90962",
    "dok_titel": "Protokoll 2021/22:62 Tisdagen den 1 februari",
    "dok_rm": "2021/22",
    "dok_nummer": "62",
    "dok_datum": "2022-02-01 00:00:00",
    "avsnittsrubrik": "Svar på interpellation 2021/22:295 om skuggsamhällets omfattning",
    "underrubrik": "",
    "kammaraktivitet": "interpellationsdebatt",
    "anforande_id": "67a859bc-3cbb-ec11-9167-901b0eac4c78",
    "anforande_nummer": "26",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Den sista frågan är den enklaste att besvara: Naturligtvis alla stenar. Vi ska vända på varje sten för att bryta segregationen.</p><p>Jag lyssnade väldigt noga när Maria Malmer Stenergard talade. I sitt första inlägg ställde hon många frågor till mig. Jag tror att jag lyckades besvara varenda en. Själv ställde jag en enda liten fråga till Maria Malmer Stenergard. Det gällde hur många som åtalades och dömdes för folkbokföringsbrott när vi hade en moderatledd regering i Sverige.</p><p>Vi har inlett ett samarbete där Skatteverket, andra berörda myndigheter och kommuner samarbetar. Tillsammans med polisen har man pekat ut 500 strategiska adresser. Det har anmälts 1 300 folkbokföringsbrott, och antalet åtal har ökat med 250 procent.</p><p>Eftersom Maria Malmer Stenergard tar upp det tyngsta artilleriet hon har och hävdar att Socialdemokraterna och regeringen har tappat kontrollen undrar man ödmjukt: Hur såg det egentligen ut med kontrollen av folkbokföringsbrott under den moderatledda regeringen?</p><p>Hur mycket har vi tappat? Det här är det grundläggande och centrala för att ta reda på hur många som bor i landet, se till att människor inte bor på fel ställe och om människor inte bor där de är.</p><p>Det är en 250-procentig ökning av antalet åtal, Maria Malmer Stenergard. Det är 1 300 anmälda folkbokföringsbrott. Det är 500 strategiska adresser. Om det är att tappa kontrollen, beskriv för mig hur det såg ut med folkbokföringsbrotten under den borgerliga moderatledda regeringen.</p><p>Sedan tar Maria Malmer Stenergard ett någorlunda vackert retoriskt grepp. Hon påstår nämligen att Socialdemokraterna har röstat emot några moderata förslag. Det hade varit klädsamt om hon hade beskrivit förloppet i något mer korrekta termer.</p><p>Det stämmer att vi har motsatt oss saker som Moderaterna har lagt fram i ett utskott i riksdagen. Men motivet är att det är saker som vi redan arbetar med och driver.</p><p>Ta den åttonde stenen, som Maria Malmer Stenergard tog upp: att vi ska sätta press på länderna att ta emot sina egna medborgare, att öppna för att använda biståndet och att använda viseringar. Det var saker som jag och inrikesministern presenterade förra året. Nu vill Moderaterna att riksdagen ska berätta för regeringen att den borde göra det som regeringen gjorde förra året.</p><p>Det är i och för sig inte skadligt. Vi kan säkert hitta en text där vi kan komma överens om det i utskottet. Men det är fullständigt meningslöst.</p><p>Samma sak gäller för flera andra av de moderata punkterna. Det är saker där regeringen tillsatte en utredning för ett eller två år sedan. Det är förslag som är ute på remiss. Jag är helt övertygad om att vi kan hitta samsyn om det.</p><p>Men det är politisk teater att kräva någonting som regeringen har haft pressträff om, lagt fram förslag om eller där utredningar är på remiss. Det är bra att vi kan komma överens. Det är bra att ni ansluter er till regeringens politik. Men mycket mer än så är det inte.</p><p> STYLEREF Kantrubrik \\* MERGEFORMAT Svar på interpellationer</p><p>Liksom Maria Malmer Stenergard läste jag vad Skatteverkets generaldirektör sa i Dagens Nyheter i morse. Jag skulle vilja säga att jag håller med om det mesta som hon säger. De flesta åtgärder som hon ger uttryck för i artikeln är också sådana som Skatteverket redan har fått i uppdrag av regeringen eller där utredning är på väg.</p><p>Skulle det vara så att det finns ytterligare grunder är jag beredd att göra de ändringar som krävs för att vi ska vända på varje sten för att bryta segregationen och knäcka gängen.</p>",
    "intressent_id": "0744993950910",
    "rel_dok_id": "H910295",
    "replik": "N",
    "systemdatum": "2022-04-13 17:17:28"
  }
}