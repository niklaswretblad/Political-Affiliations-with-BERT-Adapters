{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "7802c8c4-772b-ec11-915b-901b0eac4c78",
    "anforande_nummer": "61",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Jag och Kerstin Lundgren gör ändå delvis samma analys av hur historien ser ut och vad som nu behöver göras vad gäller utvärdering. Jag tror att det är viktigt att komma ihåg att den här kammaren i 20 år har fattat beslut om att skicka militär personal. Den kammaren har därigenom också ett stort ansvar för vad man har fattat beslut om samt på vilket sätt och med vilket underlag.</p><p>Det är alltid svårt att göra en analys av vad som hade skett om vilket politiskt parti hade fått igenom sitt förslag. Men jag tror att den civila komponenten i bygget av Afghanistan har varit för liten. Det har varit för mycket fokus på militär, för mycket fokus på att besegra talibanerna som rörelse. Jag tror att vi hade kunnat bygga demokrati underifrån. I stället har det varit ett top-bottom-perspektiv, som man säger. Det har varit viktigt att få valda ledare i toppen, men dessa har sedan i stor utsträckning varit korrupta och gynnat sig själva framför det afghanska folket. Det ledde aldrig fram till en ny spirande demokrati i Afghanistan.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-10-12 18:17:06"
  }
}