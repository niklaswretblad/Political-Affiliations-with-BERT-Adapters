{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Svar på interpellation 2021/22:164 om kärnkraftens hållbarhet",
    "underrubrik": "",
    "kammaraktivitet": "interpellationsdebatt",
    "anforande_id": "e17538a3-9595-ec11-916c-901b0e9b71a0",
    "anforande_nummer": "140",
    "talare": "Jessika Roswall (M)",
    "parti": "M",
    "anforandetext": "<p>Fru talman! Vi är inte överens om själva \"kan\" eller \"hur\". Mitt största problem i dag efter de olika mötena med statsministern inför Europeiska rådets möte är att jag inte blir riktigt klar över vad det är regeringen säger. Man säger att man kan tänka sig att kärnkraften ska ingå i taxonomin, men precis som statsrådet säger betyder det inte att den kommer att klassas som hållbar eftersom det tillkommer ett antal tekniska regler.</p><p>Från moderat sida säger vi - och det säger många andra medlemsstater - att kärnkraften ska klassificeras som hållbar. Frågan är hur. Hur tycker regeringen att kärnkraften ska klassificeras? Vi anser att den ska klassificeras som hållbar, tillsammans med flera andra expertmyndigheter.</p><p></p><p>En annan problematisk del i Sveriges hållning som tas upp i Lars Hjälmereds interpellation - tack för att jag får vara här, men det är tack vare Lars Hjälmered som statsrådet Elger får vara här i dag - är att regeringen skickar de här dubbla budskapen. Det gör att andra medlemsstater inte får förtroende för Sveriges åsikt, och det är i sig mycket illa.</p><p>Att vi har kommit fram till detta är också därför att poängen med taxonomiregelverket är att klassificera vilka energislag som är hållbara och klimatvänliga. Regelverket utgår från ett livscykelperspektiv för produkter och produktion för att avgöra om den energi som används för att producera en produkt ska anses som hållbar eller inte. Jag undrar om regeringen ser denna koppling. Det är olyckligt om man inte gör det.</p><p>Det kommer också många uttalanden från näringslivet som pekar på att den här politiska osäkerheten skapar en total osäkerhet. Lägg till det den förvirring som jag tycker att regeringen nu visar.</p><p>Jag undrar alltså om regeringen ser kopplingen mellan livscykelperspektivet och energiproduktionen.</p><p>Sedan hoppas jag att jag svarade på frågan vad som skiljer mellan Moderaterna och regeringen, det vill säga att vi anser att kärnkraften ska klassas som hållbar.</p>",
    "intressent_id": "0718034011110",
    "rel_dok_id": "H910164",
    "replik": "N",
    "systemdatum": "2022-02-24 18:18:13"
  }
}