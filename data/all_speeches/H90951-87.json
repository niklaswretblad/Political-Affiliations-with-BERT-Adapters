{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c665139e-2ab4-ec11-9167-901b0eac4c78",
    "anforande_nummer": "87",
    "talare": "Per Bolund (MP)",
    "parti": "MP",
    "anforandetext": "<p>Fru talman! Jag är glad att Centerpartiet pratar upp Miljöpartiets politik. Det är vi som har förhandlat in de här pengarna till skogsskydd. Många andra partier försöker i stället baktala Miljöpartiet. Vi är stolta över att vi nu har anslag på rekordnivå. Men det räcker inte. Det måste till mer pengar. Alla de hundratals skogsägare som vill skydda sin natur och som nu inte får den ersättning som de väntar på tror jag är besvikna över att de inte kan använda sin äganderätt som de vill.</p><p>Jag vill också ställa en fråga till Annie Lööf kopplat till beslutet att släppa fram Sverigedemokraternas framförhandlade budget. Vi har som parti tagit väldigt tydlig ställning för att inte ge Sverigedemokraterna makt och inflytande. Jag trodde att vi delade den uppfattningen med Annie Lööf. Jag har många gånger hört Annie Lööf säga att man kommer att göra vad som krävs för att inte ge makt och inflytande till Sverigedemokraterna. Men nu agerar man i och med budgetbeslutet så att man lägger ned sin röst i stället för att rösta på det alternativ som inte hade gett utrymme för Sverigedemokraternas politik. Kan vi räkna med Centerpartiet i kampen mot att ge Sverigedemokraterna inflytande i svensk politik?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}