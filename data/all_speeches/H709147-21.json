{
  "anforande": {
    "dok_hangar_id": "5065781",
    "dok_id": "H709147",
    "dok_titel": "Protokoll 2019/20:147 Torsdagen den 27 augusti",
    "dok_rm": "2019/20",
    "dok_nummer": "147",
    "dok_datum": "2020-08-27 00:00:00",
    "avsnittsrubrik": "Svar på interpellation 2019/20:440 om olycksfall och systematiskt arbetsmiljöarbete på Samhall",
    "underrubrik": "",
    "kammaraktivitet": "interpellationsdebatt",
    "anforande_id": "c8b28e39-f0f8-ea11-9146-901b0e9b71a8",
    "anforande_nummer": "21",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr talman! Tack, Ali Esbati, för en angelägen fråga!</p><p>Jag noterade i sociala medier att någon högerinriktad person förvånades över att Ali Esbati hade läst på Handelshögskolan i Stockholm. Ungefär samtidigt som Ali Esbati pluggade på Handelshögskolan jobbade jag som regionalt skyddsombud och regionombudsman för dåvarande Handelstjänstemannaförbundet. I detta arbete ingick väldigt mycket att arbeta inte minst gentemot den ideella sektorn, och trots all god vilja i världen fanns där ändå brister. Ibland handlade det om att ta strid, och ibland handlade det om att samarbeta, för det var ju inte av illvilja som det blev fel utan helt enkelt för att man inte visste bättre.</p><p>Därför, herr talman, vet jag av egen erfarenhet att man kontinuerligt behöver återkomma till den här typen av frågor. Det gäller särskilt i en så skiftande verksamhet som Samhall, med så många arbetsställen och dessutom med människor som har funktionshinder och som av det skälet har större utmaningar och ibland kanske inte heller kan ta till vara sina rättigheter.</p><p>Herr talman! Jag kan försäkra Ali Esbati att vi kommer att fortsätta att jobba på. Jag välkomnar att han återkommer så att vi nästa gång kan redovisa de framsteg som vi gör. Jag tror däremot inte att någon av oss kan lova att allt kommer att vara perfekt, för av egen erfarenhet vet jag som sagt att när det gäller arbetsmiljöarbete behöver man kontinuerligt fortsätta att jobba.</p><p></p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H710440",
    "replik": "N",
    "systemdatum": "2020-09-17 16:16:01"
  }
}