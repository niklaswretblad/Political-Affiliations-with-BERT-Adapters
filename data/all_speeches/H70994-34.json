{
  "anforande": {
    "dok_hangar_id": "5058630",
    "dok_id": "H70994",
    "dok_titel": "Protokoll 2019/20:94 Torsdagen den 26 mars",
    "dok_rm": "2019/20",
    "dok_nummer": "94",
    "dok_datum": "2020-03-26 00:00:00",
    "avsnittsrubrik": "Frågestund",
    "underrubrik": "Auktoritära staters agerande under coronakrisen",
    "kammaraktivitet": "frågestund",
    "anforande_id": "f191377c-d695-ea11-9132-901b0eac4c78",
    "anforande_nummer": "34",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Jag har ett par frågor till utrikesministern med anledning av den politiska utvecklingen i ljuset av coronakrisen.</p><p>Vi ser nu hur auktoritära stater tar tillfället i akt att införa fler repressiva åtgärder. I Ungern har Viktor Orbán ökat sin makt och kan nu styra landet med dekret. I Israel har Benjamin Netanyahu infört mobilövervakning av virusdrabbade i en gigantisk massövervakning.</p><p>Samtidigt ser vi statsaktörer som sprider desinformation och fake news. Mycket statistik passerar våra ögon dagligen, och man kan ibland undra över sanningshalten i en del länders uppgifter.</p><p>Vidare finns det stater som USA, vars omfattande sanktioner aktivt bidrar till brist på sjukvårdsmateriel i andra stater vars politiska ledningar man ogillar. Detta bidrar till ökad smittspridning.</p><p>Mina frågor är vad utrikesministern anser om auktoritära staters utveckling i spåren av coronakrisen och hur ministern ser på statistik om corona som kommer från länder som Ryssland och Kina. Vad anser utrikesministern om USA:s sanktioner mot Iran och Venezuela, som nu bidrar till ökad smittspridning?</p>",
    "intressent_id": "0682989845822",
    "rel_dok_id": "H7C120200326fs",
    "replik": "N",
    "systemdatum": "2020-05-14 13:32:22"
  }
}