{
  "anforande": {
    "dok_hangar_id": "5105301",
    "dok_id": "H9098",
    "dok_titel": "Protokoll 2021/22:8 Onsdagen den 22 september",
    "dok_rm": "2021/22",
    "dok_nummer": "8",
    "dok_datum": "2021-09-22 00:00:00",
    "avsnittsrubrik": "Fortsatt giltighet av covid-19-lagen och lagen om tillfälliga smittskyddsåtgärder på serveringsställen",
    "underrubrik": "",
    "kammaraktivitet": "ärendedebatt",
    "anforande_id": "db527919-c02d-ec11-915b-901b0eac4c78",
    "anforande_nummer": "15",
    "talare": "Camilla Waltersson Grönvall (M)",
    "parti": "M",
    "anforandetext": "<p>Fru talman! Ledamoten har här i dag i sitt anförande beskrivit på vilket sätt som regeringen har arbetat under denna pandemi. Jag konstaterade i mitt anförande att Sverige har varit väldigt sent på i stort sett varenda punkt i den här pandemin. Det har handlat om testning, det har handlat om smittspårning och det har inte minst handlat om när vi stängde våra äldreboenden.</p><p>Precis som tidigare har nämnts har hittills <em>ett</em> betänkande från Coronakommissionen påpekat just detta om äldreomsorgen. Det är mycket allvarliga påpekanden där Coronakommissionen har just understrukit vikten av att en regering leder landet i kris.</p><p>Mot bakgrund av att vi har sett effekter av den sena hanteringen från regeringens sida som har lett till att vi har fått en ökad smittspridning som vi inte skulle ha behövt få vill jag fråga ledamoten om ledamoten är nöjd med regeringens hantering av detta.</p><p></p><p>Det är inte ofta man som moderat får lyfta fram en annan socialdemokratisk regering. Men det har varit väldigt tydligt under den här pandemin att det är stor skillnad mellan en socialdemokratiskt ledd regering i Danmark och en socialdemokratiskt ledd regering i Sverige.</p><p>Min fråga till Mikael Dahlqvist är: Hur mycket hade vi egentligen kunnat göra mycket bättre under den här tiden?</p>",
    "intressent_id": "0781623040415",
    "rel_dok_id": "H901SoU3",
    "replik": "Y",
    "systemdatum": "2021-10-15 15:59:47"
  }
}