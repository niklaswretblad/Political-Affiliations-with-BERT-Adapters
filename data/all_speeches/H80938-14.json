{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "Friskolorna och offentlighetsprincipen",
    "kammaraktivitet": "frågestund",
    "anforande_id": "8e6a3d5e-083b-eb11-914a-901b0e9b71a8",
    "anforande_nummer": "14",
    "talare": "Daniel Riazat (V)",
    "parti": "V",
    "anforandetext": "<p>Fru talman! Trots att vi har världens mest extrema utbildningssystem, där skolan blivit en marknad och där barn och elever ses som kunder, står en S-ledd regering ofta passiv i frågan om kommersialiseringen, detta på grund av januariavtalet.</p><p>Välfärdstjuvarna som äger Internationella Engelska Skolan, Academedia och andra riskkapitalägda skolföretag fortsätter därmed att skövla mångmiljonbelopp på bekostnad av barn, elever och personal. Det har gått så långt att uppgifter om dessa skolor anses vara affärshemligheter, vilket borde få alla att bli bekymrade och förbannade.</p><p>Därför har vi i Vänsterpartiet lagt fram ett förslag om ett utskottsinitiativ om offentlighetsprincipen. Vi anser att det ska råda total transparens när det gäller vad som försiggår på dessa skolor.</p><p></p><p>Jag undrar var regeringen står i frågan om offentlighetsprincipen, Anna Ekström. Den nämns nämligen inte i januariavtalet, så regeringen kan inte hänvisa till att den inte får driva frågan för Annie Lööf, som den brukar göra i andra frågor.</p>",
    "intressent_id": "07012286624",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:10"
  }
}