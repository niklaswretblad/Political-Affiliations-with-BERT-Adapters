{
  "anforande": {
    "dok_hangar_id": "5036582",
    "dok_id": "H609105",
    "dok_titel": "Protokoll 2018/19:105 Fredagen den 14 juni",
    "dok_rm": "2018/19",
    "dok_nummer": "105",
    "dok_datum": "2019-06-14 00:00:00",
    "avsnittsrubrik": "Fyrstegsprincipen inom planeringen av transportinfrastruktur",
    "underrubrik": null,
    "kammaraktivitet": "ärendedebatt",
    "anforande_id": "c2ec067d-47ca-e911-9123-901b0eac4c78",
    "anforande_nummer": "37",
    "talare": "Jens Holm (V)",
    "parti": "V",
    "anforandetext": "<p>Fru talman! Det behövs absolut ett nära samarbete mellan staten och de lokala och regionala beslutsfattarna. Så ska det fungera i dag när det fungerar som det ska. </p><p>Fyrstegsprincipen är egentligen ett fantastiskt planeringsinstrument. Den säger att vi endast i undantagsfall - det sista steget - ska bygga nya vägar. Det kan ske när man har uttömt allt annat. Då kan det vara så att kommuner planerar för beteendeförändring och smarta mobilitetslösningar. Sedan kommer Trafikverket och planerar för ny infrastruktur. Då är det något som inte fungerar.</p><p> STYLEREF Kantrubrik \\* MERGEFORMAT Fyrstegsprincipen inom planeringen av transportinfrastruktur</p><p>Det kan också vara kommuner och regioner som säger att de har smarta lösningar och vill ha bilpooler, ha mer samåkning, justera parkeringsavgifter och liknande eller försöka göra andra beteendeförändringar i stället för att bygga en ny väg. Men till det behöver de pengar. Trafikverket kan också tycka att detta är bra lösningar men har ingen egen finansiering. Då står man där. Man ser lösningarna framför sig, men Trafikverket har inte mandat att finansiera steg 1-lösningar. Däremot har Trafikverket ett fullt mandat att finansiera nya vägar.</p><p>Vi i Vänsterpartiet menar att detta är bakvänt. Vi har jättefina principer, men när vi inte kan fylla principerna med pengar i den nationella planeringen blir det lite uddlöst. Vi tycker därför att Trafikverket måste kunna ha pengar och mandat att finansiera beteendeförändringar. Tycker inte Socialdemokraterna också det?</p>",
    "intressent_id": "0216534495014",
    "rel_dok_id": "H601TU18",
    "replik": "Y",
    "systemdatum": "2019-08-29 12:27:12"
  }
}