{
  "anforande": {
    "dok_hangar_id": "5125426",
    "dok_id": "H90986",
    "dok_titel": "Protokoll 2021/22:86 Onsdagen den 23 mars",
    "dok_rm": "2021/22",
    "dok_nummer": "86",
    "dok_datum": "2022-03-23 00:00:00",
    "avsnittsrubrik": "Förstärkt nedsättning av arbetsgivaravgifter för 19-23-åringar under sommaren 2022",
    "underrubrik": "",
    "kammaraktivitet": "ärendedebatt",
    "anforande_id": "1ef9f512-28dc-ec11-916f-901b0eac4c70",
    "anforande_nummer": "13",
    "talare": "Rasmus Ling (MP)",
    "parti": "MP",
    "anforandetext": "<p>Förstärkt nedsättning av arbetsgivaravgifter för 19-23-åringar under sommaren 2022</p><p>Fru talman! Vi har lagt fram förslag om att höja pensionerna. I den frågan är vi alltså också överens. Detta förslag kommer att läggas på riksdagens bord. Vi kommer att rösta för det, och vi hoppas att det kommer att vinna en majoritet. Men att våra båda partier kommer att ställa sig bakom det känner jag mig trygg med. </p><p>Fru talman! Ida Gabrielsson säger inte något mer om deras omsvängning kring att Vänsterpartiet nu vill öka utsläppen och binda fast oss hårdare i oljeberoende. Hon säger att det är nödvändigt för att en 27-åring ska kunna ta sig till ett jobb på McDonalds. Ja, det kan det absolut vara. Men det bästa vore väl, fru talman, om vi fick en sådan omställning att vi inte var beroende av fluktueringar på den globala oljemarknaden och får den situation som vi har nu utan i stället kan bli självförsörjande och kan ha bilar som går på förnybara bränslen, på el och på biodrivmedel. Det hade varit en väldigt mycket bättre situation. Jag beklagar att Vänsterpartiet har svängt och i stället vill fortsätta att vara beroende av och gynna de länder som jag har radat upp. </p><p>Överläggningen var härmed avslutad. </p><p>(Beslut fattades under § 20.)</p><p>Anpassning av svensk rätt till EU:s nya in och utresesystem</p>",
    "intressent_id": "0744139167426",
    "rel_dok_id": "H901SfU21",
    "replik": "Y",
    "systemdatum": "2022-05-25 14:42:42"
  }
}