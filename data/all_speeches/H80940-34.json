{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "d36dfcf1-df3e-eb11-914a-901b0e9b71a8",
    "anforande_nummer": "34",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Jag blev först förvånad över att jag skulle få beröm och tänkte \"Det kan aldrig vara möjligt!\", och naturligtvis vändes det till någonting kritiskt. Men det är okej! </p><p>Jag delar inte uppfattningen att vi har slarvat med beskeden. Vi har varit väldigt tydliga med målsättningen för bekämpningen av coronapandemin och vilka strategier vi faktiskt använder. Det har framgått hela tiden. Med en situation som förändras bör också beslut förändras, och när verkligheten förändras ska naturligtvis åtgärderna förändras. Det är det vi gör. Det är det som är att fatta beslut - rätt beslut vid rätt tillfälle. </p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Vi har också hela tiden varit väldigt tydliga med betydelsen av testning. Det är därför vi har skjutit till så mycket resurser till regionerna för att klara testningen; vi ligger på något över 9 miljarder kronor enbart för att testningen ska fungera. Vi är nu uppe i drygt en kvarts miljon tester per vecka. Jämför man med Danmark är det klart att det ser lite ut, men jämför man med Tyskland tror jag att vi till och med ligger lite över. I det avseendet ligger vi nog alltså bra till, om man ska jämföra oss med andra europeiska länder. Dock behöver vi göra mer, och det är därför vi också tittar på möjligheten att handla upp till exempel mer laboratoriekapacitet. </p><p>Inte minst kan vi ta det riktigt stora steget i den stund vi får flera snabbtest som är tillräckligt tillförlitliga och där länderna kan lita på varandras bedömning att de utförs på rätt sätt och att resultaten är tillförlitliga - att vi kan lita på varandra. Samtidigt är det fortfarande så, vad jag förstår, att det för en del av snabbtesterna likafullt behöver göras ett PCR-test om testet visar positivt. Då kräver ju även det kapacitet. Snabbtesterna kommer dock att bidra, och vi är med i den koordinationen och samordningen.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}