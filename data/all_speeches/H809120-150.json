{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "b868e860-3b0b-ec11-9160-901b0e9b71a0",
    "anforande_nummer": "150",
    "talare": "Juno Blom (L)",
    "parti": "L",
    "anforandetext": "<p>Fru talman! Miljöpartiet ansvarar för frågor som rör mäns våld mot kvinnor, hedersvåld och våld i samkönade relationer. Många av oss har talat om kvinnojourerna och deras betydelse. Jag är helt för att det finns andra grupper - människohandel, prostitution och hedersvåld - som också är i behov av insatser. Men i de föreskrifter som rör de 100 miljoner kronor som går ut till kvinnojoursrörelsen står det tydligt och klart att man ska stärka organisationerna i deras roll som röstbärare, opinionsbildare och givare av kompletterad service men inte inom kärnverksamhet att erbjuda skyddat boende, trots att vi vet att det är just vid uppbrottet som den största risken finns. </p><p></p><p>Här finns det en konflikt. Regeringen menar att det är kommunernas ansvar, och SKR säger någonting annat. Man har varken rett ut detta eller sett till att garantera kvinnojourerna att de får pengar till det som behövs.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2021-09-01 17:44:16"
  }
}