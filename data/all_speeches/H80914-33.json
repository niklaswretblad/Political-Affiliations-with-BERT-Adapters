{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:11 om inställda färjeturer",
    "underrubrik": "",
    "kammaraktivitet": "interpellationsdebatt",
    "anforande_id": "7c227c2c-fd0e-eb11-9146-901b0e9b71a8",
    "anforande_nummer": "33",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! Precis som John Widegren värnar jag verkligen om att Sverige ska hålla ihop mellan stad och land. Det är ett av skälen till att vi i budgeten nu gör en extra satsning med öronmärkta resurser för vägunderhåll till just landsbygden - detta behövs.</p><p>Jag minns när vi tog fram den nationella planen, där de 164 miljarder kronorna till vägunderhåll redovisades. Då var det en ordentlig utökning. Men det finns ändå - och detta är viktigt att komma ihåg - en risk att vi i slutet av planperioden kan få en försämring av det svenska vägnätet. Detta är skälet till att vi från regeringens sida valt att i budgetarna återkommande skjuta till resurser - de så kallade potthålspengarna - för att säkra vägstandarden. I det inkluderar vi också färjorna.</p><p>Skälet till att det är extra viktigt när vi tittar på färjorna framöver - och här tycker jag att John Widegren argumenterar väl - är att detta inte bara görs utifrån ett tillgänglighets- och trygghetsperspektiv, utan det finns också en tydlig klimataspekt. Vi har ju som ambition att se till att bli världens första fossilfria välfärdsland. Därför pågår nu ett program där färjorna byts ut och där driften elektrifieras där detta är möjligt. Att staten går före med att klara omställningen är ett sätt att säkra den statliga infrastrukturen.</p><p>Ju fler som ställer sig bakom resurser för att stärka infrastrukturen, desto bättre. Det behöver göras lika satsningar och bra satsningar i hela landet. Jag kommer själv från Kosta, som är ett samhälle med 800 invånare, och vet mycket väl betydelsen av att det är bra kvalitet på vägarna. Men jag vet också hur det är när det inte fungerar, och därför kan jag mycket väl förstå den frustration och ilska som finns hos folk när det inte fungerar med färjeförbindelsen.</p><p> STYLEREF Kantrubrik \\* MERGEFORMAT Svar på interpellationer</p><p>Precis som John Widegren säger är det förstås än värre på ställen där det inte finns en alternativ förbindelse. Det har vi också råkat ut för, och det är därför Trafikverket har ganska strikta regler när det gäller att det inte får bli många dagar med uppehåll innan man agerar och innan man är beredd att ta ansvar för att säkerställa trygga förbindelser.</p><p>Jag vet att det pågår en dialog mellan kommunen och Trafikverket, och förutsätter att Trafikverket arbetar hårt på att säkerställa att det återigen blir en trygg förbindelse utan avbrott.</p>",
    "intressent_id": "0284192765516",
    "rel_dok_id": "H81011",
    "replik": "N",
    "systemdatum": "2020-10-15 17:44:05"
  }
}