{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "e448e5fe-ab04-eb11-9146-901b0e9b71a8",
    "anforande_nummer": "141",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag blir lite förvånad när Kerstin Lundgren säger att eftersom vi har ett internationellt avtal som Kina inte respekterar ska vi inte ha något internationellt avtal. Den slutsatsen blir helt orimlig.</p><p>Det viktiga är att vi får internationella avtal som vi sedan kan visa att man bryter mot så att vi kan vidta åtgärder mot det. Jag förstår inte argumentationen att nästan håna internationella avtal och säga att bara för att de inte läser dem som vi gör ska man inte ha dem.</p><p>Vi kommer att i första hand genom EU ställa krav på att Kina ska följa sina folkrättsliga förpliktelser. Det gör vi bland annat genom att hålla upp avtalet från 1984 som deponerats hos FN och peka på det. Ni har skrivit under det, och då måste ni följa det.</p><p>Det gäller den allvarliga händelseutvecklingen i Hongkong. Men det gäller också frågor som rör Taiwan. Det är beklagligt att Kina försöker att begränsa Taiwans rörelseutrymme. Regeringens utgångspunkt är att vi ska verka för ett så brett och heltäckande deltagande som möjligt i det internationella samarbetet.</p><p>Till exempel är både EU och Sverige för att Taiwan ska få delta i internationella organisationer. Nu senast har det gällt medverkan i expertorgan som Världshälsoorganisationen. Meningsmotsättningar mellan Kina och Taiwan måste lösas på fredlig väg och på ett sätt som överensstämmer med viljan hos Taiwans befolkning.</p><p>Som jag sa tidigare har Sverige goda förbindelser med Taiwan. De har utvecklats över många år inom ett flertal områden. Som ett exempel kan jag nämna de årliga handelsöverläggningar på statssekreterarnivå som Sverige och Taiwan har hållit sedan 1980-talet. Regeringen vill fortsätta att utveckla förbindelserna med Taiwan. Taiwan är en utvecklad demokrati med god efterlevnad av de mänskliga rättigheterna. År 1991 öppnade Sveriges exportråd ett kontor i Taipei, där Business Sweden bedriver ett viktigt arbete. Som jag tidigare har sagt ryms utbytet inom ramen för detta kontor.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:14"
  }
}