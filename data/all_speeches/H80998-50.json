{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellation 2020/21:531 om fler poliser och civilanställda i Västerbottens inland",
    "underrubrik": "",
    "kammaraktivitet": "interpellationsdebatt",
    "anforande_id": "0bde072e-6ec8-eb11-9156-901b0e9b71a8",
    "anforande_nummer": "50",
    "talare": "Statsrådet Mikael Damberg (S)",
    "parti": "S",
    "anforandetext": "<p>Herr ålderspresident! Det är bra att kunna konstatera att interpellanten och jag är väldigt överens om att vi behöver fler poliser och att det behövs närvarande poliser över hela Sverige.</p><p>En ambition med hela polisreformen, som genomfördes i bred politisk enighet, var att vi skulle åstadkomma fler områdespoliser, lokalt närvarande poliser, poliser med kännedom om sin verksamhet och som därmed skulle kunna jobba mer brottsförebyggande.</p><p>Det är sant att vi har kommit typ halvvägs med tillväxten av poliser, som jag ju brukar beskriva. Men jag ska vara ärlig och säga att av ökningen med 5 000 sedan vi startade är 4 000 civilanställda. Det är bara 1 000 extra poliser än så länge. Och varför är det så? Jo, därför att det är baktungt på polissidan. </p><p> STYLEREF Kantrubrik \\* MERGEFORMAT Svar på interpellationer</p><p>De civilanställda behövs. De bidrar i utredningsverksamheten och har en väldigt viktig verksamhet i Polismyndigheten. Men eftersom det tar två och ett halvt år innan de blivande poliserna börjar komma ut i verksamheten blir det per automatik så att den kraftiga utbyggnaden av polisutbildningen kommer att börja märkas runt om i landet först i år och framöver. Varje halvår kommer det nu att fyllas på med nya poliser. Jag konstaterar att förra året anställdes 1 075 nya poliser runt om i Sverige och av dem 81 i polisregion Nord, så nu växer det på.</p><p>För att vara tydlig mot kammaren och dem som följer debatten har det varit en ganska bred politisk enighet om att hur polisen fördelar sina resurser avgör de själva. Vi tillser att de får resurser, men exakt var i landet poliserna ska jobba avgör Polismyndigheten själv. Fördelningen av poliser över landet avgörs i dag av en fördelningsnyckel som Polismyndigheten tar fram utifrån graden av brottslighet men också befolkningsstorlek. Men jag har sagt flera gånger att varken regering eller riksdag kommer att acceptera om det efter den stora utbyggnaden inte märks att det finns fler poliser närvarande i hela Sverige. Då har tillväxten inte fungerat. Jag har höga förväntningar på att den ska märkas i hela Sverige, även om jag vet att det är lite baktungt med polisbemanningen. Men det är ungefär 3 000 polisstudenter inne i verksamheten nu, och det kommer ut poliser i tjänst vartenda halvår framöver runt om i Sverige.</p><p>Det är en intressant diskussion kring hur man får människor att stanna i vissa områden i Sverige. Och jag skulle vilja börja lite tidigare än så, till och med. Jag har haft en aktiv dialog med Polismyndigheten kopplad till utbildningsverksamheten och inte minst distansutbildningsmöjligheterna. Min bild när jag är ute och reser i landet, inte minst i glesbygd, är att man efterfrågar mer distansutbildningsplatser, för då kan man rekrytera människor som är stadgade och som har en plan att genomföra polisutbildningen men sedan komma tillbaka. Att komma direkt från en polisutbildning, få göra sin tjänstgöring någonstans och sedan flytta hem igen och bilda familj, med allt vad det kan innebära, är en ganska svår manöver att göra som inte passar alla. Nu vill Polismyndigheten bygga ut distansutbildningen ytterligare, vilket jag tror är <em>ett</em> sätt att lösa detta.</p><p>Jag nämnde försöksverksamheten, och jag kan ärligt säga att jag inte har besökt den än, så jag vet inte så mycket om den. När det här projektet har rullat lite grann ser jag fram emot att göra ett digitalt besök för att se vilka erfarenheter man dragit av det. Jag har för lite kunskaper om exakt vad detta innebär, men eftersom jag fick frågor om det ville jag besvara dem.</p>",
    "intressent_id": "014744660015",
    "rel_dok_id": "H810531",
    "replik": "N",
    "systemdatum": "2021-06-08 17:29:09"
  }
}