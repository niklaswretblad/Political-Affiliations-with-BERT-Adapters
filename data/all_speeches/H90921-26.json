{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "ff84bd47-e04d-ec11-915f-901b0eac4c70",
    "anforande_nummer": "26",
    "talare": "Pyry Niemi (S)",
    "parti": "S",
    "anforandetext": "<p>Fru talman! Först vill jag lämna en sakupplysning apropå varför frågan om hållbar kärnkraft inte togs upp vid rådsmötet. Jag ger statsministern rätt i att han har agerat helt i enlighet med den parlamentariska kommitténs betänkande avseende EU-nämndens arbete som samtliga riksdagspartier stod bakom och som genomfördes och framfördes till riksdagen 2018. Enligt mitt förmenande var detta ett bokstavsmandat. Det här finns dokumenterat, och jag tycker att riksdagens partier borde läsa igenom detta.</p><p>Det framfördes kraftig kritik mot Polens nationalkonservativa regering för att den i strid med EU-reglerna har lagt det polska domstolsväsendet under regeringens kontroll. Jag välkomnar att statsministern var proaktiv under denna punkt. Utifrån sin erfarenhet från 66 europeiska rådsmöten undrar jag hur statsministern bedömer möjligheten att kommissionens olika sanktionsmetoder leder till att Polen slutligen anpassar sig till rådande EU-regelverk.</p>",
    "intressent_id": "0752691002718",
    "rel_dok_id": "",
    "replik": "N",
    "systemdatum": "2021-11-25 12:10:44"
  }
}