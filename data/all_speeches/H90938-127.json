{
  "anforande": {
    "dok_hangar_id": "5113326",
    "dok_id": "H90938",
    "dok_titel": "Protokoll 2021/22:38 Onsdagen den 1 december",
    "dok_rm": "2021/22",
    "dok_nummer": "38",
    "dok_datum": "2021-12-01 00:00:00",
    "avsnittsrubrik": "(forts. från § 16) Det nationella basutbudet av flygplatser (forts. TU4)",
    "underrubrik": "",
    "kammaraktivitet": "",
    "anforande_id": "c84e2edb-4075-ec11-9168-901b0e9b71a8",
    "anforande_nummer": "127",
    "talare": "Maria Stockhaus (M)",
    "parti": "M",
    "anforandetext": "<p>Fru talman! Elektrifiering är faktiskt inte den enda lösningen på flygets omställning. Jag skulle inte heller när det gäller elektrifiering våga sia vad som händer i ett 50-årsperspektiv. Vi kan bara titta på vad som har hänt under de två år som jag har jobbat med infrastrukturfrågor. Inom flyget tittar man också på vätgas och biobränsle. Det amerikanska försvaret har också nyligen visat hur man har gjort flygbränsle av koldioxid.</p><p>Jag skulle säga att med den inriktning vi har där flyget ställer om kommer vi säkert att se andra tekniker komma fram under de närmaste 50 åren. Jag är helt övertygad om att vi med den inriktningen, och även med tanke på hur debatten går internationellt kring flygets omställning, kommer att se andra lösningar på bränsle till flyget än de som i dag finns tillgängliga om man tittar på 50 års sikt. Jag skulle inte våga uttala mig på 50 års sikt om något av de alternativa bränslen som i dag finns på marknaden.</p><p> STYLEREF Kantrubrik \\* MERGEFORMAT Det nationella bas-utbudet av flygplatser</p><p>Sedan var det detta med att Bromma blöder. Ja, hela flyget blöder under pandemin, absolut. Men huruvida Bromma blöder eller inte under normala omständigheter när flyget startar upp vet inte jag. Jag vet inte om Lorentz Tovatt har andra uppgifter, men det står inte i rapporten som Swedavia lämnade ifrån sig. Affärsmässighet och huruvida en flygplats blöder pengar eller inte är två helt skilda saker.</p><p>Flyget står generellt sett för sina egna infrastrukturkostnader. Det måste vara grundprincipen även i framtiden.</p>",
    "intressent_id": "0932000030511",
    "rel_dok_id": "",
    "replik": "Y",
    "systemdatum": "2022-01-14 14:50:42"
  }
}