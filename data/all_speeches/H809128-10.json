{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "64340042-3516-ec11-9160-901b0e9b71a0",
    "anforande_nummer": "10",
    "talare": "Jessika Roswall (M)",
    "parti": "M",
    "anforandetext": "<p>Herr talman! Tack, statsministern, för svaret!</p><p>Absolut, jag instämmer till fullo med att vi ska vara nöjda. Det är ett viktigt steg. Men det är inte slut, utan vi måste fortsätta. Jag vill också upprepa en sak jag sa på samrådet, nämligen att vi inte heller får tappa fart när det gäller Ryssland.</p><p>Det var många viktiga frågor som diskuterades på toppmötet. Jag vill ställa en fråga om klimatet. Det var bra att statsministern lyfte fram det svenska skogsbruket. Det var också en fråga som var uppe på samrådet i måndags. Vi fick kanske inte riktigt tydliga svar om vad Sverige och statsministern skulle driva på mötet.</p><p>Om vi går tillbaka ett steg är det bra att EU nu har enats om skärpta mål. Vi har från moderat sida beklagat att man inte har kunnat komma överens om att varje medlemsstat ska ta sitt ansvar, om man diskuterar bördefördelningen.</p><p></p><p>Jag vill veta vad det var som statsministern lyfte fram i den delen för att Sverige och andra medlemsstater ska nå dit och hur man kan säkerställa att alla länder tar sitt ansvar.</p>",
    "intressent_id": "0718034011110",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}