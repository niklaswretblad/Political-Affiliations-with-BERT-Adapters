{
  "anforande": {
    "dok_hangar_id": "5047387",
    "dok_id": "H70934",
    "dok_titel": "Protokoll 2019/20:34 Tisdagen den 19 november",
    "dok_rm": "2019/20",
    "dok_nummer": "34",
    "dok_datum": "2019-11-19 00:00:00",
    "avsnittsrubrik": "Svar på interpellation 2019/20:78 om avfallsförbränningsskatt och kraftvärmens konkurrenskraft",
    "underrubrik": "",
    "kammaraktivitet": "interpellationsdebatt",
    "anforande_id": "76a17533-731b-ea11-912c-901b0e9b71a8",
    "anforande_nummer": "14",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Tanken med skatten är att öka möjligheten att nå Sveriges nationella klimatmål om nettonollutsläpp fram till 2045. Tanken är att det på sikt kommer att kunna påverkar vilka reinvesteringar som kommuner gör i sin energiproduktion. Fler av de anläggningar som finns i dag kommer i stället att investera för att elda biobränsle snarare än avfall.</p><p>Det är inte helt oproblematiskt som vi har det i dag. Den avfallsförbränning som vi har i dag sker med ett fossilt bränsle som är skattebefriat till skillnad från andra fossila bränslen. Med en skatt har man en möjlighet att långsiktigt styra hur kommuner väljer att reinvestera i sina anläggningar.</p><p>I dagsläget förbränner vi mer avfall än vi själva producerar i Sverige. Vi har en import av avfall till Sverige. Med en skatt är tanken att det på sikt kan bli så att vi har en förbränning av avfall som är mer anpassad till det svenska avfallet, och att vi i stället har möjlighet att ha en högre andel av vår uppvärmning via fjärrvärme som är producerad med biobränsle.</p>",
    "intressent_id": "098412828516",
    "rel_dok_id": "H71078",
    "replik": "N",
    "systemdatum": "2019-12-10 18:34:22"
  }
}