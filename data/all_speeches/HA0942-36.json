{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Jämställdhet och nyanlända invandrares etablering",
    "underrubrik": "",
    "kammaraktivitet": "ärendedebatt",
    "anforande_id": "b3d6d288-ff9b-ed11-917f-901b0eac4c70",
    "anforande_nummer": "36",
    "talare": "Jonny Cato (C)",
    "parti": "C",
    "anforandetext": "<p></p><p>Fru talman! Jag hade inte tänkt ta replik, eftersom jag håller med om mycket av det som ledamoten sa. Men ibland får man titta också på vad som saknas i anförandet.</p><p>Inom det här utgiftsområdet behandlas en av mina absoluta hjärtefrågor: kvotflyktingarna.</p><p>Att kalla sig borgerlig och liberal är enkelt. Att stå upp för liberala och borgerliga värderingar är många gånger svårare.</p><p>Låt mig citera Liberalernas hemsida: \"Det behövs fler lagliga vägar till Europa. Fler kvotflyktingar måste få skydd, vilket skulle gynna kvinnor och barn.\" Förra året tog Sverige emot 6 421 kvotflyktingar. Majoriteten av dem var kvinnor och barn. Vi har haft ett gemensamt mål i Sveriges riksdag på 5 000 kvotflyktingar årligen. 5 000 ska nu bli 900.</p><p>Att kalla sig borgerlig och liberal är som sagt enkelt. Men när man överger några av vår tids absolut mest utsatta människor har man förbrukat rätten att kalla sig liberal. Men jag hoppas och tror att detta är en kompromiss, att det är Sverigedemokraternas politik som Liberalerna har varit tvungna att köpa. Därför vill jag ställa frågan: Hur många kvotflyktingar vill Liberalerna som parti ta emot?</p>",
    "intressent_id": "0475643059428",
    "rel_dok_id": "HA01AU1",
    "replik": "Y",
    "systemdatum": "2023-01-24 16:56:00"
  }
}