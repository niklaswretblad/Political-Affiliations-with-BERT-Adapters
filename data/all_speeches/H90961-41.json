{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "2ac790c4-7aba-ec11-9167-901b0eac4c78",
    "anforande_nummer": "41",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Jag tackar Tobias Andersson för anförandet.</p><p>Ett förslag som Centerpartiet har drivit i riksdagen men som vi inte fått majoritet för är att kriminalisera det vi kallar kontrollerande beteende, det vill säga systematiska kränkningar i kontrollsyfte som var och en för sig kanske inte anses straffbara men som sammantaget över tid förskjuter gränsen för vad som är rimligt i en sund relation.</p><p>Det är värdefullt att fånga upp sådana här situationer innan det går för långt, för det ger den dömda möjlighet att delta i återfallsförebyggande program och offret en bättre möjlighet att starta ett nytt liv.</p><p>Att dåvarande regeringspartier sa nej till detta kan man förstå, och man vill kanske inte ha fler tillkännagivanden. Men min fråga till Sverigedemokraterna, som ofta gör ett nummer av att de är tuffa mot kriminalitet och som aldrig tvekar att gå fram med repressiva förslag - även om jag nu faktiskt hörde också många förebyggande förslag - är: Varför säger ni nej till att kriminalisera kontrollerande beteende?</p>",
    "intressent_id": "0903081277919",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}