{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "21e5fe42-382c-ec11-915b-901b0eac4c78",
    "anforande_nummer": "74",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Jag vill börja med att hälsa Martin Ådahl välkommen till budgetdebatten. Det var mycket intressant att lyssna till Martin Ådahls anförande. Jag vill tacka för det.</p><p>Jag får samtidigt erkänna att jag inte riktigt vet premisserna för replikskiftet. Att Martin Ådahl bär den här regeringen under armarna är känt sedan länge, och regeringens misslyckande när det gäller vården, jobben och tryggheten är därmed också Centerpartiets och Martin Ådahls.</p><p>Men hur ska man nu förstå budgeten och de riktiga besked som Martin Ådahl själv efterlyste i talarstolen? Sverige behöver riktiga besked. Ett besked skulle kunna vara hur Centerpartiet ser på den budget som nu har lagts på riksdagens bord.</p><p>Det är tydligt för mig att man inte ägnar sig åt att ta ned de skattekilar som Martin Ådahl talar om i sitt anförande. Av de 74 miljarderna i satsningar är det inte ökade drivkrafter till arbete som prioriteras i skattepolitiken.</p><p>Det är däremot ett antal förändringar i bidrags- och ersättningssystemen som urholkar arbetslinjen. Jag menar att det saknas förslag som kraftigt stärker inte minst arbetsgivares möjligheter att anställa långtidsarbetslösa, till exempel genom förstärkta nystartsjobb.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Det handlar också om att vi får ökade drivkrafter att arbeta. Både jag och Martin Ådahl vet att om vi får det växer också jobben fram. Det är inget nollsummespel, utan det går att skapa fler jobb genom smarta och riktiga reformer och skattesänkningar.</p><p>Men då krävs det också att man lägger fram sådana förslag och röstar på dem. Därför är frågan hur Martin Ådahl och Centerpartiet ser på de förslag som ligger på riksdagens bord från regeringen.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}