{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Statligt stöd till regionernas vaccinationsplanering",
    "kammaraktivitet": "frågestund",
    "anforande_id": "50af6c2c-c567-eb11-914e-901b0e9b71a0",
    "anforande_nummer": "98",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Per Ramhorn, för frågan om vaccinationer! Detta kanske inte har präglat varje fråga i kammaren just i dag, men jag vet hur många människor som funderar på detta.</p><p>Jag vet också hur mycket information ledamöterna i socialutskottet har fått, senast i dag av generaldirektören för Folkhälsomyndigheten men också av vaccinsamordnare, Läkemedelsverket och många andra.</p><p>Kunskap torde alltså finnas, skulle jag säga, om att det är en utmaning för en värld, inte minst för Europa och förstås också för Sverige, när det handlar om att kunna vaccinera så fort som möjligt och att göra det ordnat. I Sverige är vi måna om att man ska göra det efter behov; de som har störst behov ska vaccineras först. Det ska också göras säkert. Vi hade tidigare frågor här om läkemedelsförsäkring och så vidare.</p><p>Vi gör verkligen allt det som vi bedömer att vi behöver och kan göra. Men vi har också en pågående dialog med Sveriges Kommuner och Regioner. Förutom överenskommelsen som omfattar i princip 9 miljarder och ska klargöra ansvarsförhållanden för vi förstås en löpande dialog i takt med att vacciner blir godkända och levereras och om vad som skulle kunna uppstå.</p>",
    "intressent_id": "0853395328224",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:34"
  }
}