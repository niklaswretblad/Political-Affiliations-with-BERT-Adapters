{
  "anforande": {
    "dok_hangar_id": "5064199",
    "dok_id": "H709141",
    "dok_titel": "Protokoll 2019/20:141 Onsdagen den 17 juni",
    "dok_rm": "2019/20",
    "dok_nummer": "141",
    "dok_datum": "2020-06-17 00:00:00",
    "avsnittsrubrik": "Skatteförfarande och folkbokföring",
    "underrubrik": "",
    "kammaraktivitet": "ärendedebatt",
    "anforande_id": "327a0a76-a2ee-ea11-913e-901b0eac4c78",
    "anforande_nummer": "19",
    "talare": "Tony Haddou (V)",
    "parti": "V",
    "anforandetext": "<p>Fru talman! Varje år som går blir Sverige mer och mer ojämlikt. Värdet av mångas arbete hamnar i ett fåtal fickor, medan välfärden går på knäna. Förmögenheter och kapital koncentreras till dem som har mest och lämnar väldigt många efter. Medan vanligt folk har halkat efter har de rikaste kunnat dra ifrån kraftigt, inte minst på grund av låg skatt på kapitalinkomster. Dessutom har det blivit allt tydligare att decennier av nedskärningar i välfärden och nedmontering av trygghetssystemen har försämrat våra förutsättningar att möta en kris.</p><p>Om vi ska stoppa den här utvecklingen och öka jämlikheten måste de rika börja bidra, kris eller inte. För Vänsterpartiet är det självklart att omfördela resurser och satsa på den generella välfärden. För oss är det självklart att minska de ekonomiska klyftorna och prioritera de ekonomiskt utsatta.</p><p>Jag tror nämligen knappast att det är miljardärer, vd:ar och rika aktieägare som räddar oss ur krisen. Det är välfärdsarbetare, vårdpersonal, busschaufförer och så vidare som gör det. Där borde allt större satsningar göras, och där borde arbetsvillkoren stärkas.</p><p>Jag yrkar bifall till reservation 30 från Vänsterpartiet.</p>",
    "intressent_id": "0920901966627",
    "rel_dok_id": "H701SkU24",
    "replik": "N",
    "systemdatum": "2020-09-04 13:34:30"
  }
}