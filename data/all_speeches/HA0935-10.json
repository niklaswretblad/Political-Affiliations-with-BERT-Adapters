{
  "anforande": {
    "dok_hangar_id": "5160706",
    "dok_id": "HA0935",
    "dok_titel": "Protokoll 2022/23:35 Fredagen den 9 december",
    "dok_rm": "2022/23",
    "dok_nummer": "35",
    "dok_datum": "2022-12-09 00:00:00",
    "avsnittsrubrik": "Svar på interpellation 2022/23:54 om folkbildningens framtid",
    "underrubrik": "",
    "kammaraktivitet": "interpellationsdebatt",
    "anforande_id": "3b5f98c6-b995-ed11-9180-901b0e9b71a0",
    "anforande_nummer": "10",
    "talare": "Isak From (S)",
    "parti": "S",
    "anforandetext": "<p>Fru talman! Det som Gunilla Svantorp lyfter upp är kärnan i det som Mats Persson och regeringen behöver ta till sig.</p><p> STYLEREF Kantrubrik \\* MERGEFORMAT Svar på interpellationer</p><p>Pandemin skapade olika samhällseffekter. Samhället gick i vissa delar ned på sparlåga, så även studieförbunden och folkbildningen. De extra resurser som den tidigare regeringen tillsatte var helt nödvändiga för att upprätthålla standarden och säkerställa att kompetensen blev kvar men också för att skapa nya mötesformer. Man ställer om till digitala möten och kurser på ett helt fantastiskt sätt som kanske inte hade tillkommit utan pandemin.</p><p>Nu är vi på väg tillbaka. Successivt ökar de traditionella fysiska mötena på både folkhögskolor och studieförbund. Samtidigt ser vi i delar av landet en växande arbetslöshet, med fler som står utanför arbetsmarknaden och fler som hamnar efter. Då blir det särskilt kontraproduktivt med de neddragningar som nu görs på de 3 000 extraplatserna, som skulle behövas nu för att möta lågkonjunkturen och säkerställa att kompetensen höjs.</p><p>Uppe i norra Sverige, som jag var inne på, behöver vi varenda kotte, oavsett om det är i vården, skolan eller industrin. Varje människa behövs där - det är arbetskraftsbrist inom varje sektor. Här har folkhögskolorna och folkbildningen en viktig plats, och därför blir det väldigt konstigt med dessa neddragningar.</p>",
    "intressent_id": "0506482805418",
    "rel_dok_id": "HA1054",
    "replik": "N",
    "systemdatum": "2023-01-16 17:21:31"
  }
}