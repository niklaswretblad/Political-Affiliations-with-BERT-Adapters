{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "419be986-bf98-ed11-917f-901b0eac4c70",
    "anforande_nummer": "21",
    "talare": "Hans Wallmark (M)",
    "parti": "M",
    "anforandetext": "<p>Herr talman! Jag tycker att vi kan tacka statsministern och regeringen för presentationen av EU-ordförandeprogrammet. Själva programmet och den replikväxling som har skett här indikerar att regeringen står för hoppfullhet samt att EU är - och ordförandeskapet blir - ett verktyg för att lösa verkliga problem. Jag hoppas att statsministern bär med sig hoppfullheten framgent under ordförandeskapet.</p><p>Herr talman! I dag den 14 december när programmet presenteras här i kammaren ljuder återigen sirenerna över Kiev. Människor springer ned i skyddsrum och tar skydd från ännu en dag av övergrepp mot det fria självständiga Ukraina. Det gör att det finns skäl att tro att kriget kommer att prägla de kommande sex månaderna i mycket stor utsträckning.</p><p>Det är bra att statsministern understryker det blågula ledarskapet och att det är ett dubbelt ledarskap, både på lång sikt och här och nu. Här och nu kommer det i mycket stor utsträckning att handla om Ukraina. Därför tror jag att det är bra att statsministern förbereder sig på att tillsammans med kollegor från de andra europeiska länderna mota den politiska trötthet som finns och som kan förmärkas i Europa. Vi måste hela tiden påminna oss om detta fruktansvärda krig som sliter sönder vår kontinent och hotar våra värden.</p><p>Jag tycker att vi därför ska betona den enighet som finns. Regeringen lade för ett par dagar sedan fram förslaget om vinterpaketet till Ukraina. Det möttes av stor enighet här i riksdagen. Den enigheten tror jag att det är bra att statsministern berättar för andra europeiska ledare om. Vi måste stå enade bakom Ukraina mot Ryssland.</p><p>Det är också viktigt att vi fokuserar på det EU-utvidgningsspår som finns mot Ukraina, mot Moldavien och mot Georgien.</p>",
    "intressent_id": "0980681611418",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}