{
  "anforande": {
    "dok_hangar_id": "5128853",
    "dok_id": "H909101",
    "dok_titel": "Protokoll 2021/22:101 Fredagen den 22 april",
    "dok_rm": "2021/22",
    "dok_nummer": "101",
    "dok_datum": "2022-04-22 00:00:00",
    "avsnittsrubrik": "Svar på interpellation 2021/22:398 om befolkningsskyddet och skyddsrum",
    "underrubrik": "",
    "kammaraktivitet": "interpellationsdebatt",
    "anforande_id": "aaaf8fe8-d9fe-ec11-9174-901b0e9b71a0",
    "anforande_nummer": "16",
    "talare": "Alexandra Anstrell (M)",
    "parti": "M",
    "anforandetext": "<p>Herr talman! Jag tackar ministern för svaret, även om jag upplever att jag inte fick ett endaste svar gällande evakueringsfrågan. Men vi tar lite skyddsrum, helt enkelt!</p><p>I dag har vi i Sverige 64 000 skyddsrum av olika sorter och modeller. Det beräknas att ungefär 7 miljoner människor ska få plats. Men när det gäller de flesta av dessa skyddsrum är underhållet väldigt eftersatt; man har inte renoverat eller kontrollerat dem på väldigt länge. En majoritet av skyddsrummen har inte kontrollerats på över tio år, och evakueringsplanerna är inte heller uppdaterade. Detta medför såklart en påtaglig risk för svensk totalförsvarsförmåga, då vi inte har full kontroll över vår beredskapssituation och befolkningsskyddet.</p><p>Skyddsrum ska kunna ge skydd åt människor vid krig och är en del av en byggnad med förstärkta väggar och dörrar som kan stå emot tryckvågor från bomber, brand och bråte från rasande hus. Skyddsrummen har en speciell ventilation och luftsluss så att man ska kunna minimera verkan från till exempel giftiga gaser.</p><p>Runt omkring i Sverige finns ett stort antal så kallade normalskyddsrum, oftast i vanliga bostadshus. Det är upp till fastighetsägarna att i fredstid använda dem som exempelvis förråd, cykelrum eller föreningslokaler. Det finns också ett fåtal riktigt stora skyddsrum, som oftast nyttjas som parkeringsgarage.</p><p>Det är sagt att tillgången på skyddsrum ska vårdas, behov ska analyseras och förmåga ska säkerställas, så att det blir möjligt. Uppdrag och ansvarsområde finns klarlagt i lagen respektive förordningen om skyddsrum.</p><p>Riksdagen har i anslutning till detta särskilt konstaterat att det skyddsrumsbestånd som finns är en resurs som ska bevaras och kontrolleras för att i framtiden, om det skulle uppstå ett behov av fysiskt skydd i krig, kunna användas för sitt ändamål. Ändå har så många skyddsrum inte kontrollerats under väldigt lång tid.</p><p>Programmet <em>Kaliber</em> i P1 gjorde för precis två år sedan en granskning som hette \"De underkända skyddsrummen\". Där fick vi veta att underlag som rör brister i skyddsrum har raderats av MSB med hänvisning till att myndigheten har bytt datasystem och hade svårt att samköra uppgifter från olika län.</p><p>Detta är ändå en nationell myndighet. MSB, som minister Morgan Johansson ansvarar för, ansvarar för kontrollen av de 64 000 skyddsrum som finns, som nu inte har blivit kontrollerade. <em>Kaliber</em> kunde alltså redan för två år sedan berätta om att det var långa mellanrum mellan kontrollerna och att en tiondel av de skyddsrum som kontrollerades 2019 inte kunde iordningsställas inom gränsen på två dygn.</p><p> STYLEREF Kantrubrik \\* MERGEFORMAT Svar på interpellationer</p><p>Enligt statistik från MSB finns det så kallade kvarstående brister hos nästan en tredjedel av alla skyddsrum, men underlagen om vad det är för fel på dem är alltså raderade. Man måste börja om från början. Och i en majoritet av skyddsrummen har man inte gjort någon kontroll efter 2011.</p><p>Herr talman! Vi har under två mandatperioder påpekat behovet av nya skyddsrum och fler kontroller, men ingenting har hänt mer än bara fler utredningar. Nu står ministern här och berättar i sitt svar till mig att regeringen har vidtagit ett antal åtgärder för att stärka befolkningsskyddet och att det civila försvaret är en prioriterad fråga.</p><p>Ja, i ministerns tidigare interpellationsdebatt med min kollega Lars Beckman var ministern tydlig med att man prioriterar inom sitt ansvarsområde. Jag uppfattar då att detta inte är en särskilt prioriterad fråga för regeringen, för det är faktiskt så att man baxnar. Vi behöver åtgärder här och nu, inte fler utredningar.</p><p>Det har gått sju år sedan försvarsbeslutet, men S har inte gjort någonting. De har ändå haft ansvaret under hela tiden.</p>",
    "intressent_id": "0866055333028",
    "rel_dok_id": "H910398",
    "replik": "N",
    "systemdatum": "2022-07-08 18:21:09"
  }
}