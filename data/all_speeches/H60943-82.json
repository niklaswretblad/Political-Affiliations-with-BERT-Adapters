{
  "anforande": {
    "dok_hangar_id": "5020416",
    "dok_id": "H60943",
    "dok_titel": "Protokoll 2018/19:43 Torsdagen den 24 januari",
    "dok_rm": "2018/19",
    "dok_nummer": "43",
    "dok_datum": "2019-01-24 00:00:00",
    "avsnittsrubrik": "Frågestund",
    "underrubrik": "Utbildning i hela landet och läraryrkets attraktivitet",
    "kammaraktivitet": "frågestund",
    "anforande_id": "51dde488-9e2f-e911-9118-901b0e9b71a0",
    "anforande_nummer": "82",
    "talare": "Gunilla Svantorp (S)",
    "parti": "S",
    "anforandetext": "<p>Fru talman! Jag har en fråga till Anna Ekström. Jag vill också passa på att hälsa henne välkommen som utbildningsminister - grattis!</p><p>I januariavtalet som ligger till grund för budgetsamarbetet kan man under punkt 14 läsa att möjligheterna till omställning ska förstärkas och att arbetsgivarens möjligheter att hitta arbetskraft med rätt utbildning ska förbättras. Kunskapslyftet ska byggas ut. Det står också att möjligheterna att vidareutbilda sig eller omskola sig högre upp i åldrarna ska utökas samt att mer generösa villkor för detta ska möjliggöras inom studiemedelssystemet.</p><p>Att ha möjligheten att lära nytt och att ställa om i riktning mot att få ett jobb, egen lön och därmed ökad frihet är kanske det viktigaste som finns i en människas liv. Men människor bor där de bor. Hur tänker ministern arbeta för att utbildning ska finnas i hela landet?</p><p>För att lyckas med alla dessa utbildningsplatser krävs det lärare. Lärare är en bristvara. Många som utbildar sig till lärare väljer att jobba med andra saker. Hur tänker ministern se till att lärarna stannar kvar i jobbet?</p>",
    "intressent_id": "0801311569314",
    "rel_dok_id": "H6C120190124fs",
    "replik": "N",
    "systemdatum": "2019-02-13 15:49:43"
  }
}