{
  "anforande": {
    "dok_hangar_id": "5098173",
    "dok_id": "H809126",
    "dok_titel": "Protokoll 2020/21:126 Tisdagen den 25 maj",
    "dok_rm": "2020/21",
    "dok_nummer": "126",
    "dok_datum": "2021-05-25 00:00:00",
    "avsnittsrubrik": "Svar på interpellation 2020/21:696 om yrkeschaufförernas arbetsmiljö",
    "underrubrik": "",
    "kammaraktivitet": "interpellationsdebatt",
    "anforande_id": "6c51d933-3416-ec11-9160-901b0e9b71a0",
    "anforande_nummer": "30",
    "talare": "Lars Beckman (M)",
    "parti": "M",
    "anforandetext": "<p>Fru talman! Om man sätter ett parti som starkt ogillar mobilitet, vägar och infrastruktur i en regering får man alltså den regering och det vägunderhåll som vi nu har i Sverige.</p><p>Det här är en rubrik hos SVT Gävleborg: \"Gävleborg har landets sämsta statliga vägar: 'Mycket dåligt läge'.\" Texten fortsätter längre ned: \"I nuläget ligger Gävleborg på sista plats i riket gällande vägkvaliteten, där nästan 25 procent av vägarna är 'mycket dåliga'.\"</p><p>Fru talman! Det får vi nästan låta sjunka in: 25 procent av vägarna är mycket dåliga.</p><p>Vad blir då konsekvenserna av regeringens politik? Jo, precis det som den här interpellationen handlar om, nämligen att människor riskerar att dö efter våra vägar. Yrkeschaufförer, sjuksköterskor, poliser, räddningstjänst, säljare, elektriker, rörmokare - massor av människor är beroende av bil samt lätta och tunga lastbilar. Det kommer att ta lång tid att återupprätta det svenska vägnätet efter experimentet med att låta Miljöpartiet styra Sveriges vägunderhåll.</p><p>Det är talande att ministern ägnar tre minuter åt att prata om allt annat än det som interpellationen handlar om. Det kan ju vara så enkelt att ministern skäms, fru talman. Det kan vara så enkelt att ministern inte vill tala om regeringens politik, att han som socialdemokrat försöker skyla över Miljöpartiets hat mot mobilitet och vägunderhåll.</p><p>Det kan vara så enkelt, fru talman. Jag vet inte. Det får väl ministern svara på.</p><p>Jag vill ändå fråga ministern: Är det rimligt att man inte kan köra efter vägar i Sverige utan att riskera att dö?</p>",
    "intressent_id": "0588282566419",
    "rel_dok_id": "H810696",
    "replik": "N",
    "systemdatum": "2021-09-15 16:50:34"
  }
}