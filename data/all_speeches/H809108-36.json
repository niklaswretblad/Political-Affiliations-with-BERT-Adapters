{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "bbb44f31-ade0-eb11-9153-901b0eac4c78",
    "anforande_nummer": "36",
    "talare": "Tony Haddou (V)",
    "parti": "V",
    "anforandetext": "<p></p><p>Fru talman! Ett av de största krisstöden till näringslivet under pandemin har varit möjligheten att korttidspermittera. Det har varit viktigt för att rädda jobben, och alla partier här i kammaren har ställt sig bakom det. Många företag har verkligen behövt stödet för att klara krisen, och det är skattebetalarna som har ställt upp med pengarna.</p><p>Ett krav för att ta del av permitteringsstödet har varit att företaget ska ha drabbats av tillfälliga och allvarliga ekonomiska svårigheter. Men en del av de stora bolag som fått miljarder från skattebetalarna i krisstöd har samtidigt ökat sina vinster. De planerar för rekordutdelningar och gör även rekordutdelningar i år.</p><p>Vi tycker att detta är riktigt illa. Skattebetalarna bär upp samhället. Sjukpensionären, som vi var inne på tidigare, busschauffören, undersköterskan och alla andra som står för detta och räddar företagen är de som bär upp samhället under en pandemi. De har ställt upp med sina pengar och räddar jobben. Då tar ledningar bonusar och aktieutdelningar. Det är föraktfullt.</p><p>Därför tog Vänsterpartiet ett initiativ i finansutskottet för att strama upp dessa regler. Sverigedemokraterna var naturligtvis emot. Tycker Sverigedemokraterna att det har gått helt rätt till? Ska skattebetalarna stå för de rikas aktieutdelningar och bonusar?</p>",
    "intressent_id": "0920901966627",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}