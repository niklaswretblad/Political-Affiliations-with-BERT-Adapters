{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "07a672a1-9da7-ed11-917f-901b0eac4c70",
    "anforande_nummer": "66",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Jag har från min sida betat av några sådana här avtackningar genom åren, och det blir kanske fler.</p><p>Annie Lööf är den som har suttit längst som partiledare, förutom jag själv, och vi har haft många debatter. Jag fick frågan innan gick in i kammaren om jag kommer att sakna debatterna med Annie Lööf, och jag sa faktiskt nej, det kommer jag inte att göra. Som jag tror att vi båda konstaterade i <em>Aktuellt</em> senast har vi gjort det här några gånger nu, och det är samma sak och samma gamla argument. Vi kommer liksom ingenstans, så vi är färdiga med varandra, känner jag.</p><p> STYLEREF Kantrubrik \\* MERGEFORMAT Partiledardebatt</p><p>Jag vill ändå ha sagt att jag har uppskattat debatterna. Jag tycker att det har varit bra debatter. Även om vi såklart ska motverka polarisering och motsättningar behövs det tydliga ideologiska motsättningar för att politiken ska bli levande och det ska kännas meningsfullt för väljarna att gå och rösta när det är val vart fjärde år. Jag vill därför rikta ett stort tack till Annie Lööf för de här åren och för alla debatter, alla duster och alla fina och ibland mindre fina ord som har kommit från hennes mun.</p><p>Apropå polarisering tänker jag att man ibland, även om man debatterar med varandra, kanske vill öka förståelsen för varandra lite grann. Därför har också jag tagit med en liten bok. Det är Björn Östbrings <em>Nationalstaten</em>. Jag vet inte om Annie Lööf har läst den. Undertiteln är <em>En essä om liberal nationalism och Sveriges framtid</em>. Jag har läst den och tycker att den är fantastisk på många sätt och vis. Jag håller inte med om allt, men jag tror att den kan öka förståelsen lite mellan mig och Annie Lööf. Jag hoppas att Annie Lööf vill läsa boken nu när hon får vara ledig ett tag, när hon inte tar hand om familjen och allt sådant.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}