{
  "anforande": {
    "dok_hangar_id": "5073365",
    "dok_id": "H80928",
    "dok_titel": "Protokoll 2020/21:28 Tisdagen den 3 november",
    "dok_rm": "2020/21",
    "dok_nummer": "28",
    "dok_datum": "2020-11-03 00:00:00",
    "avsnittsrubrik": "Svar på interpellation 2020/21:70 om en renodling av polisens uppdrag",
    "underrubrik": "",
    "kammaraktivitet": "interpellationsdebatt",
    "anforande_id": "49273020-6c2e-eb11-914a-901b0e9b71a8",
    "anforande_nummer": "18",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Det är viktigt att se att polisen i dag har många olika arbetsuppgifter. När jag tittar på vilka arbetsuppgifter man kan lyfta av Polismyndigheten är min utgångspunkt i första hand att lyssna på Polismyndigheten. En av de frågor som Polismyndigheten har lyft med oss är ordningsvakter. Kan ordningsvakter i vissa fall ha en lite längre utbildning och därmed också avlasta polisen? När det till exempel gäller fulla människor som inte är våldsamma skulle de kunna sköta transporter och hantera det på ett sätt som gör att polisens resurser inte behöver låsas. Detta utreds inom ramen för en utredning, för det har polisen begärt. Man har sagt att det är en viktig fråga att titta vidare på.</p><p>När det gäller frågan om polisens kärnuppdrag, att garantera trygghet och säkerhet i samhället, har Polismyndigheten varit tydlig mot mig: När det gäller att garantera säkerhet också vid skjutbanor och vid vapentillstånd menar polisen att detta ryms inom deras uppdrag och att det är arbetsuppgifter som de gärna utför. Jag har ingen annan uppfattning.</p><p>Jag kan också konstatera att riksdagen så sent som i juni avslog en motion om att ändra reglerna för skjutbanor eftersom balansen i dag framstod som väl avvägd.</p><p>Jag vill dock ge er rätt i några delar. Vi har ju haft en pandemi. Vi <em>har </em>en pandemi som fortfarande sätter djupa spår. På vissa håll i Sverige har polisens utbildning av dessa inspektörer behövt skjutas upp. Man har alltså haft lite för få människor som har jobbat med de här frågorna på det sätt de ska göra.</p><p>Nu fick jag just det glädjande beskedet att man har genomfört en utbildning och att en annan utbildning är på gång, så att man bockar av det. Jag har också förstått att Polismyndigheten har öppnat för att i vissa fall där de bedömer det lämpligt och möjligt kunna fatta beslut enbart utifrån skriftligt material om det behövs i en viss situation. Polismyndigheten har alltså visat en viss flexibilitet i det här ärendet. Men man tar naturligtvis frågan om säkerhet på stort allvar, eftersom det ytterst handlar om liv och hälsa för dem som är med i verksamheten och även för andra som kan beröras av verksamheten runt omkring.</p><p></p><p>Vän av ordning - när ändrades regelverket? När fick polisen det här ansvaret? I september 2013. Vilken regering satt då? Vem fattade beslut om den här ordningen? Jag upplever att det var en annan regering som satt i september 2013.</p><p>Att Moderaterna har ett väldigt högt tonläge i denna fråga när ni själva har beslutat om den här ordningen en gång i tiden blir ju lite märkligt. Man kan ändra sig; jag har full respekt för det. Det är helt okej. Men man ska inte låtsas som att det är vår regering som har beslutat om den här ordningen, för den genomfördes långt innan vi kom in.</p><p>Men jag kan vara tydlig och säga att vi inte just nu har några planer på att ändra ansvarsfördelningen kring detta. Polismyndigheten har sagt att de gärna fortsätter att ha detta ansvar, och jag tycker att det är rimligt att verksamheten hålls ihop på ett likvärdigt sätt över hela landet.</p>",
    "intressent_id": "014744660015",
    "rel_dok_id": "H81070",
    "replik": "N",
    "systemdatum": "2020-11-24 16:47:02"
  }
}