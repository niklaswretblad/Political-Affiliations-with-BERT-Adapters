{
  "anforande": {
    "dok_hangar_id": "5082644",
    "dok_id": "H80972",
    "dok_titel": "Protokoll 2020/21:72 Torsdagen den 28 januari",
    "dok_rm": "2020/21",
    "dok_nummer": "72",
    "dok_datum": "2021-01-28 00:00:00",
    "avsnittsrubrik": "Svar på interpellation 2020/21:296 om beskattning av personbilar",
    "underrubrik": "",
    "kammaraktivitet": "interpellationsdebatt",
    "anforande_id": "40e0c032-879c-eb11-9152-901b0e9b71a8",
    "anforande_nummer": "13",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Då måste ändå frågan till David Josefsson bli: Menar David Josefsson att vi skulle göra om systemet med förmånsbilar och bara korrigera de förmånsvärden som var för låga och inte dem som var för höga? Eller menar David Josefsson att det är korrekt att de som är butiksbiträden ska vara med och subventionera förmånsbilarna för tjänstemännen och direktörerna i Torslanda?</p><p>Vad gäller bonus-malus ser jag stora möjligheter att utveckla systemet. Det kan säkert bli både mer effektivt och mer träffsäkert, och det är någonting som vi jobbar med.</p><p>Men den stora fördelen med bonus-malus-systemet är att det är ett så kallat slutet system. De som köper en bensinslukande bil får alltså betala till dem som köper en klimatsmart bil, till exempel en elbil. Det är en stor poäng.</p><p>De som inte har råd att köpa nya bilar behöver inte alls vara med och bidra till elbilarna, och det är en stor poäng jämfört med den miljöbilsbonus som fanns under alliansregeringens tid. Då fick vanliga löntagare vara med och bidra till dem som hade råd att köpa nya bilar. Nu är det de som har råd att köpa bensinslukande bilar som får betala till dem som köper klimatsmarta nya bilar. Det tycker jag är en stor poäng med bonus-malus.</p>",
    "intressent_id": "098412828516",
    "rel_dok_id": "H810296",
    "replik": "N",
    "systemdatum": "2021-04-13 20:37:21"
  }
}