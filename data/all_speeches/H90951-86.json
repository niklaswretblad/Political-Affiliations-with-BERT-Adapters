{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c565139e-2ab4-ec11-9167-901b0eac4c78",
    "anforande_nummer": "86",
    "talare": "Annie Lööf (C)",
    "parti": "C",
    "anforandetext": "<p>Fru talman! Det centrala för Centerpartiet är att värna den biologiska mångfalden, att öka artrikedomen och att värna och vårda våra skogar. Vår grundläggande ideologiska uppfattning är att det är alla de enskilda markägarna som gör detta på bäst sätt. De har vårdat och värnat den svenska skogen i generationer. Det är också därför vi ser så mycket värdefull artrikedom i just den svenska skogen.</p><p>Sedan är det viktigt, tycker jag, att Per Bolund inte vilseleder dem som lyssnar nu. Det är ju faktiskt så att det fattades beslut om mer pengar till värdefull natur för kommande år jämfört med innevarande år. Det beror på att vi tillsammans i förra årets budgetförslag såg till att det fanns en trappa för att öka stödet till det värdefulla skyddsarbetet i skogen.</p><p>För Centerpartiets del kommer vi att värna skogspropositionen, som det nu har fattats beslut om i regeringen. Vi tycker att det är viktigt att stärka svensk äganderätt. Vi tycker att det är viktigt att man får ersättning när man värnar och vårdar sin skog. Det är också viktigt att det finns medel, vilket det gör, i den svenska statsbudgeten.</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}