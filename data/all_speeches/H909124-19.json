{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:416 om införande av civilplikt",
    "underrubrik": "",
    "kammaraktivitet": "interpellationsdebatt",
    "anforande_id": "a2521b21-c039-ed11-9178-901b0e9b71a8",
    "anforande_nummer": "19",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Alexandra Anstrell säger att det var en annan tid. Med detta vill hon försvara att Moderaterna skar ned så mycket på försvaret att till och med deras egen försvarsminister avgick i protest. </p><p>Ni avskaffade värnplikten mot socialdemokratins vilja. Ni avskaffade den med bara ett par rösters övervikt i den här kammaren. Vi varnade för vad detta skulle betyda för personalförsörjningen inom försvaret. Men ni avskaffade inte bara värnplikten utan också civilplikten. De sista utbildningarna gick 2008. Under alliansregeringen var det helt enkelt viktigare att kunna sänka skatten med 140 miljarder kronor än att upprätthålla värnplikt, civilplikt och ett försvar som håller sin kvalitet.</p><p>Pengarna tog slut för att ni hade sänkt skatten så mycket. Det var detta ni prioriterade. </p><p>När vi tillträdde 2014 lade vi om politiken, inte minst mot bakgrund av det försämrade säkerhetspolitiska läget efter att Ryssland hade invaderat och annekterat Krim. Det gjorde ju Ryssland på våren 2014. Det var en del av bakgrunden till att vi så snabbt som möjligt började återupprusta både det militära och det civila försvaret.</p><p> STYLEREF Kantrubrik \\* MERGEFORMAT Svar på interpellationer</p><p>Nu är vi i ett skede där vi håller på att bygga upp det. Från 2025 handlar det om 4,7 miljarder kronor ytterligare. Vi trappar upp det stegvis. I år tar vi loss ytterligare 800 miljoner kronor till de här satsningarna.</p><p>Här har frivilligorganisationerna en central roll, och det är därför som vi går fram med dessa pengar. Sedan ska kanske inte regeringen alltid detaljstyra vad de frivilliga försvarsorganisationerna gör, men vi ska förstås ge dem bra förutsättningar att verka och fortsätta att vara ett bra tillskott till totalförsvarsorganisationen. </p><p>En sådan dialog för vi dagligen, skulle jag säga, med de frivilliga försvarsorganisationerna. Det kan jag lova. Sedan har vi ytterligare ideella organisationer som också får mer pengar. Det handlar om 40 miljoner till de frivilliga försvarsorganisationerna och 10 miljoner kronor till övriga organisationer. Jag ser framför mig att vi kommande år kan behöva förstärka detta ytterligare. </p><p>Men, som sagt, alliansregeringen avskaffade värnplikten. Man avskaffade civilplikten. Vi har återinfört värnplikten, och vi är på väg att också återinföra civilplikten. Det är väl ett tecken så gott som något på hur den här politiken har lagts om. </p>",
    "intressent_id": "0473783431010",
    "rel_dok_id": "H910416",
    "replik": "N",
    "systemdatum": "2022-09-21 17:15:20"
  }
}