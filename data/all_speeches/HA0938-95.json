{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Kultur, medier, trossamfund och fritid",
    "underrubrik": "",
    "kammaraktivitet": "ärendedebatt",
    "anforande_id": "969be986-bf98-ed11-917f-901b0eac4c70",
    "anforande_nummer": "95",
    "talare": "Roland Utbult (KD)",
    "parti": "KD",
    "anforandetext": "<p>Herr talman! Jag tackar ledamoten Amanda Lind för hennes anförande och vill börja med att rätta till och nyansera bilden av att vi från regeringssidan halverar stödet till kulturskolan. Egentligen är det så att vi återställer stödet till den nivå som var före pandemin. Det ligger 100 miljoner där, och jag tycker att det blir lite fel när man bara säger att vi halverar stödet. Det är pandemistödet som har funnits som nu tas bort, helt enkelt.</p><p>Det var egentligen inte därför jag bad om replik utan för att tala om den väldigt stora differensen mellan Miljöpartiets kulturbudget och regeringens. Det är väldigt mycket pengar. När jag läser alla tabeller blir jag väldigt intresserad av varifrån ni i Miljöpartiet hämtar alla de här pengarna. Vilka skatter är det som ska höjas? Ska det lånas in pengar? Totalt sett, om man ser på hela budgeten, är det en mycket stor differens.</p><p>Jag kan nästan bli lite avundsjuk när man säger att man har närmare 3 miljarder mer än regeringen att satsa på kulturen. Men jag blir faktiskt ännu mer orolig med tanke på den inflation som det kan innebära och som drabbar hushållen så att det blir dyrare att leva på grund av att man lånar in pengar till staten eller höjer skatter som drabbar hushållen. Det vill jag gärna ha svar på.</p>",
    "intressent_id": "0237055280513",
    "rel_dok_id": "HA01KrU1",
    "replik": "Y",
    "systemdatum": "2023-01-20 13:40:29"
  }
}