{
  "anforande": {
    "dok_hangar_id": "5093812",
    "dok_id": "H809106",
    "dok_titel": "Protokoll 2020/21:106 Tisdagen den 13 april",
    "dok_rm": "2020/21",
    "dok_nummer": "106",
    "dok_datum": "2021-04-13 00:00:00",
    "avsnittsrubrik": "Svar på interpellation 2020/21:581 om åtgärder mot könsstympning i utrikespolitiken",
    "underrubrik": "",
    "kammaraktivitet": "interpellationsdebatt",
    "anforande_id": "6e4564ff-e2d8-eb11-9153-901b0eac4c78",
    "anforande_nummer": "105",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Jag tackar statsrådet hjärtligt för att han på ett så bra och djupgående sätt beskriver denna problematik.</p><p>Det är ingen tvekan om att vi är överens, men frågan är hur man ska komma till rätta med detta. Det är det min interpellation handlar om. </p><p>Det finns inom både kristendom och islam, men det förekommer också hos dem som inte är jättereligiösa. Vi vet att religiösa ledare som skriver texter såklart påverkar fattiga människor. </p><p>Vilka är det som begår dessa brott? Jo, det är faktiskt kvinnor. Det värsta är att det är kvinnor som gör detta mot sina medsystrar, mot sina döttrar och barnbarn. Det gör det svårare än alla andra brott mot mänskliga rättigheter, och därför har världen länge varit tyst. Aldrig tidigare har jag hört en minister här i kammaren jämföra detta med tortyr och brott mot mänskliga rättigheter.</p><p>Det är bra att vi börjar med det nu, och det gläder mig att regeringen tar mina interpellationsfrågor på allvar. Jag hoppas att Sverige inte stannar vid ord utan också agerar kraftigt både i FN och i de medlemsstater där detta ännu inte förbjudits så att det förbjuds. Det räcker inte med lag, utan vi måste ha informationskampanjer i flyktingläger och inom jordbruket i de länder där Sverige finns och verkar.</p>",
    "intressent_id": "0545353563812",
    "rel_dok_id": "H810581",
    "replik": "N",
    "systemdatum": "2021-06-29 16:05:56"
  }
}