{
  "anforande": {
    "dok_hangar_id": "5044836",
    "dok_id": "H70925",
    "dok_titel": "Protokoll 2019/20:25 Torsdagen den 24 oktober",
    "dok_rm": "2019/20",
    "dok_nummer": "25",
    "dok_datum": "2019-10-24 00:00:00",
    "avsnittsrubrik": "Statsministerns frågestund",
    "underrubrik": "Straffreduktion för unga",
    "kammaraktivitet": "statsministerns frågestund",
    "anforande_id": "34ea9a67-2106-ea11-9126-901b0eac4c70",
    "anforande_nummer": "57",
    "talare": "Johan Forssell (M)",
    "parti": "M",
    "anforandetext": "<p>Fru talman! \"Är man myndig ska man stå för sina handlingar fullt ut.\" Det är faktiskt inte mina utan Stefan Löfvens ord från så sent som häromåret, och de syftar på den straffrabatt som i dag ges till personer som är 21 år fyllda. Den är ett ganska märkligt påfund, för om man är myndig är man, precis som statsministern påpekade, myndig fullt ut. Tyvärr innebär den också att väldigt många brottsoffer i Sverige i dag inte får den upprättelse som de faktiskt förtjänar.</p><p>Nu har vi haft gängsamtal. Jag gick in i de förhandlingarna med just det förslag som statsministern presenterade häromåret. Men då visade det sig plötsligt att Socialdemokraterna inte alls var intresserade av det längre och inte ville gå med på det. I stället var det plötsligt Miljöpartiets linje som gällde, där man till slut landade i vad regeringen själv beskrev som en \"marginell förändring\".</p><p>Vad är det som har fått statsministern att ändra sin uppfattning på så kort tid? Eller är det så att statsministern har en uppfattning, partiledaren en annan och privatpersonen en tredje?</p>",
    "intressent_id": "0126797549328",
    "rel_dok_id": "H7C120191024sf",
    "replik": "N",
    "systemdatum": "2019-11-13 15:26:04"
  }
}