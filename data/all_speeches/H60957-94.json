{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Frågestund",
    "underrubrik": "Regler för spelreklam på EU-nivå",
    "kammaraktivitet": "frågestund",
    "anforande_id": "8f415f8a-e14f-e911-911c-0090facf175a",
    "anforande_nummer": "94",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Jag tackar Hillevi Larsson för frågan.</p><p>Nej, det behovet finns inte eftersom konstruktionen för den lagstiftning som regeringen och majoriteten i riksdagen samlades kring innebär att de bolag som ska bedriva spelverksamhet på den svenska marknaden måste ha licens. </p><p> STYLEREF Kantrubrik \\* MERGEFORMAT Frågestund</p><p>För att få och behålla svensk licens måste spelbolagen följa svensk lagstiftning, oberoende av vilket land de agerar från. Även om ett spelbolag verkar från Malta och använder sig av till exempel tv-kanaler som har sändningstillstånd i enlighet med brittisk lagstiftning måste bolaget följa den svenska lagen, också vad gäller marknadsföringsregler, om det riktar sin verksamhet till den svenska spelmarknaden. Rent rättsligt har denna fråga alltså lösts.</p><p>Det är nu viktigt att säkerställa att reglerna om måttfull marknadsföring verkligen följs av bolagen. Viktigt är också att ta tag i frågan om mängden och aggressiviteten i reklamen, och här kommer det att krävas antingen självreglering eller vidare åtgärder i lagstiftningen.</p>",
    "intressent_id": "0922497728524",
    "rel_dok_id": "H6C120190228fs",
    "replik": "N",
    "systemdatum": "2019-03-26 17:10:12"
  }
}