{
  "anforande": {
    "dok_hangar_id": "5104720",
    "dok_id": "H9095",
    "dok_titel": "Protokoll 2021/22:5 Fredagen den 17 september",
    "dok_rm": "2021/22",
    "dok_nummer": "5",
    "dok_datum": "2021-09-17 00:00:00",
    "avsnittsrubrik": "Svar på interpellation 2020/21:875 om kostnader för ERTMS",
    "underrubrik": "",
    "kammaraktivitet": "interpellationsdebatt",
    "anforande_id": "777fbaf8-372c-ec11-915b-901b0eac4c78",
    "anforande_nummer": "20",
    "talare": "Jörgen Berglund (M)",
    "parti": "M",
    "anforandetext": "<p>Fru talman! Jag kan känna mig trygg när jag står här, för jag uppfattar att jag har samtliga partier regionalt i norr bakom mig när jag tar upp den här frågan.</p><p>Jag lyfter ett problem som jag vill att statsrådet ska ta med sig i sin dialog med Trafikverket, och det är syftet till att jag står här i dag. Jag tycker inte att detta är en partipolitisk fråga, utan jag tycker att det har med anständighet att göra.</p><p>Jag skulle vilja skicka med statsrådet, när han diskuterar med Trafikverket kring kostnadsbilden, att det har diskuterats - och till och med utlovats - kompensation. Men den har uteblivit på grund av juridiska problem, som man uttrycker det.</p><p>Jag tycker också att statsrådet kan fråga Trafikverket om de kan ta fram siffror på hur många ton gods som gick över från järnväg till väg när man införde ERTMS på Botniabanan. Där är Metsä Board i Husum ett exempel, för man slutade nämligen att köra sitt gods. Det är inte bra.</p><p></p><p>Det är tråkigt att statsrådet i en sådan här debatt, där vi pratar ERTMS, gärna vill angripa Moderaterna och vad den förra alliansregeringen gjorde. Jag har sagt det förr till statsrådet. Jag vet precis var vi står, och jag tycker inte att vi behöver förklara några 30 miljarder. Jag tycker att statsrådet ska förklara sina 300 miljarder, som höghastighetstågen kommer att kosta. Hur ska han och regeringen finansiera det?</p><p>Men jag vill som sagt inte ge mig in i den diskussionen, utan jag tar upp ett ämne som jag tycker är väl värt och viktigt att diskutera. Jag hoppas att statsrådet tar med sig de här synpunkterna i sitt fortsatta arbete, och inte minst i sin fortsatta dialog med Trafikverket. Jag hoppas också att statsrådet har en god kontakt med bland annat Norrtåg, som också kan beskriva hur det har varit de här åren.</p><p>Jag tycker att svaret lite grann uttrycker: Ja, det har varit problem, men det har också varit mycket bra. Ja, absolut - men jag skulle nog vilja hävda att det har varit mer problem än vad Trafikverket kanske vill säga att det har varit utifrån Norrtågs perspektiv.</p>",
    "intressent_id": "0628005785225",
    "rel_dok_id": "H9C120210917ip",
    "replik": "N",
    "systemdatum": "2021-10-13 17:12:53"
  }
}