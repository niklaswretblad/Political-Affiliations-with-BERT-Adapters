{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "91a77c8f-3728-ec11-915b-901b0eac4c78",
    "anforande_nummer": "102",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Det har nu gått fyra år sedan vi enades i ganska bred samsyn i Sveriges riksdag om det klimatmål som gäller i dag: att vi ska ha noll nettoutsläpp 2045. Men den nya IPCC-rapporten är glasklar med att mer behövs. Det krävs mer, helt enkelt, för att vi ska klara av vårt klimatåtagande.</p><p></p><p>Våra slutsatser från Miljöpartiet är: Om vi ska klara av klimatkrisen måste det kosta mer att släppa ut. Vi behöver stödja det som helt enkelt är hållbart och som leder till mindre utsläpp.</p><p>Nu är Centerpartiet, trots att vi i januariavtalet var överens om en skatteväxling på 15 miljarder, emot den gröna skatteväxlingen, som skulle ge människor mer pengar i plånboken men se till att den som faktiskt förstör klimatet får betala. Det tydligaste beskedet inför höstens budget från Centerpartiet har ju varit att man inte accepterar några höjda skatter.</p><p>Därför kvarstår min fråga: Är Centerpartiet beredda att fatta de beslut som krävs för att Sverige ska bli fossilfritt?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:49"
  }
}