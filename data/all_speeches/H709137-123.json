{
  "anforande": {
    "dok_hangar_id": "5063601",
    "dok_id": "H709137",
    "dok_titel": "Protokoll 2019/20:137 Torsdagen den 11 juni",
    "dok_rm": "2019/20",
    "dok_nummer": "137",
    "dok_datum": "2020-06-11 00:00:00",
    "avsnittsrubrik": "(forts. från § 7) Strategisk exportkontroll 2019 - krigsmateriel och produkter med dubbla användningsområden (forts. UU11)",
    "underrubrik": "",
    "kammaraktivitet": "",
    "anforande_id": "cd5ab799-a4e3-ea11-913b-901b0eac4c70",
    "anforande_nummer": "123",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Tack, Håkan Svenneling, för frågan! Det här är min debut i en utrikespolitisk debatt, så det känns bra att också värma upp direkt med lite frågor.</p><p>Jag tycker att frågan om januariavtalet är bra. Punkten är verkligen oerhört viktig. Precis som jag sa ska januariavtalet genomföras även om inte alla punkter i det ännu har genomförts. Flera områden tar tid att komma fram med, och denna punkt är en sådan.</p><p>Fru talman! Jag lyssnade noggrant på debatten tidigare när Kenneth G Forslund talade och när Håkan Svenneling hade ett replikskifte med honom. Håkan Svenneling påstod då något häpnadsväckande, nämligen att USA var ett föredöme för alla länder i världen vad gäller vapenexport. USA är ju den värsta giganten av alla vapenexportörer i hela världen, och bland USA:s tre största exportländer finns både Saudiarabien och Förenade Arabemiraten. Det här är alltså Vänsterpartiets förebild när det gäller vapenexport i världen. Jag skulle nog säga att Sverige är bättre.</p><p>Hur kan Vänsterpartiet påstå att USA är en förebild?</p>",
    "intressent_id": "064711971110",
    "rel_dok_id": "",
    "replik": "Y",
    "systemdatum": "2020-08-21 13:51:43"
  }
}