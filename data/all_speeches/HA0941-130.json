{
  "anforande": {
    "dok_hangar_id": "5162110",
    "dok_id": "HA0941",
    "dok_titel": "Protokoll 2022/23:41 Lördagen den 17 december",
    "dok_rm": "2022/23",
    "dok_nummer": "41",
    "dok_datum": "2022-12-17 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "a6fa3484-fe9b-ed11-917f-901b0eac4c70",
    "anforande_nummer": "130",
    "talare": "John Widegren (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Areella näringar, landsbygd och livsmedel</p><p>Herr talman! Det är klart att vi alla ska hoppas på bättre tider. Vi får förutsätta att vi är på väg mot bättre tider.</p><p>Det finns dock en hel del att hantera i det läge vi befinner oss i. Vi har kraftigt ökad inflation. Den ökade tyvärr även i den senaste avstämningen vi fick. Vi har också läget med energin, på grund av den forna regeringens något eller ganska - det är ett understatement - naiva syn när det gäller energiproduktionen i Sverige. Det gör att Sverige nu sitter i ett extremt svårt läge med höga elpriser och så vidare.</p><p>Det är ingen hemlighet att vi moderater tycker de saker som ledamoten nämnde i sin frågeställning om satsningar för att ta hand om redan skyddad natur och så vidare. Moderaterna har under en längre tid sagt: Se till att ta hand om redan skyddad natur på ett bättre sätt än genom att starta en massa nya projekt och ta mer mark ur produktion.</p><p>När man inte tar ny mark ur produktion frigör man också pengar till att sköta redan skyddade områden, friluftsområden, stigar och så vidare. Vi tycker nämligen inte att vi in absurdum ska fortsätta - som om the sky is the limit - ta mer mark ur produktion. På det sättet frigör man medel.</p>",
    "intressent_id": "025877594729",
    "rel_dok_id": "HA01MJU2",
    "replik": "Y",
    "systemdatum": "2023-01-24 16:48:53"
  }
}