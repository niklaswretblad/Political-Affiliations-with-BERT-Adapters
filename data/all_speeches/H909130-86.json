{
  "anforande": {
    "dok_hangar_id": "5138939",
    "dok_id": "H909130",
    "dok_titel": "Protokoll 2021/22:130 Tisdagen den 14 juni",
    "dok_rm": "2021/22",
    "dok_nummer": "130",
    "dok_datum": "2022-06-14 00:00:00",
    "avsnittsrubrik": "Verksamheten i Europeiska unionen under 2021",
    "underrubrik": "",
    "kammaraktivitet": "ärendedebatt",
    "anforande_id": "1bf89a3e-3043-ed11-9177-901b0eac4c70",
    "anforande_nummer": "86",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Hygienfråga eller inte - jag menar att de inrikespolitiska frågorna också är centrala för oss att driva på EU-nivå och vice versa.</p><p>Till Hans Rothenbergs frågor! Vi sätter frågorna om EU:s konkurrenskraft och möjligheten att skapa nya jobb, som Hans Rothenberg så vältaligt beskrev, mycket högt på vår dagordning. De står med bland de fem övergripande prioriteringar som vi resonerade om här i kammaren för ett par veckor sedan och som vi tycker skulle vara bra.</p><p>Jag uppskattar verkligen att Moderaterna och säkert även flera andra partier står upp för detta som en viktig del i ordförandeskapet. Oavsett om den ena eller den andra sidan får ansvaret för regeringen efter valet har vi därmed säkerställt att det här är en fråga som kommer att bli central under vårt ordförandeskap.</p><p>Skulle den här regeringen få fortsätta att ha ansvaret är jag säker på att vi kommer att utnyttja alla möjligheter, till exempel genom att under det ekonomiska vårtoppmöte som planeras till mars 2023 ha ett toppmöte just om konkurrenskraft och den inre marknaden. Det finns alla möjligheter att engagera även de andra europeiska ledarna i gemensamma ansträngningar för att undanröja handelshinder och fortsätta att driva på så att vi får större genomslag för frihandel och för den inre marknaden när det gäller servicesektorn och det digitala utbytet.</p>",
    "intressent_id": "0339624201100",
    "rel_dok_id": "H901UU10",
    "replik": "Y",
    "systemdatum": "2022-10-03 17:30:51"
  }
}