{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Kriminalvårdsfrågor",
    "underrubrik": null,
    "kammaraktivitet": "ärendedebatt",
    "anforande_id": "91b9fe4e-c977-e911-911b-901b0eac4c78",
    "anforande_nummer": "19",
    "talare": "Jonny Cato Hansson (C)",
    "parti": "C",
    "anforandetext": "<p>Fru talman! Det är trots allt så att Kriminalvården klarar sitt uppdrag i dag - så är det. Överbeläggningarna är på väg, och det är därför som vi nu gör satsningar för att undvika dem. Men situationen här och nu klarar man. Även om den är prekär på sina håll runt om i landet ser vi att man klarar av uppdraget.</p><p>Jag kan bara konstatera att jag tycker att Sverigedemokraterna har ett stort ansvar för den budget som ni medverkade till att få igenom i Sveriges riksdag. Det vore mer relevant att ställa frågan till M och KD varför man inte då valde att satsa mer på Kriminalvårdens verksamhet än vad regeringen, Liberalerna och Centerpartiet gör i dag.</p><p>Återigen: Det blir väldigt mycket diskussioner fram och tillbaka i trygghetsdebatten om vem som satsar på vad och vem som inte satsar på vad. Jag väljer att se det som väldigt positivt att många partier här inne ser att Kriminalvården har ett stort behov som vi behöver satsa mer på de kommande åren.</p>",
    "intressent_id": "0475643059428",
    "rel_dok_id": "H601JuU13",
    "replik": "Y",
    "systemdatum": "2019-05-16 12:57:39"
  }
}