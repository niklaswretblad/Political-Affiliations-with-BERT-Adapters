{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Statsministerns frågestund",
    "underrubrik": "Hållbart arbetsliv och tryggad pension för kvinnor i välfärdsyrken",
    "kammaraktivitet": "statsministerns frågestund",
    "anforande_id": "adb9fe4e-c977-e911-911b-901b0eac4c78",
    "anforande_nummer": "45",
    "talare": "Erica Nådin (S)",
    "parti": "S",
    "anforandetext": "<p>Herr talman! För trovärdigheten i vårt pensionssystem och vår välfärd är en nyckelfråga att de som arbetar gör det längre än i dag. Därför genomför vi nu inom ramen för Pensionsgruppen ett arbete med flera åtgärder för att ge dem som vill och kan möjlighet att vara kvar längre i arbetslivet.</p><p>Samtidigt vet vi att det är många som inte ens orkar jobba till 65 års ålder och som på grund av utslitna kroppar eller av andra skäl behöver gå i pension tidigare. Det gäller framför allt kvinnor och påfallande ofta inom offentlig sektor.</p><p>Det är kvinnor som bär upp vår välfärd och som redan i dag har en för låg pension. Arbetslivets orättvisor följer med upp i pensionsåldern. Låg lön, deltidsarbete och kanske arbete på kvällar och helger tar ut sin rätt och med det följer också väldigt låga pensioner.</p><p>Vilka insatser tror statsministern behövs för att säkra att kvinnor inom välfärdsyrken ska få ett mer hållbart arbetsliv och samtidigt trygga pensionerna?</p>",
    "intressent_id": "0511863596121",
    "rel_dok_id": "H6C120190425sf",
    "replik": "N",
    "systemdatum": "2019-05-16 12:57:43"
  }
}