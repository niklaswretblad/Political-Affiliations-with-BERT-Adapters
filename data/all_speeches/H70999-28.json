{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "46c808f0-d399-ea11-9132-901b0eac4c78",
    "anforande_nummer": "28",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det hölls alltså en videokonferens mellan EU:s stats- och regeringschefer i torsdags förra veckan, och det var den tredje konferensen av detta slag med anledning av coronakrisen.</p><p>Dagordningen för mötet utgick från fem punkter:</p><p>minska smittspridning</p><p>säkra tillgång till medicinteknisk utrustning</p><p>främja forskning</p><p>hantera socioekonomiska konsekvenser</p><p>bistå medborgare som har strandsatts i länder utanför EU.</p><p>Mötet inleddes med att talmannen i Europaparlamentet, David Sassoli, lyfte fram EU-samarbetets betydelse för att bekämpa coronakrisen och att krisen inte får leda till att EU överger sina långsiktiga politiska prioriteringar. Här nämndes särskilt Green Deal.</p><p>Kommissionens ordförande Ursula von der Leyen redogjorde för några av de åtgärder som har vidtagits. Hon betonade vikten av att den inre marknaden fungerar så bra som möjligt under rådande omständigheter. Här pekade hon särskilt på att de exportstopp som vissa länder har infört måste avlägsnas.</p><p>Både talmannen och kommissionens ordförande lyfte också fram den kommande långtidsbudgetens roll som en del av svaret på krisen.</p><p>Även Europeiska centralbankens ordförande Christine Lagarde och eurogruppens ordförande Mário Centeno gavs tillfälle att ge sin bild av läget.</p><p>Därefter följde en bordsrunda som koncentrerades på den inre marknadens funktion allmänt och lite specifikt på medicintekniska produkter samt på de socioekonomiska konsekvenserna på kort och lång sikt.</p><p>Jag och flera andra framhöll hur viktigt det är att ta fram en strategi för vägen ut ur krisen när den dagen kommer så att vi kan komma tillbaka till en normalt fungerande ekonomi.</p><p>Diskussionen visade med all tydlighet hur allvarlig situationen är i Europa, även om länder befinner sig i olika skeden och vissa länder har drabbats hårdare än andra. Från flera håll framhölls att vi nu befinner oss i den värsta krisen sedan slutet av andra världskriget.</p><p>Återrapportering från informellt möte med EU:s stats- och rege-ringschefer</p><p>Herr talman! Vad gäller de mer omedelbara ekonomiska åtgärderna kokade diskussionen ned till två huvudfrågor, dels om så kallade coronaobligationer, dels om hur krisstöd från den europeiska stabilitetsmekanismen, ESM, ska konstrueras.</p><p>Trots en lång och stundtals hård diskussion saknades förutsättningar att lösa dessa frågor vid mötet. I stället blev lösningen att ge eurogruppen i uppdrag att inom två veckor leverera några ytterligare förslag för att möta coronakrisen. Eurogruppen ska i detta arbete ta hänsyn till att den kris som Europa nu genomgår saknar motstycke och att den drabbar alla EU-länder.</p><p>Kommissionens ordförande ska nu ta fram en vägkarta och en handlingsplan i samråd med Europeiska rådets ordförande och andra berörda institutioner, framför allt Europeiska centralbanken.</p><p>I slutet av mötet redogjorde EU:s utrikeschef, Josep Borrell, för den senaste tidens kontakter med Turkiet. Inga överenskommelser skedde i denna del utöver den allmänna text som finns i uttalandet. Europeiska rådet återkommer till denna fråga.</p><p>Herr talman! Detta avslutar mina kommentarer med anledning av förra veckans möte. Innan frågestunden tar vid ska jag säga några ord om läget i Sverige.</p><p>Den kris vi genomgår kommer att ta tid. Vi talar inte om veckor utan om flera månader. Det är först och främst en kris för liv och hälsa, men den ger också allvarliga effekter på svensk ekonomi och arbetsmarknad. De kommande veckorna kommer att vara en prövning för hela vårt land.</p><p>Återrapporteringen var härmed avslutad.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-05-19 15:24:16"
  }
}