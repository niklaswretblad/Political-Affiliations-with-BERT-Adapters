{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:515 om återvandring av andra grupper än ukrainare",
    "underrubrik": "",
    "kammaraktivitet": "interpellationsdebatt",
    "anforande_id": "bebc72cc-bb44-ed11-9177-901b0eac4c70",
    "anforande_nummer": "13",
    "talare": "Annika Hirvonen (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Anders Ygeman har rätt i att han som minister inte kan gå in i ett enskilt fall. Men det är inte bara ett fall, utan Sverige sticker ut genom att ge avslag på nästan hälften av asylansökningarna från personer från Afghanistan. Det kan jämföras med resten av Europa, där många länder knappt ger nej alls.</p><p>Då är det hans uppgift att gå till botten med varför besluten från Sverige inte är rättssäkra. Då är det hans uppgift att se på de lagar och regler som gör att det i Sverige är möjligt att säga: Nej, du har varit här i sju år, du studerar, du är kvinna och du kommer från Afghanistan. Men du får inte asyl, utan du får i stället leva i limbo här i väntan på att situationen i Afghanistan någon gång kanske blir sådan att det går att tvinga ut dig.</p><p>Det är Anders Ygemans ansvar att prioritera var han lägger sin tid och sina resurser. I dag har vi hört om mer resurser till att tvångsutvisa människor, det vill säga personer som Sahar, som enligt Migrationsverket ska anpassa sig till talibanernas kulturella seder och bruk. Resurserna borde läggas på att styra upp och se till att Migrationsverkets asylbeslut blir rättssäkra och förankrade i verkligheten och att lagstiftningen ändras så att människor inte kan tvingas leva i ett ingenmansland, ett limbo, när det faktiskt inte är möjligt eller säkert att skicka kvinnor till talibanernas Afghanistan.</p><p>Återigen: Inte en enda människa borde tvingas tillbaka till talibanernas Afghanistan.</p>",
    "intressent_id": "0819601620927",
    "rel_dok_id": "H910515",
    "replik": "N",
    "systemdatum": "2022-10-05 16:41:57"
  }
}