{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f6829754-be2a-ed11-9178-901b0e9b71a8",
    "anforande_nummer": "72",
    "talare": "Juno Blom (L)",
    "parti": "L",
    "anforandetext": "<p></p><p>Fru talman! Linda Westerlund Snecker kan känna sig helt lugn. Att göra upp i sakpolitiska frågor där man tycker likadant som andra partier men utifrån de värderingar som man är djupt grundad i - det är så man utvecklar ett samhälle.</p><p>Ett av skälen till att jag själv gav mig in i politiken var att jag såg att den regering som nu sitter vid makten inte lyckas hantera den utveckling som skett och vad den innebär för alla de utsatta barn och unga som jag kom i kontakt med i min roll som ansvarig för arbetet mot hedersvåld i Sverige.</p><p>Jag känner en djup oro över orättvisan i hur vi behandlar, betraktar och bedömer barn, och jag är helt övertygad om att en tydlig liberal röst i en borgerlig regering är ett samvete när det kommer till att se varje individ.</p><p>Däremot har jag inga problem med att göra upp med andra partier, oavsett vilket, i frågor där vi bedömer att vi tycker likadant.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}