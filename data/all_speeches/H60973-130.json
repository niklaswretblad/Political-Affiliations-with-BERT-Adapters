{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "(forts. från § 12) Infrastrukturfrågor (forts. TU5)",
    "underrubrik": null,
    "kammaraktivitet": null,
    "anforande_id": "b86e208f-7b67-e911-911b-901b0eac4c78",
    "anforande_nummer": "130",
    "talare": "Jens Holm (V)",
    "parti": "V",
    "anforandetext": "<p>Fru talman! Då måste jag få fråga om Anna-Caren och jag har läst samma granskning från Riksrevisionen. Där konstateras att Trafikverket tidigare har räknat de samhällsekonomiska vinsterna av den så kallade kapacitetshöjningen ungefär 17 miljarder för högt. Nu har Riksrevisionen svårt att i närtid peka på några samhällsekonomiska vinster över huvud taget. </p><p>Vi får också fortlöpande information från leverantören, det vill säga det bolag som ska bygga detta extremt komplicerade system, om att de ligger efter och inte klarar av att leverera det de skulle. Vi ser att man i Tyskland väljer att ta ett omtag och får skjuta på fortsatt implementering. I Danmark har det kostat flera miljarder kronor mer än vad man tidigare trodde, precis som här i Sverige. I Spanien har delar av järnvägsnätet i princip blivit paralyserat därför att det nya signalsystemet inte fungerar. </p><p>Anna-Caren Sätherberg har rätt i en sak - jag tror inte heller att man kan ta 30 miljarder och bara lägga det i ett fantastiskt järnvägsunderhåll, utan självklart måste vi förhålla oss till det eftersatta underhållet när det gäller en del ställverk redan i dag. Med vissa mindre investeringar går det dock att förlänga driftstiden på dem och få det att fungera. Då kan vi avvakta och se hur det här nya signalsystemet fungerar i andra länder, och <em>sedan</em> kan vi möjligen rulla ut det i större skala. Men vi kan inte göra det nu, för det finns för många osäkerheter.</p><p> STYLEREF Kantrubrik \\* MERGEFORMAT Infrastrukturfrågor</p><p>Varför lyssnar inte Socialdemokraterna på dem som ska köra tågen på järnvägen? Operatörerna - SJ och andra - säger att detta inte är till någon nytta för dem. Varför inte då avvakta och investera pengarna i något annat?</p>",
    "intressent_id": "0216534495014",
    "rel_dok_id": null,
    "replik": "Y",
    "systemdatum": "2019-04-25 19:00:57"
  }
}