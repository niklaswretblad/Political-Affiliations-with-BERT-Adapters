{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om landsbygdens förutsättningar",
    "underrubrik": null,
    "kammaraktivitet": "aktuell debatt",
    "anforande_id": "1ba04b2d-45ca-e911-9123-901b0eac4c78",
    "anforande_nummer": "133",
    "talare": "Arman Teimouri (L)",
    "parti": "L",
    "anforandetext": "<p>Fru talman! Jag vill tacka Centerpartiet för initiativet till denna debatt.</p><p>Sverige är mer än ett fåtal storstäder. Vi anser att man ska ha möjlighet att bo och arbeta i hela Sverige vare sig man valt att bosätta sig i värmländska Höljes eller i Vaggeryd i Småland.</p><p>Man ska ha tillgång till en grundläggande samhällsservice. Det handlar om saker som att kunna driva företag, att kunna utbilda sig och att ha tillgång till fungerande infrastruktur. Man ska kunna leva som man vill, var man vill.</p><p>Fru talman! Jag är värmlänning. Värmland är, precis som alla andra län, unikt utifrån sina geografiska förutsättningar. Den strategiska placeringen mellan Osloregionen och Stockholmsregionen skapar möjligheter att leva och växa. Med Klarälven som forsar genom länet och ut i Vänern skapas förutsättningar för en god industri. Värmland är även skogens län, med en stark och världsunik massa- och pappersindustri som sträcker sig över hela världen.</p><p> STYLEREF Kantrubrik \\* MERGEFORMAT Aktuell debatt om landsbygdens förutsättningar</p><p>Värmland har alla komponenter för att bli ett ännu mer framgångsrikt län. Men oavsett om vi talar om Värmland, Norrbotten eller vilket annat län som helst måste politiken tro på hela Sverige och se potentialen i alla län.</p><p>Regioner ute i landet behöver samarbeta mer med utbildningsinstitutioner i allmänhet och universitet och högskolor i synnerhet för att trygga kompetensförsörjningen i hela landet. Samarbete måste vara mantrat för att hitta lösningar på utmaningen.</p><p>Som tidigare företagare och numera Liberalernas näringspolitiska talesperson förstår jag vikten av att skapa förutsättningar för ett blomstrande näringsliv om hela landet ska leva. Det är där de välfärdsbyggande krafterna skapas. Med hjälp av näringslivet kan vi åtgärda skolan och äldreomsorgen och minska utanförskapet. Ju fler som kan arbeta, desto mer resurser. Ju fler som har möjlighet att låta sina företag växa, desto bättre kommer landsbygden att må.</p><p>Då är det också glädjande att se de liberala reformer som vi har fått igenom tack varje januariavtalet, alltifrån att göra det enklare och billigare att anställa till att göra det lättare att starta företag. Vi reformerar LAS och utvecklar Arbetsförmedlingen. Sänkt skatt på arbete är vägen till grön skatteväxling. Och nyckeln till en levande landsbygd är företagande - något som statsrådet tyvärr inte lyfte fram tillräckligt.</p><p>Fru talman! Återigen: Sverige är mer än ett fåtal storstäder. Vi måste skapa politik som ger förutsättningar för hela Sverige att leva. Det handlar exempelvis om tätare samarbeten mellan olika institutioner och en grundläggande samhällsservice, men framför allt handlar det om en politik som uppmuntrar till att arbeta och för företagen att kunna växa. I det arbetet kommer vi, Liberalerna, att ta vårt ansvar på största allvar.</p>",
    "intressent_id": "0322827326923",
    "rel_dok_id": "H6C120190610ad",
    "replik": "N",
    "systemdatum": "2019-08-29 12:10:31"
  }
}