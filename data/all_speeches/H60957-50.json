{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Frågestund",
    "underrubrik": "Konkurrensupphandling av försvarsmateriel i EU",
    "kammaraktivitet": "frågestund",
    "anforande_id": "63415f8a-e14f-e911-911c-0090facf175a",
    "anforande_nummer": "50",
    "talare": "Försvarsministern Peter Hultqvist (S)",
    "parti": "S",
    "anforandetext": "<p>Fru talman! Tack för frågan, Allan Widman!</p><p>Enligt det vi kom överens om i förra Försvarsberedningen och i inriktningspropositionen är ubåtsverksamheten och stridsflyget, JAS Gripen, att beteckna som väsentliga säkerhetsintressen. Till detta har i budgetpropositionen till riksdagen, som riksdagen har godkänt, sensorer, telekrigföringsförmåga och krypton tillförts. Det här är områden som i en fortsatt process måste analyseras i fråga om hur det ska vägas av: nationella intressen kontra samverkan med andra intressenter.</p><p> STYLEREF Kantrubrik \\* MERGEFORMAT Frågestund</p><p>Vi är beredda att ha väsentliga säkerhetsintressen på de områdena. I övrigt gäller de riktlinjer som riksdagen tidigare har fastslagit för upphandling. Det innebär också att vi är med i de processer som finns på EU-området men hävdar att principen i artikel 346 är viktig.</p>",
    "intressent_id": "0937688366013",
    "rel_dok_id": "H6C120190228fs",
    "replik": "N",
    "systemdatum": "2019-03-26 17:10:10"
  }
}