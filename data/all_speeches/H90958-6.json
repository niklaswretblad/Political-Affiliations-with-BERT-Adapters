{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "c97d3f62-aeb9-ec11-9167-901b0eac4c78",
    "anforande_nummer": "6",
    "talare": "Daniel Riazat (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Särskild debatt om bristande trygghet i skolan</p><p>Fru talman! Vi välkomnar debattinitiativet från Liberalerna gällande trygghet och studiero i skolan. </p><p>Alla som verkar inom skolan måste känna trygghet. Arbetsmiljön i skolan måste förbättras. Skolan är Sveriges största arbetsplats men samtidigt också en av de sämsta när det gäller arbetsmiljön. Det finns få yrkesgrupper som skulle kunna tänka sig att arbeta under de förhållanden som skolans personal, ofta kvinnor, tvingas arbeta under. </p><p>Vänsterpartiet vill ge skolan mer resurser. Vi vill även se en systematisk förändring som är bortom marknadslogik och new public management. Det är viktigt att förbättra lärarnas och hela skolpersonalens arbetsvillkor, dels för att motverka bristen på lärare och andra yrkesgrupper i skolan, dels för att se till att alla barn blir sedda i skolan. Trygga barn blir också lugnare barn. </p><p>Arbetsmiljön och arbetssituationen är dessutom ett av de vanligaste skälen till att lärare väljer att arbeta med något annat än just skolan. </p><p>Fru talman! För att förbättra lärares arbetsmiljö behöver lärarna få fler kollegor, inte nedskärningar. Samtidigt som vi välkomnar detta initiativ från Liberalerna kan det vara på sin plats att nämna att Liberalerna är med och styr i 147 av 290 kommuner i Sverige. I majoriteten av dessa kommuner pågår det ständigt nedskärningar i skolan.</p><p>Vad händer med studiero och trygghet när det konstant blir nedskärningar i de borgerligt styrda kommunerna? Det som händer är att det blir mindre personal, och det blir mindre tryggt. När det blir större nedskärningar ökar våldet och otryggheten.</p><p>Centerpartiet är med och styr i 199 av 290 kommuner. Moderaterna är med och styr i 195 kommuner. Kristdemokraterna är med och styr i 151 kommuner. Majoriteten av Sveriges kommuner styrs av de partier som tar upp dessa frågor men som inte har några riktiga lösningar.</p><p>Fru talman! Jag vill också tala om metoo och sexuella trakasserier, för är det någonting som får kvinnliga kollegor på jobbet och elever, flickor och tjejer på skolan att känna otrygghet är det just sexism och sexuella trakasserier. Det är också en fråga som flera partier aldrig någonsin har haft ett intresse av förutom när det kommer till de fall där gärningspersonen råkar ha svart hår eller svart hudfärg.</p><p>Från Vänsterpartiets sida gör vi ingen skillnad på sexuella trakasserier. Ingen i skolan ska behöva bli utsatt för just sexuella trakasserier eller för sexism. Därför har vi gång på gång lagt fram förslag om dessa frågor.</p><p>I mitt nästa anförande kommer jag att prata om det som är den största anledningen till trakasserier i skolan: rasismen.</p>",
    "intressent_id": "07012286624",
    "rel_dok_id": "",
    "replik": "N",
    "systemdatum": "2022-04-11 17:45:39"
  }
}