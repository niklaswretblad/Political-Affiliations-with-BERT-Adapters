{
  "anforande": {
    "dok_hangar_id": "5046998",
    "dok_id": "H70931",
    "dok_titel": "Protokoll 2019/20:31 Onsdagen den 13 november",
    "dok_rm": "2019/20",
    "dok_nummer": "31",
    "dok_datum": "2019-11-13 00:00:00",
    "avsnittsrubrik": "Kamerabevakning i brottsbekämpningen - ett enklare förfarande",
    "underrubrik": "",
    "kammaraktivitet": "ärendedebatt",
    "anforande_id": "f1442914-d215-ea11-912c-901b0e9b71a8",
    "anforande_nummer": "153",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Ellen Juntti beskriver väldigt målande hur hon upplever situationen i Sverige i dag. Ellen Juntti uttrycker att hon är rädd för utvecklingen i Sverige.</p><p>Jag håller med om att väldigt mycket är otroligt allvarligt just nu, bland annat händelsen i helgen.</p><p>Jag tittar inte lika mycket på <em>Efterlyst</em> som Ellen Juntti gör. Men jag brukar kolla upp polisens statistik. Trots att det sker otroligt allvarliga händelser, trots att människoliv spills på grund av den grymma kriminaliteten ökar tryggheten, enligt polisens trygghetsundersökning. Det vill Moderaterna inte riktigt låtsas om. Det ingår inte i Moderaternas politiska vision om att Sverige ska bli en mer otrygg plats för att Moderaterna ska kunna sätta in sina politiska förslag. Förslaget om mer övervakning, som vi diskuterar i dag, är ett sådant.</p><p>Jag vill att vi fokuserar lite på det vi faktiskt ska debattera här i dag. Jag vill få svar av Ellen Juntti på när Moderaterna tycker att det <em>inte</em> är motiverat med övervakning, när kameror <em>inte</em> ska sättas upp. Moderaternas förslag är att alla Sveriges utsatta områden ska ha kameror. Det är en enorm mängd kameror. Det finns 60 utsatta områden i Sverige. De ska alltså strösslas med kameror.</p><p>Jag vill också höra Moderaternas definition av den personliga integriteten. De två frågorna vill jag ha svar på.</p>",
    "intressent_id": "0150118366721",
    "rel_dok_id": "H701JuU5",
    "replik": "Y",
    "systemdatum": "2019-12-03 14:38:24"
  }
}