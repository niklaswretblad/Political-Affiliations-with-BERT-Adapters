{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:206 om svarttaxi",
    "underrubrik": "",
    "kammaraktivitet": "interpellationsdebatt",
    "anforande_id": "99db98f2-e04c-ea11-9130-901b0e9b71a0",
    "anforande_nummer": "97",
    "talare": "Mattias Karlsson (M)",
    "parti": "M",
    "anforandetext": "<p>Fru talman! Det kanske ändå inte är hur en ny riksdagsledamot har formulerat frågan som gör att du har fått den, utan det kanske är någon hackordning bland statsråden. Som nytt statsråd kanske du får stå här på tisdagskvällar och svara på frågor från riksdagsledamöterna.</p><p>Men det är lovvärt att man, som ministern säger i svaret, har tillsatt en utredning som ska se över kontrollverksamheten inom yrkestrafiken. Ser man till utredningens direktiv kan man konstatera följande:</p><p> STYLEREF Kantrubrik \\* MERGEFORMAT Svar på interpellationer</p><p>Begreppen \"svarttaxi\" eller \"olaga taxitrafik\" - vilket av dem som nu är den korrekta benämningen på brottet - förekommer över huvud taget inte i direktivet.</p><p>Begreppet \"taxi\" nämns två gånger i det tiosidiga direktivet, och då endast i definitionen av vilken form av yrkestrafik som ska omfattas av utredningen.</p><p>När direktiven har utformats på detta sätt och när justitieministern hukar för frågeställningen och skickar fram infrastrukturministern finns det naturligtvis en överhängande risk för att fokus hamnar på kontroll av de företag som har taxitrafiktillstånd och förare som har taxiförarlegitimation och inte på den tillståndslösa, brottsliga verksamheten, som justitieministern borde ha varit här och svarat om.</p><p>Jag vill fråga infrastrukturministern: Bör det inte klargöras i direktiven att utredningen även omfattar kontroll av svarttaxi? Problemen är ju så pass allvarliga att det är angeläget att frågan inte prioriteras bort. Den tas ju inte uttryckligen upp i direktiven.</p>",
    "intressent_id": "0522054204918",
    "rel_dok_id": "H710206",
    "replik": "N",
    "systemdatum": "2020-02-11 16:13:39"
  }
}