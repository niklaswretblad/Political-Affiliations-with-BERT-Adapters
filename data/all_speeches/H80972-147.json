{
  "anforande": {
    "dok_hangar_id": "5082644",
    "dok_id": "H80972",
    "dok_titel": "Protokoll 2020/21:72 Torsdagen den 28 januari",
    "dok_rm": "2020/21",
    "dok_nummer": "72",
    "dok_datum": "2021-01-28 00:00:00",
    "avsnittsrubrik": "Svar på interpellation 2020/21:322 om svenska lärosätens samarbeten med Iran",
    "underrubrik": "",
    "kammaraktivitet": "interpellationsdebatt",
    "anforande_id": "c8e0c032-879c-eb11-9152-901b0e9b71a8",
    "anforande_nummer": "147",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Herr talman! Tack, Lars Püss, för att vi ändå får debattera denna viktiga fråga! Jag vill göra ett avslutande inlägg för att säga två saker.</p><p>Det första är att forskningssamarbeten och studentutbyten mellan universitet i olika länder som sagt är viktiga. Det är en svensk hållning sedan länge. Vi ska samarbeta inom vissa områden som till exempel utbildningsområdet. Det är värdefullt. Det är dessutom inget unikt för Sverige, utan liknande samarbeten finns också i många andra EU-länder.</p><p>Det andra jag vill peka på är frågan om den fria akademin och den fria forskningen. Även om interpellanten tog chansen att vidga interpellationen hoppas jag verkligen att vi har samsyn på vikten av att kunna samarbeta internationellt och samtidigt stå upp mot bristen på mänskliga rättigheter men att vi också har samsyn om att vi ska stå upp för den fria akademin och den fria forskningen.</p><p>Universitet och högskolor har som egna myndigheter ansvar för den verksamhet som bedrivs på respektive lärosäte. Det gäller också internationella samarbeten. Det kan, som i Djalalis fall, handla om att man tydligt tar ställning mot dödsstraffet. Det har många av våra lärosäten gjort. Men det kan också handla om att internationella samarbeten också tar ansvar för till exempel säkerhet och andra etiska avvägningar i dessa samarbeten. Det går att vara kritisk mot bristen på mänskliga rättigheter och samtidigt se värdet i internationella samarbeten och ta ansvar för säkerheten.</p><p>Avslutningsvis: Regeringen fortsätter kräva att Djalalis dödsstraff inte verkställs. Vi fortsätter följa den situationen väldigt noga.</p><p>Interpellationsdebatten var härmed avslutad.</p>",
    "intressent_id": "0983984918111",
    "rel_dok_id": "H810322",
    "replik": "N",
    "systemdatum": "2021-04-13 20:37:35"
  }
}