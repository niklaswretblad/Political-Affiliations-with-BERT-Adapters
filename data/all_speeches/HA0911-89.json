{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Migration och integration",
    "kammaraktivitet": "",
    "anforande_id": "a4ecebec-fb64-ed11-917c-901b0e9b71a8",
    "anforande_nummer": "89",
    "talare": "Hans Eklind (KD)",
    "parti": "KD",
    "anforandetext": "<p>Herr talman! Tack, Tony Haddou, för en viktig fråga! Säkra och lagliga vägar brukar vi prata om inom migrationspolitiken, och dit hör kvotflyktingsystemet. Jag har under valrörelsen lyft fram en annan säker och laglig väg som jag tycker att Sverige, precis som ett antal andra EU-länder, har anledning att fundera över, nämligen humanitära mottagningsprogram. Det handlar också om säkra och lagliga vägar. Vi har även lyft fram sponsorskap som ytterligare ett sätt att skapa en säker och laglig väg.</p><p>Antalet kvotflyktingar minskas; det är helt korrekt. Trots denna minskning ska vi ändå vara noggranna med att säga att vi ligger i världstopp när det gäller antalet kvotflyktingar. Även om jag köper att man kan kritisera minskningen ska vi alltså veta att vi fortfarande ligger i världstopp.</p><p>Det viktiga här och nu för att vi ska kunna få säkra och lagliga vägar att fungera är att den irreguljära migrationen minskas ordentligt. Där finns det mycket kvar att jobba på.</p>",
    "intressent_id": "0494242537816",
    "rel_dok_id": "",
    "replik": "Y",
    "systemdatum": "2022-11-15 16:41:47"
  }
}