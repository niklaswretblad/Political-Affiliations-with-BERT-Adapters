{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Frågestund",
    "underrubrik": "Tillväxtverkets rapport Förenklingsresan",
    "kammaraktivitet": "frågestund",
    "anforande_id": "1b3eda10-791f-eb11-9143-901b0eac4c70",
    "anforande_nummer": "32",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag tackar Jonny Cato för en viktig fråga. </p><p>Under förra året, som nybliven näringsminister, initierade jag just denna förenklingsresa genom att åka runt i landet och träffa företagare, organisationer och forskare för att just se var problemet ligger i det regelverk som vi har och hur vi ska jobba tillsammans för att försöka se till att förbättra ett redan enligt internationella mätningar mycket gott företagsklimat och se till att det blir ännu bättre. </p><p>Detta utmynnade i just det uppdrag till Tillväxtverket, som Jonny Cato talade om, att konkretisera och återkomma till regeringen med förslag. Nu har de gjort det. Vi håller på att analysera Tillväxtverkets rapport, och jag ser framför mig att vi också går vidare och kommer med konkreta förslag till förändringar både i förordningar och kanske också i lagar. Jag gör det mer än gärna, både med Centerpartiet och med andra partier här i riksdagen, så att bolagen får långsiktiga förutsättningar. </p>",
    "intressent_id": "0973474532717",
    "rel_dok_id": "H8C120201015fs",
    "replik": "N",
    "systemdatum": "2020-11-05 16:11:28"
  }
}