{
  "anforande": {
    "dok_hangar_id": "5139834",
    "dok_id": "H909134",
    "dok_titel": "Protokoll 2021/22:134 Måndagen den 20 juni",
    "dok_rm": "2021/22",
    "dok_nummer": "134",
    "dok_datum": "2022-06-20 00:00:00",
    "avsnittsrubrik": "Nya uppgifter om den tilltalades ålder i straffprocessen",
    "underrubrik": "",
    "kammaraktivitet": "ärendedebatt",
    "anforande_id": "333efaec-3143-ed11-9177-901b0eac4c70",
    "anforande_nummer": "87",
    "talare": "Ellen Juntti (M)",
    "parti": "M",
    "anforandetext": "<p>Fru talman! Jag blev inte särskilt förvånad när Gustaf Lantz vände sig emot hur jag resonerar, men jag håller faktiskt inte med honom.</p><p>Det är väl rättssäkert, oavsett om det är till för- eller nackdel för den tilltalade, för om man begär resning ska ju domstolen pröva ärendet igen. Och det förväntar jag mig att de gör på ett rättssäkert sätt, oavsett om det skulle vara till för- eller nackdel för den tilltalade.</p><p> STYLEREF Kantrubrik \\* MERGEFORMAT Nya uppgifter om den tilltalades ålder i straffprocessen</p><p>Att domstolen inte skulle göra en rättssäker prövning om det skulle vara till nackdel för den tilltalade är en väldigt konstig tanke. Det är klart att vi ska utgå från att domstolen efter resning gör en rättssäker prövning, oavsett om det är till nackdel eller till fördel för den tilltalade. Här tycker jag att Gustaf Lantz resonemang haltar ganska mycket.</p><p>Jag släpper det och går tillbaka till ungdomsrabatten, med tanke på att Socialdemokraterna tog bort ungdomsrabatten för alla över 18 när det gäller allvarlig brottslighet. Vi vill ta bort den helt och hållet, för vi tycker att den är orättfärdig eller orättvis.</p><p>Den socialdemokratiska politiken innebär till exempel att om en 20-åring misshandlar sin flickvän och misshandeln bedöms vara av normalgraden får den 20-åringen fortfarande ungdomsrabatt eftersom minimistraffet är lägre än ett års fängelse.</p><p>Varför ska en 20-åring få ungdomsrabatt när han misshandlar sin flickvän?</p>",
    "intressent_id": "0144048894712",
    "rel_dok_id": "H901JuU33",
    "replik": "Y",
    "systemdatum": "2022-10-03 17:42:36"
  }
}