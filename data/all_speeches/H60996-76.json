{
  "anforande": {
    "dok_hangar_id": "5034813",
    "dok_id": "H60996",
    "dok_titel": "Protokoll 2018/19:96 Tisdagen den 28 maj",
    "dok_rm": "2018/19",
    "dok_nummer": "96",
    "dok_datum": "2019-05-28 00:00:00",
    "avsnittsrubrik": "Höjt tak för RUT-avdrag",
    "underrubrik": null,
    "kammaraktivitet": "ärendedebatt",
    "anforande_id": "c5bbd4a7-e591-e911-9121-901b0e9b71a0",
    "anforande_nummer": "76",
    "talare": "Hampus Hagman (KD)",
    "parti": "KD",
    "anforandetext": "<p>Fru talman! Både Helena Vilhelmsson och jag fokuserade mycket i våra anföranden på den ökade ekonomiska jämlikhet som detta leder till. Jag talade till exempel om att svarta jobb blir vita, och det gjorde Helena Vilhelmsson också. Hon talade också väldigt föredömligt om kvinnors företagande och den ökade ekonomiska jämställdhet som följer av detta.</p><p>Ändå blir jag lite fundersam. Kristdemokraterna och Moderaterna har ju lämnat en motivreservation där vi klart och tydligt säger att detta leder till ökad ekonomisk jämlikhet. Men Centerpartiet har valt att inte stödja den motivreservationen. Tvärtom stöder Centerpartiet en text där det står att förslaget sammantaget bedöms bidra till minskad ekonomisk jämlikhet. Sedan står det på nästa sida: \"Utskottet finner inget skäl att göra någon annan bedömning än regeringen när det gäller effekten på den ekonomiska jämlikheten.\"</p><p>Hur kommer det sig att Centerpartiet ställer sig bakom den här texten? Det vill jag ha svar på.</p>",
    "intressent_id": "0435740736429",
    "rel_dok_id": "H601SkU20",
    "replik": "Y",
    "systemdatum": "2019-06-18 18:26:37"
  }
}