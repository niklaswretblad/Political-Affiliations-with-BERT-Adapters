{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "0ac790c4-7aba-ec11-9167-901b0eac4c78",
    "anforande_nummer": "9",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! De ord som vi i Miljöpartiet skrev i vår första rapport om åtgärder mot hedersrelaterat våld och förtryck för tio år sedan är lika aktuella och viktiga i dag.</p><p>\"Miljöpartiet anser att mänskliga rättigheter inte är kompromissbara. Friheten att fritt utforma sitt liv är en mänsklig rättighet. I den friheten ingår rätten till självbestämmande och möjligheten att uttrycka sin kärlek, sexuella läggning och könsidentitet utan rädsla för diskriminering eller straff. Det här är grundläggande för Miljöpartiets politik.\"</p><p>Vi kan inte acceptera bakslag för jämställdheten. Barns rättigheter gäller alla barn, och för att stärka barns rättigheter i Sverige har vi i Miljöpartiet gjort barnkonventionen till lag.</p><p>Det hedersrelaterade våldet och förtrycket går stick i stäv med mänskliga rättigheter, kvinnors rättigheter, hbtqi-personers rättigheter och barns rättigheter. Sexualisering av barn i förskola och skola står i bjärt kontrast till och är oförenligt med läroplanens skrivningar om jämställdhet och motverkande av traditionella könsmönster. Individens frihet att utvecklas fullt ut måste stå i centrum.</p><p>För 20 år sedan mördades Fadime Sahindal av sin far. Hedersmord är det yttersta förtrycket i hederns namn - det yttersta uttrycket. Men långt före en förälder mördar sitt barn finns samhällsinstanser som har sett och hört. Fadime vittnade själv, här i riksdagen, om sin situation.</p><p>Vi politiker har ett ansvar att rusta varenda människa som möter barn, från förskolan, skolan, socialtjänsten och polisen - varenda myndighet - till att ha den kompetensen. Vi behöver oförtröttligt motverka grunden till förtrycket och förändra normerna. Det går att göra. Vi har sett det förut i kampen för jämställdhet och mot patriarkala strukturer i vårt samhälle, och vi i Miljöpartiet tänker inte ge upp förrän varje barn får sin rätt att välja sitt eget liv tillgodosedd.</p>",
    "intressent_id": "0819601620927",
    "rel_dok_id": "",
    "replik": "N",
    "systemdatum": "2022-04-12 18:08:41"
  }
}