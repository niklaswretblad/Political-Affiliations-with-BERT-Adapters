{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "4e022d69-c139-ed11-9178-901b0e9b71a8",
    "anforande_nummer": "32",
    "talare": "Johan Pehrson (L)",
    "parti": "L",
    "anforandetext": "<p>Herr talman! Jag tackar för svaret. Det verkar annars vara ett stort intresse för regeringen att höja alla möjliga skatter.</p><p>Jag gillar statsministerns angreppssätt, att man ska ta tillbaka kontrollen. Jag tänker omedelbart på de rapporter som kommer om välfärdsbedrägerier i Sverige, kriminella bedrägerier, på 25-30 miljarder per år. Man skulle kunna börja med att ta tillbaka kontrollen där. Vi kan läsa om människor som i 15 år har haft pension från en död förälder. Det måste till kontroller. Det måste skärpas.</p><p>Det tycker jag att man ska göra också när det gäller friskolorna. Om Liberalerna fick bestämma, vilket vore utmärkt av många skäl, inte minst för Sveriges skull, skulle vi ha en ny friskolereform. Vi skulle ha en friskolelag för att reglera detta och se till att det vore en helt annan syn. Vi skulle se till att de företag som bedriver viktig skolverksamhet har en annan lagstiftning. </p><p>Jag vill skicka med att vi ska komma ihåg att de flesta skolhuvudmän bara har en skola. Fyra av tio friskolor drivs av stiftelser och föreningar som gör en enorm insats för att det ska finnas skolor nära människor i hela landet och med lite olika pedagogisk inriktning.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}