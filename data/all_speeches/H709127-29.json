{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Gymnasieelevers förutsättningar att avlägga examen",
    "kammaraktivitet": "frågestund",
    "anforande_id": "d35075a8-0dbd-ea11-9135-901b0eac4c70",
    "anforande_nummer": "29",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Coronapandemin har slagit väldigt hårt i det svenska samhället, och några av dem som bär de tyngsta bördorna är våra gymnasieungdomar. De har fått följa hela sin undervisning på distans och tagit ett stort ansvar för att hindra smittspridningen, för att säkra vården och för att värna de gamla och sköra i Sverige.</p><p>Efter signaler från skolorna har Folkhälsomyndigheten och också regeringen möjliggjort för skolorna att ta emot små grupper av elever som till exempel kan genomföra praktiska moment, prov och prövningar och också få särskilt stöd. </p><p>Det är ingen tvekan om att det finns en oro för att fler elever än vanligt inte klarar skolan. Regeringen har därför tagit initiativ till en lovskola tillsammans med samarbetspartierna för att möjliggöra att de som behöver lite extra stöd för att klara utbildningen också ska få det.</p><p>Det kommer också att finnas möjlighet att förlänga terminen in på sommarlovet. Jag vill också påminna om de möjligheter till prövning som kommer att finnas längre fram i systemet även för dessa ungdomar.</p>",
    "intressent_id": "0137849446315",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:17"
  }
}