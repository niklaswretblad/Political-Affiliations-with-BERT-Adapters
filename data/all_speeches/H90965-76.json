{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "60fad202-ccc0-ec11-9167-901b0eac4c78",
    "anforande_nummer": "76",
    "talare": "Birger Lahti (V)",
    "parti": "V",
    "anforandetext": "<p>Fru talman! Tack, ledamoten Teimouri!</p><p>Jag ger ungefär samma svar som jag gav till Centerpartiet. Vi har aldrig pratat om att kapa några kablar. Vi har aldrig pratat om att vi inte ska vara solidariska när det gäller överskott som vi har. Men när det gäller prissystemet som vi har i dag är jag övertygad om att jag har industrin i norra Sverige med mig. De har farhågor rörande att prisbilden från Europa sprider sig, och de inte har byggt ut det förnybara som tanken var.</p><p>Jag håller med om att den här volatiliteten inte är gynnsam i dag när vi inte har byggt ut för lagring och de bitar som gör att effektbalansen kan hållas. Då smittas vi av den här bilden från länder som har betydligt högre elpris. Inom industrin i norra Sverige är de rädda för att om vi inte gör något åt prismekanismerna kommer det att bli svårare för dem att göra den här omställningen.</p>",
    "intressent_id": "0825441263617",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}