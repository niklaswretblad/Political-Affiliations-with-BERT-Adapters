{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f010d8e4-cca2-eb11-9152-901b0e9b71a8",
    "anforande_nummer": "19",
    "talare": "Åsa Westlund (S)",
    "parti": "S",
    "anforandetext": "<p>Fru talman! Tack, Jakob Forssmed, för frågan! Korttidspermitteringarna är ju till för att företagen ska kunna behålla verksamhetskritisk personal och snabbt kunna starta upp igen när läget vänder. Det finns inte, som man lätt kan få intryck av när man lyssnar på Jakob Forssmed, något krav på att arbetsgivaren ska säga upp all personal som inte är fast anställd. Jag vet att Jakob Forssmed vet att det inte är så, men det är lätt att få det intrycket, och jag tror att det är viktigt att inte skrämma företag från att söka det här stödet genom att låta som om det vore fallet.</p><p>Även i den här krisen finns det dock företag som inte går dåligt och som faktiskt söker arbetskraft. Därför är det också viktigt att man ser att det finns tillgängliga resurser för de jobb som ändå växer fram och att man kan byta jobb. Det är inte en medborgarlön det här handlar om, utan det är faktiskt ett korttidspermitteringsstöd.</p><p>Med detta sagt har det gått ett år sedan pandemin slog till. Vi har beslutat om väldigt stora stöd. De har varit väldigt generellt utformade, och vi har successivt behövt göra justeringar för att de ska vara träffsäkra och komma dem till del som bäst behöver dem.</p><p>Det arbetet är inte över. Både finansutskottet och regeringen fortsätter att följa utvecklingen noga och utvärdera stöden för att, om det behövs, göra justeringar för att de ska bli så träffsäkra som möjligt. Men ibland är det också så att enkla lösningar på ett problem skapar andra stora problem i en annan ända, och därför är de problem som uppstår inte alltid så enkla att lösa som det kan låta.</p>",
    "intressent_id": "0802546764724",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}