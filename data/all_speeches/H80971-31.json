{
  "anforande": {
    "dok_hangar_id": "5082416",
    "dok_id": "H80971",
    "dok_titel": "Protokoll 2020/21:71 Onsdagen den 27 januari",
    "dok_rm": "2020/21",
    "dok_nummer": "71",
    "dok_datum": "2021-01-27 00:00:00",
    "avsnittsrubrik": "En tydligare koppling mellan villkorlig frigivning och deltagande i återfallsförebyggande åtgärder",
    "underrubrik": "",
    "kammaraktivitet": "ärendedebatt",
    "anforande_id": "4bd9e90c-428e-eb11-9152-901b0e9b71a8",
    "anforande_nummer": "31",
    "talare": "Ellen Juntti (M)",
    "parti": "M",
    "anforandetext": "<p>Fru talman! Ja, vad ska man säga? Linda Westerlund Snecker överdriver som vanligt. </p><p>Jag föreslår att Linda Snecker nästa gång läser igenom vår motion innan hon påstår något liknande det hon påstod när det gäller tvångsmedicinering. Innan man attackerar ett annat parti är det nämligen ganska bra om man faktiskt läser igenom och försöker förstå vad som finns i partiets politik. Det var inte jättesvårt att förstå, men Linda Snecker är väldigt van att attackera andra partier och påstå att de vill göra både det ena och det andra. </p><p></p><p>Det är också en fråga om brottsofferperspektivet, om vi ska svika brottsoffren. Det är faktiskt tvärtom, för de som inte vill genomgå behandlingsprogram i fängelset ska heller inte bli villkorligt frigivna hur lätt som helst. Det har ju verkligen med brottsofferperspektivet att göra. Vi vill att fler ska genomgå de här programmen för att de inte ska begå brott när de kommer ut.</p><p>Sedan tycker jag att det är ganska lustigt att Linda Westerlund Snecker tar upp det här med fotboja. För några år sedan skulle vi besluta om att man skulle använda fotboja på fler personer, till exempel i fall av våld i nära relationer. Då reserverade sig Linda Westerlund Snecker mot det därför att det inskränkte personens frihet för mycket. Då var det inte brottsoffrets frihet hon tänkte på, utan det var gärningsmannens frihet.</p><p>Ja, det är ganska magstarkt att börja påstå en massa sådana saker.</p>",
    "intressent_id": "0144048894712",
    "rel_dok_id": "H801JuU8",
    "replik": "Y",
    "systemdatum": "2021-03-26 15:47:00"
  }
}