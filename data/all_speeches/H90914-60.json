{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:3 om utförsel av stöldgods",
    "underrubrik": "",
    "kammaraktivitet": "interpellationsdebatt",
    "anforande_id": "8ea850f7-7b40-ec11-9164-0090facf175a",
    "anforande_nummer": "60",
    "talare": "Mikael Damsgaard (M)",
    "parti": "M",
    "anforandetext": "<p>Fru talman! Det är en viktig interpellation Kjell Jansson har ställt till inrikesministern. I den förra debatten pratade vi om gängskjutningar, men nu pratar vi om en annan typ av organiserad brottslighet.</p><p>Stöldbrottsligheten är ett allvarligt problem i Sverige, och internationella stöldligor står för en mycket stor andel bostadsinbrott och andra grova stölder i Sverige.</p><p>I dag uppskattas dessa ligor ligga bakom drygt hälften av alla bostadsinbrott i Sverige. De står även för upp till 90 procent av andra grova stölder, som stölder av bildelar, båtmotorer och jordbruksmaskiner.</p><p>Varje år betalar den svenska försäkringsbranschen ut mellan 6 och 8 miljarder med anledning av exempelvis rån, stölder och överfall.</p><p>Med tanke på hur stor del av stölderna som begås av utländska stöldligor kan vi utan tvekan dra slutsatsen att det stöldgods som varje år förs ut ur landet har stora värden.</p><p> STYLEREF Kantrubrik \\* MERGEFORMAT Svar på interpellationer</p><p>Den samhällsekonomiska kostnaden för denna brottslighet är naturligtvis än större. När maskiner stjäls från en byggarbetsplats eller ett lantbruksföretag stannar produktionen många gånger i flera dagar. Dessutom lägger företag varje år ned mycket stora belopp på att förebygga och förhindra stölder.</p><p>Till det kommer det integritetsintrång och den ökade otrygghet som stölder innebär för de privatpersoner som drabbas.</p><p>Stora vinster, liten upptäcktsrisk och låga straff är starkt bidragande orsaker till att stöldligorna kommer till just Sverige. Detta måste vi göra någonting åt.</p><p>Tullen har en avgörande betydelse i arbetet mot den gränsöverskridande brottsligheten, inte minst i ett läge när polisen är hårt ansträngd av annan grov organiserad brottslighet. Att Tullverkets tjänstemän till alldeles nyligen har varit förhindrade att kvarhålla tjuvar och stöldgods vid gränsen har varit en stor brist.</p><p>Det fanns därför stora förhoppningar på den proposition och lagstiftning som inrikesministern refererade till. Produkten från regeringen blev emellertid en besvikelse för många verksamma.</p><p>I dag utgör utförselkontrollerna endast någon enstaka procent av Tullverkets kontroller. Dessutom har Tullverket över huvud taget inte rätt att utföra kontroller i syfte att söka efter stöldgods. Genom den nya lagstiftningen, som trädde i kraft tidigare i år, ges Tullverket bara rätt att ingripa i samband med andra tullkontroller.</p><p>Tullverket konstaterade i remissbehandlingen att förslaget inte innebar någon ändring av myndighetens uppdrag och inte i sig föranleder att Tullverket utökar sina utförselkontroller. Den nya lagstiftningen får således endast effekt i de situationer då Tullverket i sina ordinarie kontroller stöter på misstänkt stöldgods.</p><p>Vad kan vi dra för slutsats av det?</p><p>Ja, vi kan konstatera att trots att problemet med de internationella stöldligorna har varit omfattande och allvarligt i många år kom regeringen med en proposition som förvisso åtgärdar de mest upprörande bristerna i lagstiftningen men som i grunden inte kommer åt problemet med att stöldgods förs ur landet.</p><p>Jag vill därför fråga inrikesministern vilken ny lagstiftning inrikesministern vill se för att ge Tullverket ökade möjligheter att genomföra utförselkontroller och i samband med det också aktivt söka efter stöldgods.</p>",
    "intressent_id": "066036027425",
    "rel_dok_id": "H9103",
    "replik": "N",
    "systemdatum": "2021-11-08 11:10:22"
  }
}