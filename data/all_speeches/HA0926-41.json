{
  "anforande": {
    "dok_hangar_id": "5157911",
    "dok_id": "HA0926",
    "dok_titel": "Protokoll 2022/23:26 Torsdagen den 24 november",
    "dok_rm": "2022/23",
    "dok_nummer": "26",
    "dok_datum": "2022-11-24 00:00:00",
    "avsnittsrubrik": "Statsministerns frågestund",
    "underrubrik": "Företagens elbehov",
    "kammaraktivitet": "statsministerns frågestund",
    "anforande_id": "4b4f0b19-a67c-ed11-917b-901b0eac4c70",
    "anforande_nummer": "41",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! Svaret är naturligtvis att det hade varit bättre om Sverige inte hade rustat ned ett av världens bästa elsystem. Det är det ärliga svaret. Jag säger det inte för att peka finger utan för att konstatera fakta. Det går inte att trolla med knäna.</p><p>Nu är vi där vi är, och vi gör allt vi kan för att ställa om energisystemet. Det kommer att ta tid, och till dess får vi göra allt som är möjligt att göra på vägen.</p><p>Paradoxen i detta är att en del av klimatomställningen kräver mycket el. De som vill göra stora investeringar i CCS-teknik, det vill säga infångning av koldioxid, behöver mycket el för att klara av det. Står de utan den elen kan de inte göra klimatinvesteringarna.</p><p>Statens stora bidrag är ju att skapa långsiktiga och stabila förutsättningar för detta. Därför hade det varit bra om vi hade kunnat enas i kammaren om att kärnkraften ska återkomma och stanna och därmed få långsiktiga spelregler för den frågan. Sedan kan vi vara oeniga om andra saker. Vi kommer att göra allt vi kan för att skapa den förutsägbarheten.</p>",
    "intressent_id": "0222691314314",
    "rel_dok_id": "HAC120221124sf",
    "replik": "N",
    "systemdatum": "2022-12-15 19:27:53"
  }
}