{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Grundläggande om utbildningen, Lärare och elever och Övergripande skolfrågor",
    "underrubrik": null,
    "kammaraktivitet": "ärendedebatt",
    "anforande_id": "0dbafe4e-c977-e911-911b-901b0eac4c78",
    "anforande_nummer": "136",
    "talare": "Roger Haddad (L)",
    "parti": "L",
    "anforandetext": "<p>Herr talman! Sex av tio elever upplever att det är oordning i klassrummet och att det är andra elever som stör deras rätt till undervisning. Det struntar Vänsterpartiet i. Ni säger ingenting till dem. Skolan finns ju till för eleverna - inte för Vänsterpartiet eller för Liberalerna.</p><p>När det gäller den administrativa bördan, som Lärarförbundet nyligen granskade, visade det sig att huvuddelen är typer av dokument som inte efterfrågas av staten men som kommunerna lägger på. Dessutom är 36 procent av den dokumentation som lärarna upprättar i dag sådant som upprättas för att - som det heter, herr talman - ha ryggen fri. Det görs av rädsla för myndigheter som Skolinspektionen och andra skolmyndigheter.</p><p>Det är detta som är huvudproblemet, inte att vi ansluter oss till några andra EU-länder eller till Norge genom att införa ordningsbetyg, terminsbetyg eller omdöme. Det är inte det som är problemet, men detta vill inte Vänsterpartiet ta till sig.</p><p>Den elev som går in på en skola med en kniv ska inte gå i skolan - den eleven ska sitta i fängelse. Om personen är under 18 år ska den vara föremål för socialtjänsten.</p><p>Det är möjligt att terminsbetyget inte säger någonting, men på sikt kommer det att säga någonting. Det är dessutom viktigt att samhället signalerar att det inte är acceptabelt att komma in och leva cowboy i en svensk skola eller att gå runt med kniv. Det är helt oacceptabelt.</p><p>Är man straffmyndig ska man överlämnas till rättsväsendet, men skolan ska absolut markera när personer kommer in med kniv. Raljera inte, och skratta inte åt det här problemet! Just elever som går in på skolor med kniv är ett stort problem, vilket också syns i Skolinspektionens rapport.</p>",
    "intressent_id": "0308306375022",
    "rel_dok_id": "H601UbU8, H601UbU9, H601UbU10",
    "replik": "Y",
    "systemdatum": "2019-05-16 12:57:53"
  }
}