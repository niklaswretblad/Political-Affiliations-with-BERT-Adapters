{
  "anforande": {
    "dok_hangar_id": "5049872",
    "dok_id": "H70949",
    "dok_titel": "Protokoll 2019/20:49 Onsdagen den 11 december",
    "dok_rm": "2019/20",
    "dok_nummer": "49",
    "dok_datum": "2019-12-11 00:00:00",
    "avsnittsrubrik": "Rättsväsendet",
    "underrubrik": "",
    "kammaraktivitet": "ärendedebatt",
    "anforande_id": "0797df6d-7542-ea11-9130-901b0e9b71a0",
    "anforande_nummer": "32",
    "talare": "Johan Forssell (M)",
    "parti": "M",
    "anforandetext": "<p>Fru talman! Precis som flera har varit inne på under den här debatten har vi på många sätt just nu en väldigt problematisk och allvarlig situation i landet vad gäller tryggheten eller snarare otryggheten. Bara i år har det varit 300 skjutningar, och vi verkar gå mot ett nytt svart rekord. Sprängningar biter sig fast i människors medvetande - beklagligt men naturligt.</p><p>För att hantera situationen måste man göra flera saker samtidigt. Det handlar om fler poliser, vilket flera har varit inne på. Det handlar om skärpta straff, vilket är viktigt för att markera brottets allvar. Där hade vi en diskussion i gängförhandlingarna, men det gick tyvärr inte att mötas hela vägen. Förklaringen till detta - om jag ska ta ett exempel som gäller straffen - var väl det som Miljöpartiet pekade på vid pressträffen efteråt, nämligen att det som regeringen valde att gå fram med var en \"marginell förändring\" av straffrabatten för unga. Trots att det faktiskt finns en majoritet i kammaren för att gå betydligt längre orkade regeringen inte göra det. Då blir det svårt för oppositionen att medverka i en överenskommelse.</p><p>Men det finns också ett annat perspektiv, och det handlar om vikten av förebyggande åtgärder. Tyvärr är det nu många kommuner runt om i Sverige som berättar att de behöver göra neddragningar nästa år, till exempel i skolan. </p><p>Ett aktuellt exempel är situationen i Malmö, där man nu går fram med besparingar på 50 miljoner kronor. Föräldrar protesterar mot besparingarna. Det har talats om att uppemot var tionde lärare i grundskolan kan behöva bli uppsagd nästa år. Om vi inte bygger skolor och har en bra kvalitet i skolan är det klart att vi förr eller senare kommer att behöva bygga fängelser.</p><p>Min fråga till inrikesministern är: Hur går talet om förebyggande åtgärder ihop med att statsbidragen nu är så låga att många kommuner kommer att behöva göra neddragningar i skolorna nästa år?</p>",
    "intressent_id": "0126797549328",
    "rel_dok_id": "H701JuU1",
    "replik": "Y",
    "systemdatum": "2020-01-29 09:58:23"
  }
}