{
  "anforande": {
    "dok_hangar_id": "5057212",
    "dok_id": "H70982",
    "dok_titel": "Protokoll 2019/20:82 Torsdagen den 5 mars",
    "dok_rm": "2019/20",
    "dok_nummer": "82",
    "dok_datum": "2020-03-05 00:00:00",
    "avsnittsrubrik": "Frågestund",
    "underrubrik": "Svenska företag och tvångsarbete i Kina",
    "kammaraktivitet": "frågestund",
    "anforande_id": "ed84d58c-267f-ea11-9134-0090facf175a",
    "anforande_nummer": "68",
    "talare": "Statsrådet Anna Hallberg (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Jag tackar David Josefsson för frågan. Det är oerhört viktigt för regeringen och för mig som utrikeshandelsminister att ständigt se till att den handel vi bedriver är i linje med mänskliga rättigheter. Vi lanserade ganska nyligen, för drygt en månad sedan, en plattform för internationellt hållbart företagande. Flera av företagarna deltog också i ett seminarium, bland annat de företag som nämndes av ledamoten.</p><p>Det här är avgörande för att vi ska ha en trovärdighet i vår utrikeshandel. Handeln är även en plattform för export av Sveriges värderingar, nämligen värderingar om mänskliga rättigheter. Där är svenska företag väldigt långt framme. </p><p>Det är naturligtvis helt oacceptabelt att ha produktion i svenska företag med den typ av omständigheter som beskrivs. Där är regeringen långt framme när det gäller dialogen med företagen, även i det ramverk som vi har tagit fram tillsammans med näringslivet och som utgör den här plattformen. Detta är av högsta prioritet för mig som utrikeshandelsminister.</p>",
    "intressent_id": "0828690288413",
    "rel_dok_id": "H7C120200305fs",
    "replik": "N",
    "systemdatum": "2020-04-15 16:37:29"
  }
}