{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2020/21:866, 871, 872 och 873 om veteranbilar som blir klassade som miljöfarligt avfall",
    "underrubrik": "",
    "kammaraktivitet": "interpellationsdebatt",
    "anforande_id": "59a850f7-7b40-ec11-9164-0090facf175a",
    "anforande_nummer": "9",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Jag vill tacka alla interpellanter och andra deltagare för debatten. Den är viktig. Det är glädjande att vi delar en gemensam passion. Jag tycker också att veteranbilar är fantastiska, ofta otroligt vackra, och alla entusiaster som bygger bilarna besitter en fantastisk kompetens. Det är imponerande vad man kan åstadkomma med något som i andra människors ögon bara är en hög skräp av rostande metall, men det kan göras om till det mest fantastiska fordon som förgyller våra vägar.</p><p>Jag börjar med att konstatera att jag håller med om mycket av det som har sagts av interpellanterna från talarstolen. Det är välkommet att vi förhoppningsvis kan enas om att hitta en väg framåt för att på alla sätt göra det möjligt att utöva denna fantastiska hobby och värna det kulturarv som fordonen utgör.</p><p>Låt mig få poängtera några felaktigheter. Det var en del påståenden om mitt parti som jag hoppas att interpellanterna kan dra tillbaka eftersom de över huvud taget inte stämmer. Det finns många bilentusiaster även i Miljöpartiet, inte bara jag. Lagstiftningen omöjliggör inte heller import av veteranbilar till Sverige. Faktum är att det importeras mellan 5 000 och 6 000 veteranbilar till Sverige varje år.</p><p>Det finns uppenbarligen problem, vilket jag är tacksam över att interpellanterna har uppmärksammat. Det finns ett fåtal fall där lagstiftningen skapar svårigheter för människor som försöker göra något som i mina ögon är bra, det vill säga ta hand om bilar som annars skulle rosta sönder och förfaras. I stället görs de om till något vackert och användbart.</p><p>Eftersom det ofta blir förvirring i frågan är det viktigt att poängtera att avfallsdefinitionen, vad som betraktas som avfall, inte regleras på nationell nivå. Det är inte lagstiftning som har antagits i riksdagen. Det är EU-lagstiftning, nämligen avfallsdirektivet, som definierar vad som är avfall och vad som inte är det. Det är viktigt att poängtera att det inte går att ändra i nationell lagstiftning. Om vi ska ändra i lagstiftningen som ligger till grund för vad som betraktas som avfall eller inte av myndigheterna måste det göras på EU-nivå.</p><p> STYLEREF Kantrubrik \\* MERGEFORMAT Svar på interpellationer</p><p>Däremot finns det möjlighet att tillämpa lagstiftningen. Om det har uppstått icke önskvärda svårigheter får man se över hur regelverken ser ut. Det är precis det som just nu pågår.</p><p>Vi verkar vara eniga här i kammaren om att vägledningen inte har fungerat. Eftersom Naturvårdsverket också har sett problemet och uppenbarligen anser att dagens vägledning inte är tillräcklig kan verket ta fram en ny vägledning. Den förhoppning jag uppenbarligen delar med interpellanterna är att vi därmed kan undvika dessa problem i framtiden och att alla bilentusiaster, inte bara de 5 000-6 000 som importerar veteranbilar, kommer att kunna utöva sin hobby utan svårigheter.</p><p>På EU-nivå finns också ELV-direktivet, End-of-Life Vehicles, som öppnar en del möjligheter. Det är bra om det går att använda sig av de regelverken.</p><p>Jag fick också andra frågor, exempelvis från Marléne Lund Kopparklint, om bränslen. Där kan jag lugna Marléne Lund Kopparklint att det kommer att finnas bränsle till veteranbilar även i framtiden. Den utredning som har tagit fram förslag säger att det kommer att finnas fossila bränslen kvar efter 2040 för till exempel veteranbilar som inte kan tankas med förnybara bränslen.</p>",
    "intressent_id": "0956444284814",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:12"
  }
}