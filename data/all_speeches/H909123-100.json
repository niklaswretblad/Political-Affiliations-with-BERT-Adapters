{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "008fdfdc-bf39-ed11-9178-901b0e9b71a8",
    "anforande_nummer": "100",
    "talare": "Statsministern Magdalena Andersson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte den 30-31 maj</p><p>Fru ålderspresident! Jag tackar för frågan och för att Centerpartiet är en så konstruktiv kraft i de här frågorna. Vi måste ställa om och använda det förnybara som vi har tillgång till här i vårt land - svensk el, producerad här på ett miljövänligt sätt. Bioenergin är ju en del av detta.</p><p>Nu hade vi lyckats få med bioenergi i slutsatserna redan före mötet. Vi hade lyckats med lobbyarbetet redan före mötet, så detta var inte en stor diskussion här.</p><p>Däremot hade vi en ganska lång diskussion om behovet av att snabba på tillståndsprocesser för att kunna bygga ut det förnybara. Detta är också en viktig fråga, för det finns, precis som Annika Qarlsson tog upp, investerare som verkligen väntar på att få investera i billig el som kan produceras nu och som snabbt kan byggas ut. Här funderar EU på om man kan göra mer från EU:s sida för att underlätta och skynda på tillståndsprocesser. Det är naturligtvis en intressant diskussion att fortsätta. Vi ser gärna handling också.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}