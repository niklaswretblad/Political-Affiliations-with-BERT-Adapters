{
  "anforande": {
    "dok_hangar_id": "5123850",
    "dok_id": "H90981",
    "dok_titel": "Protokoll 2021/22:81 Tisdagen den 15 mars",
    "dok_rm": "2021/22",
    "dok_nummer": "81",
    "dok_datum": "2022-03-15 00:00:00",
    "avsnittsrubrik": "Svar på interpellation 2021/22:245 om behovet av kärnkraft",
    "underrubrik": "",
    "kammaraktivitet": "interpellationsdebatt",
    "anforande_id": "58e4860e-ccd6-ec11-9170-0090facf175a",
    "anforande_nummer": "89",
    "talare": "Kjell Jansson (M)",
    "parti": "M",
    "anforandetext": "<p>Fru talman! Jag vet inte var jag ska börja.</p><p>Att elpriserna går upp på grund av kriget har jag aldrig förnekat. Däremot har jag sagt att det inte är hela sanningen. Regeringen skyller allting på Putin. Det är er dysfunktionella politik som har skapat det här, och det är så att ni har förbjudit utvecklingen av kärnkraft.</p><p>Det finns investerare som vill bygga kärnkraft. Jacob Wallenberg har sagt det i tv. Rune Andersson på Mellby Gård sa det i Dagens industri häromdagen. Industrin vill ha robust, säker el. Den är garanterat inte dyrare än elen är nu.</p><p> STYLEREF Kantrubrik \\* MERGEFORMAT Svar på interpellationer</p><p>Elpriset kommer absolut inte att gå ned i närtid, i synnerhet inte vintertid. Vi kommer att få leva med höga elpriser. Vi kommer att få leva med höjda nätavgifter. Det här är konsekvensen av att vi inte har tillräckligt med el. Men statsrådet måste svara på om det är miljöpolitik att köpa kolkraftsel från Polen och Tyskland.</p><p>Det kommunala vetot är hotat, det kommunala självbestämmandet också. Jag har förstått att det kommer en proposition snart. Det ska vi ta i nästa debatt. Men det är också ett sätt att ge sig på kommunerna och Axel Oxenstiernas författning som vi har i kommunerna.</p><p>Det enda realistiska är att sätta igång och bygga kärnkraft. Ge uppdrag om kärnkraft i stället för vindkraft! Ni har subventionerat vindkraften med 80 miljarder. Det är därför den är byggd i tid och otid, och så fungerar den ändå inte. Den står still 40 procent av årets timmar. De 40 procenten, vilken el ska vi ha då? Vattenkraften räcker sommartid men inte vintertid - långt ifrån.</p><p>Kilowattpriset var 8,50 i Skåne förra veckan. Det är helt sanslöst, och det beror inte alls bara på kriget i Ukraina. Det påverkar, absolut, men huvuddelen är att vi har energibrist.</p><p>Det man behöver göra är att sätta igång och rusta upp Ringhalsverken, två stycken, och få fart på dem. Det tar säkert ett par år, men det är ändå värt att få igång dem. Det finns funktionellt nät och allt därifrån. Då kommer priset att gå ned i Skåne och södra Sverige, garanterat.</p><p>Forsmark behöver också byggas ut. Vi har elbrist här i regionen. Ica ska bygga en ny hall i Arninge, Täby. De har väntat i fem år, för Vattenfall säger att man inte kan garantera att man har el till dem. Ica drar extremt mycket el med alla kylar och frysar. De är oerhört elberoende, och Vattenfall säger att man inte kan garantera ström. Det har fördröjt bygget med fem år - i Sverige. Man kan undra var vi lever någonstans. Är vi i Afrika? Har vi inte ström? Det är helt galet, allting.</p><p>Konsekvensen om man inte bygger kärnkraften är att vi får fortsätta elda med olja i Karlshamn. Vi får fortsätta importera brunkol. Och så säger energiministern att det kostar för mycket med kärnkraft. Men höghastighetsjärnväg vill man bygga, för att tjäna 20 minuter när man åker från Stockholm till Göteborg, för 500 miljarder. Då finns det pengar. Då är det ingen som bryr sig om pengar längre. Då är teorierna igång igen.</p><p>Jag anser att det är otroligt att detta har hänt. Energiministern sa att det är Socialdemokraterna som har byggt kärnkraft - ja, och Moderaterna. Linje 1 gick ut på att bygga kärnkraft. Men Socialdemokraterna stod bakom linje 2. Om minnet inte är med kan jag tala om att ni gjorde det. Socialdemokraterna och Liberalerna företrädde linje 2 och Moderaterna linje 1 - att vi skulle ha en robust kärnkraft.</p>",
    "intressent_id": "0779329190517",
    "rel_dok_id": "H910245",
    "replik": "N",
    "systemdatum": "2022-05-18 19:01:38"
  }
}