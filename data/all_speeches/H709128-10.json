{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "451ec86e-0ebd-ea11-9135-901b0eac4c70",
    "anforande_nummer": "10",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag hade uppfattat dagens debatt som att vi skulle diskutera åtgärder för att förhindra de effekter som vi nu ser i svensk äldreomsorg. Camilla Waltersson Grönvall kommer kanhända att ägna sina fortsätta inlägg åt det och kanske också sin nästa replik.</p><p>Jag vill gärna påminna om att vi fortsatt är i en pandemi. Vi har myndigheter som är oerhört tyngda av ett väldigt intensivt arbete. Det var påbörjat redan i slutet av januari, och det har fortsatt med oförminskad eller, rättare sagt, med ökad hastighet sedan dess.</p><p>Vi har fått skjuta på rapporteringskrav till samtliga kommuner och regioner på många olika sätt för att verksamheterna just nu inte mäktar med annat än att hantera pandemin.</p><p>Jag tror att det vore klokt att reflektera över vilken typ av underlag och grävande i verksamheter som vi precis just nu ska ägna oss åt. Det råder ingen tvekan om att den här situationen, pandemin, kommer att utvärderas på längden och tvären. Men jag tror också att det är klokt att vi vet vad vi ska utvärdera och att vi har statistik som kan vara jämförbar med både andra länder och, naturligtvis, inom Sverige.</p>",
    "intressent_id": "0853395328224",
    "rel_dok_id": "",
    "replik": "Y",
    "systemdatum": "2020-07-03 11:20:50"
  }
}