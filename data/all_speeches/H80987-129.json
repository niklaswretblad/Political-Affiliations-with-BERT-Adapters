{
  "anforande": {
    "dok_hangar_id": "5089269",
    "dok_id": "H80987",
    "dok_titel": "Protokoll 2020/21:87 Onsdagen den 3 mars",
    "dok_rm": "2020/21",
    "dok_nummer": "87",
    "dok_datum": "2021-03-03 00:00:00",
    "avsnittsrubrik": "Återrapportering från informellt möte med EU:s stats- och regeringschefer den 25-26 februari",
    "underrubrik": "",
    "kammaraktivitet": "",
    "anforande_id": "b36f8c75-feb7-eb11-914f-901b0eac4c78",
    "anforande_nummer": "129",
    "talare": "Annika Hirvonen (MP)",
    "parti": "MP",
    "anforandetext": "<p></p><p>Fru talman! Varje människoliv är värdefullt, och människor har samma värde oavsett var i världen de bor.</p><p>Covid-19 är en global pandemi. Den har slagit olika hårt i olika länder, och människor drabbas olika när de blir svårt sjuka beroende på om de lever i ett land som har ett väl utbyggt sjukvårdssystem eller inte.</p><p>Forskare världen över har samarbetat för att i rekordfart utveckla vacciner som förhindrar svår sjukdom och död i covid-19. Vi i EU har gått ihop för att tillsammans köpa upp de här vaccinerna och fördela dem solidariskt så att de äldsta och sköraste i hela unionen ska kunna vaccineras först.</p><p>Vi i de rikare länderna måste också se till att vara solidariska med de människor som lever i länder som inte haft samma möjlighet att snabbt sluta de här vaccinavtalen.</p><p>Vi i Miljöpartiet tycker att Sverige behöver arbeta för en solidarisk fördelning av covid-19-vaccin. Jag är jätteglad över att Sveriges nya miljöpartistiska minister för internationellt utvecklingsarbete Per Olsson Fridh har prioriterat frågan om fördelning av vacciner också till fattiga länder, och jag tycker att det är väldigt viktigt att Sverige ligger på för att också EU ska göra det som krävs för att Covax ska kunna leverera vaccin.</p><p>Vad tror statsministern om möjligheterna att mobilisera tillräckligt engagemang från EU i Act-acceleratorn och i Covax?</p>",
    "intressent_id": "0819601620927",
    "rel_dok_id": "",
    "replik": "N",
    "systemdatum": "2021-05-18 19:29:24"
  }
}