{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2c77235a-6cad-ed11-917f-901b0eac4c70",
    "anforande_nummer": "54",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Jag hängde inte riktigt med i hur Magnus Berntsson räknar när han får det till att det blir mer pengar när man sänker biståndet, men han får kanske tid i senare inlägg att lägga ut den texten.</p><p>Jag funderar på Israel, som nu har fått den mest högerextrema regeringen i landets historia. Den korruptionsmisstänkte Benjamin Netanyahu har än en gång återtagit makten, denna gång med mer extrema partier än någonsin. För att få ihop sin regering har extrempartierna i bosättarrörelsen fått makten över viktiga områden som inrikes, försvars, bostads- och markfrågor, för att bosättarhögern ska kunna utöka bosättningarna på ockuperad mark på Västbanken och ytterligare trakassera palestinierna.</p><p>Israels nya säkerhetsminister Itamar Ben-Gvir har uppmanat Israel att annektera hela Västbanken. Bostadsminister Yitzhak Goldknopf menar att lösningen på Israels bostadsbrist ligger på Västbanken. Och finansminister Bezalel Smotrich är partiledare för det ultranationalistiska partiet Religiös Sionism och ska enligt den israeliska säkerhetspolisen ha planerat ett terrordåd i Tel Aviv 2005. </p><p>Denna gång är det israeliska folket inte tyst. I tusental har människor samlats för att demonstrera mot regeringens förslag om att politisera rättsväsendet, inskränka hbtq-rättigheter, diskriminera den palestinska gruppen i Israel och öka förtrycket mot palestinier på ockuperade områden.</p><p>Som ordförandeland i EU har Sverige en särskilt viktig roll i att värna folkrätten, mänskliga rättigheter och internationellt regelverk. Sverige bör kunna agera kraftfullt för att förhindra att nya israeliska bosättningar tillkommer på palestinsk mark och att befintliga bosättningar avvecklas omgående.</p><p>Jag undrar vad Kristdemokraterna anser om den nya israeliska högerextrema regeringen.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}