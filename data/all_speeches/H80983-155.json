{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "3394bf96-a1ad-eb11-914f-901b0eac4c78",
    "anforande_nummer": "155",
    "talare": "Magnus Ek (C)",
    "parti": "C",
    "anforandetext": "<p>Herr ålderspresident! Jag måste nog ändå säga att Sara Gilles svar inte lugnade min oro för att man vill begränsa aborterna ännu mer i de samhällen där aborter redan är kraftigt begränsade och där kvinnor redan riskerar livet för att de inte kan få tillgång till laglig och säker abort. Vill vi att flickor och barn inte ska grävas ned levande är det just tillgången till säker och laglig abort som är svaret. Skjuter man in sig på det som är svaret och som faktiskt både är och bör vara en rättighet kommer vi att se mer av de här problemen. Det var precis det här jag ville ha ett klart och tydligt avståndstagande från. Det är inte aborterna och tillgången till abort som är problemet här, utan att vi tyvärr fortfarande har samhällen där man på det här befängda men också helt omänskliga sättet ser på och behandlar kvinnor som mindre värda, som mindre än fullvärdiga människor. Det är det som är problemet vi måste komma åt, eller hur?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:56"
  }
}