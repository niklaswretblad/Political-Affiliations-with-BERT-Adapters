{
  "anforande": {
    "dok_hangar_id": "5104720",
    "dok_id": "H9095",
    "dok_titel": "Protokoll 2021/22:5 Fredagen den 17 september",
    "dok_rm": "2021/22",
    "dok_nummer": "5",
    "dok_datum": "2021-09-17 00:00:00",
    "avsnittsrubrik": "Svar på interpellation 2020/21:875 om kostnader för ERTMS",
    "underrubrik": "",
    "kammaraktivitet": "interpellationsdebatt",
    "anforande_id": "757fbaf8-372c-ec11-915b-901b0eac4c78",
    "anforande_nummer": "18",
    "talare": "Jörgen Berglund (M)",
    "parti": "M",
    "anforandetext": "<p>Fru talman! Tack för svaret, infrastrukturministern!</p><p>Jag får börja med att konstatera att jag håller med om att när ERTMS fungerar så fungerar det väldigt bra. Det är inte det som är problemet, utan det är när det inte fungerar.</p><p>Det är inte jag som har kommit fram till detta, utan det är de fyra nordligaste regionerna med deras gemensamma bolag Norrtåg som har gjort beräkningarna på merkostnader.</p><p>Det är sant, precis som statsrådet säger, att man har fått kompensation, men detta är utöver det som man har fått kompensation för. Det har varit mycket tal om att man ska kompensera för den så kallade tekniska utrustningen ombord i tågen.</p><p>När det gäller de 250 miljonerna är den stora delen kostnader för inställda tåg som har fått ersättas med ersättningsbussar, och tåg som varit inne på service och reparation väldigt många gånger där de har blivit stående så att man inte har kunnat använda dem och så vidare.</p><p>Det som inte är inräknat är de indirekta kostnaderna för alla resenärer som drabbas varje gång ett tåg kommer för sent eller blir inställt. Vi vill att fler ska åka kollektivt. Men om de ska göra det måste tillförlitligheten vara väldigt god. Annars kommer människor att välja andra transportsätt. Det är lite det som har hänt.</p><p>Fru talman! De resenärer som har drabbats under de här tio åren skulle man kunna räkna i tusental, kanske tiotusental. Det är många människor. Men det är bara en västanfläkt om vi skulle omsätta det. Vad kommer att hända när det här systemet implementeras i resten av Sverige?</p><p>Fru talman! Ta bara den plats som vi är på i dag, Stockholm, och den trafik som finns här. Där skulle vi tala om väldigt många fler resenärer och mycket större kostnader som skattebetalarna i Stockholm eller övriga Sverige skulle behöva stå för.</p><p>För mig är det en fråga om rättvisa. Om man inför någonting är det precis som statsrådet säger. Då får man vara med och finansiera. Men det kan inte vara rimligt att man ska ta så stora kostnader på regioner. Det är förvisso någonting som man har sagt ja till. Men det var knappast en förutsättning att det skulle bli så mycket strul, för det har det faktiskt blivit.</p><p></p><p>Fru talman! ERTMS är fortfarande under utveckling. Statsrådet har sagt att man har tänkt att det ska implementeras till 2030. Det är väl ingen som tror på det över huvud taget, utan det kommer man att behöva skjuta upp. Eller det kanske blir som jag tolkar att statsrådet är inne på. Man kanske får göra någonting helt annat och avbryta det. Det vet inte jag.</p><p>Norrtågs tekniska chef är förmodligen den person i Sverige som har bäst kunskap om hur man har implementerat systemet i Sverige. Han säger: Vi kan säga att vi är i en designfas, fast vi använder systemet samtidigt.</p><p>Fru talman! Det tror jag är ganska nära sanningen. Då inser var och en att om man designar samtidigt som man använder något och går live blir det lite tokigt.</p><p>Jag tycker att det är orimligt, oacceptabelt och faktiskt oetiskt att låta ett sådant omoget system testas i stor skala i norra Sverige och dessutom låta regionerna ta merkostnaderna för det.</p><p>Jag vill återkomma till infrastrukturministern. Hur funderar statsrådet kring den framtida implementeringen av ERTMS i övriga Sverige? Ska det också följa nuvarande finansieringsmodell, det vill säga att det kommer att bli ganska stora merkostnader för de olika regionerna? Eller ska vi göra någonting annat?</p>",
    "intressent_id": "0628005785225",
    "rel_dok_id": "H9C120210917ip",
    "replik": "N",
    "systemdatum": "2021-10-13 17:12:53"
  }
}