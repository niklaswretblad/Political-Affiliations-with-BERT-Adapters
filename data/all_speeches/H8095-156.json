{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:466 om koldioxidpriset och infrastrukturplaneringen",
    "underrubrik": "",
    "kammaraktivitet": "interpellationsdebatt",
    "anforande_id": "f348e5fe-ab04-eb11-9146-901b0e9b71a8",
    "anforande_nummer": "156",
    "talare": "Jens Holm (V)",
    "parti": "V",
    "anforandetext": "<p>Fru talman! Först vill jag säga till Magnus Jacobsson att man ju kan vända på det hela och fråga sig om det inte är ett problem att mer än 80 procent av dem som reser till en medelstor svensk stad reser med egen bil och att det nästan alltid bara sitter en person i bilen. Borde vi inte göra någonting åt det och bygga upp ett infrastruktursystem som premierar kollektivt resande och som premierar gång och cykel där det är möjligt, så att man tar bilen endast då det inte finns ett annat alternativ? Så kommer det ju att vara ibland.</p><p>Jag tycker att det som infrastrukturministern säger är intressant, men jag tycker att han är lite för självgod - 700 miljarder kronor räcker faktiskt inte för att möta de enorma utmaningar som vi har på infrastrukturområdet. I den nationella plan som vi har i dag för infrastrukturinvesteringar finns det ett antal stora motorvägar som slukar mycket pengar. De öronmärkta cykelsatsningar som fanns i utkastet till denna plan slopades, och pengarna till järnväg och till järnvägsunderhåll räcker inte.</p><p>Nu ska det komma en ny infrastrukturproposition, och det ser jag verkligen fram emot. Nu när vi har en helt ny klimatlag i Sverige har vi en gyllene möjlighet att se till att våra klimatmål blir överordnade i den framtida infrastrukturplaneringen, så att vi kan bygga ett hållbart och rättvist infrastruktursystem i Sverige. Det har vi inte lyckats med.</p><p>Jag tycker att den nya värderingen av koldioxid, som Magnus Jacobsson är kritisk till, är bra. Men det finns väldigt mycket mer som behöver göras för att klara ut dessa problem.</p>",
    "intressent_id": "0216534495014",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}