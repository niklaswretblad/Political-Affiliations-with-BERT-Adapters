{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "e1e4fe42-382c-ec11-915b-901b0eac4c78",
    "anforande_nummer": "10",
    "talare": "Martin Ådahl (C)",
    "parti": "C",
    "anforandetext": "<p>Herr talman! Sverige är kanske på väg ut ur pandemikrisen, men fortfarande befinner vi oss i en djup arbetslöshetskris. Enligt den senaste arbetskraftsundersökningen är det 454 000 personer som är arbetslösa, och säkert över 190 000 är långtidsarbetslösa. </p><p>De flesta bedömare - ja, de flesta man talar med ute i landet, skulle jag säga - säger att småföretagen nu måste få chansen att anställa. Det är ju småföretagen som skapar fyra av fem nya jobb. Nu måste vi få fokusera all vår kraft på att människor ska kunna få jobben tillbaka. </p><p>Min fråga till finansministern: Delar hon Centerpartiets uppfattning att man fortfarande kan sänka de rekordhöga skatterna på jobb och företagande och på att anställa, trots alla sänkningar som har gjorts av Alliansen och av den här regeringen, så att man därigenom kan få fler jobb och mer resurser till välfärden?</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}