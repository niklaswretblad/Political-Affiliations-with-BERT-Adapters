{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Frågestund",
    "underrubrik": "En jämställd föräldraförsäkring",
    "kammaraktivitet": "frågestund",
    "anforande_id": "ad227c2c-fd0e-eb11-9146-901b0e9b71a8",
    "anforande_nummer": "80",
    "talare": "Martina Johansson (C)",
    "parti": "C",
    "anforandetext": "<p>Fru talman! Sverige har en generös föräldraförsäkring för att ett barn ska ha rätt och tillgång till båda sina föräldrar när det är litet. Det är fler kvinnor som tar ut föräldradagar under barnets första levnadsår, och det är viktigt att dessa beslut fattas vid köksbordet. Men det är också viktigt att de fattas med barnets bästa för ögonen, det vill säga att barnet har rätt till båda sina föräldrar. Det finns både kvinnor och män som ifrågasätts när de vill fördela ledigheten mer jämställt, och det finns också kvinnor som motarbetar sina barns pappor när de vill ta ut ledighet.</p><p>För att snabba på förändringen behöver vi förändra både normer och de regler som finns. År 2017 fick regeringen en utredning med ett antal förslag för att få ett mer jämställt uttag av föräldraförsäkringen. Några av förslagen rör när i tid man kan ta ut olika dagar, att ta bort den så kallade snabbhetspremien samt att reservera även garantidagar per förälder.</p><p>Min fråga går till Ardalan Shekarabi. Jag undrar när ministern avser att lägga fram en proposition baserad på förslagen i utredningen från 2017.</p>",
    "intressent_id": "033935884729",
    "rel_dok_id": "H8C120200924fs",
    "replik": "N",
    "systemdatum": "2020-10-15 17:44:09"
  }
}