{
  "anforande": {
    "dok_hangar_id": "5084255",
    "dok_id": "H80980",
    "dok_titel": "Protokoll 2020/21:80 Torsdagen den 11 februari",
    "dok_rm": "2020/21",
    "dok_nummer": "80",
    "dok_datum": "2021-02-11 00:00:00",
    "avsnittsrubrik": "Militära frågor och frågor om Försvarsmaktens personal",
    "underrubrik": "",
    "kammaraktivitet": "",
    "anforande_id": "f0002102-7ea7-eb11-914f-901b0eac4c78",
    "anforande_nummer": "105",
    "talare": "Lars Thomsson (C)",
    "parti": "C",
    "anforandetext": "<p>Fru talman! Jag tror att ledamoten Oscarsson missförstår vad jag säger - jag är den förste att erkänna att det måste gå hand i hand. </p><p>Det handlar inte om att begränsa möjligheten till övning, och det handlar inte om att begränsa tillståndsmöjligheterna för Försvarsmakten över huvud taget. Det är grundläggande; det är därför Försvarsmakten finns, och det är därför man har fått ett miljöprövningstillstånd. Det handlar i stället om att hitta lagändringar som gör det möjligt att samexistera med bostäder och annan verksamhet trots att tillståndet finns. Det är ju det som är det centrala. Om man inte lyckas med det kommer Uppsala i precis samma läge som stora delar av Gotland nu är i.</p><p>Jag är glad att Oscarsson öppnar för att se över bullerreglerna, vilket det i praktiken handlar om. Jag ser ju att man mycket väl skulle kunna hitta en lösning där man bara tar hänsyn till inomhusmiljön i de bullerutsatta områdena - påverkansområdena - eller där man tar rygg på det resonemang vi har kring buller från trafik. Där pratar man ju om en tyst sida och en bullrig sida. Båda de ingångarna skulle lösa samexistensfrågan, för i praktiken upplever folk inga problem. Folk är vana vid att det bullrar. Detta leder till motsatt problem: Det skapar en stor irritation gentemot Försvarsmakten, som kommer i dålig dager och försämrar sin förmåga att rekrytera personal. Det är alltså ett vinn-vinnförhållande om vi kan lösa de här frågorna.</p><p></p><p>Jag avslutar med att fråga en gång till: Innebär detta att Kristdemokraterna är beredda att ta ett initiativ och följa upp den här diskussionen? Som jag ser det behöver detta faktiskt lösas rätt akut. </p>",
    "intressent_id": "0853831481615",
    "rel_dok_id": "",
    "replik": "Y",
    "systemdatum": "2021-04-27 19:29:23"
  }
}