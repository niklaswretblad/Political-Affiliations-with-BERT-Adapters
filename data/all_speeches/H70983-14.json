{
  "anforande": {
    "dok_hangar_id": "5057355",
    "dok_id": "H70983",
    "dok_titel": "Protokoll 2019/20:83 Fredagen den 6 mars",
    "dok_rm": "2019/20",
    "dok_nummer": "83",
    "dok_datum": "2020-03-06 00:00:00",
    "avsnittsrubrik": "Svar på interpellation 2019/20:315 om information om klimatkrisen",
    "underrubrik": "",
    "kammaraktivitet": "interpellationsdebatt",
    "anforande_id": "d06c76a3-a984-ea11-9134-0090facf175a",
    "anforande_nummer": "14",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Herr talman! I januari gav jag som sagt i uppdrag till Naturvårdsverket och SMHI att se över hur vi kan förbättra informationen och även få in de aspekter som vi behöver i utbildningar så att vi har kvalificerade och professionella människor som kan arbeta med att bekämpa utsläppen och se till att vi gör de tekniksprång och får de nya samhällslösningar som vi behöver för att få bort de fossila utsläppen, men också hur vi kan informera bättre till allmänheten.</p><p>Jag vill inte föregå den utredningen, utan vi får se vilka förslag som kommer. Men det är ju inte så att vi inte har gjort någonting. Vi informerar hela tiden, och regeringen är glasklar när det gäller frågans allvar. Vi har prioriterat detta från dag ett.</p><p>Sverige ska bli världens första fossilfria välfärdssamhälle. Det är någonting som vi sa redan 2014. Nu noterar jag med största glädje att flera andra länder i Europa vaknar upp och går efter oss, till exempel Danmark, Finland och Österrike. Det är bra.</p><p>Vi behöver ha en kvalificerad diskussion. Jag är ganska övertygad om att medierna och utbildningsväsendet i dag är på en nivå där människor vet hur allvarlig frågan är. Det som gör människor förvirrade gäller vilka åtgärder som är de bästa. Det är här debatten ligger. Och det är därför som jag viftar med era reformer, Jens Holm. Det är därför som det är viktigt att vi pratar om vad de olika politiska partierna har för reformer och med vilken politik vi ska åtgärda klimatkrisen.</p><p>Då duger det inte att bara prata om den, utan då måste man faktiskt prioritera en klimatlag, 100 procent förnybart och Industriklivet - alla dessa oerhört viktiga reformer för att få bort utsläppen här och nu.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H710315",
    "replik": "N",
    "systemdatum": "2020-04-22 16:58:44"
  }
}