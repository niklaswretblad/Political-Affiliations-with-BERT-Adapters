{
  "anforande": {
    "dok_hangar_id": "5075779",
    "dok_id": "H80941",
    "dok_titel": "Protokoll 2020/21:41 Onsdagen den 25 november",
    "dok_rm": "2020/21",
    "dok_nummer": "41",
    "dok_datum": "2020-11-25 00:00:00",
    "avsnittsrubrik": "Statens budget 2021 - rambeslutet",
    "underrubrik": "",
    "kammaraktivitet": "ärendedebatt",
    "anforande_id": "2c21258c-cd3f-eb11-914a-901b0e9b71a8",
    "anforande_nummer": "41",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Tack, Ulla Andersson, för anförandet!</p><p>Jag och Ulla Andersson hade i våras ett bra samarbete om civilsamhället och betydelsen av att under pandemin ge ett ökat stöd till civilsamhällets organisationer, som trots att de själva blöder ekonomiskt räcker ut en hand till den som är utsatt och befinner sig i nöd och i en svår situation. De räcker ut en hand till den som är ensam eller utsatt på andra sätt eller som lever i armod och fattigdom, både i Sverige och i andra länder.</p><p>Det var bra, men det förvånar mig lite att Vänsterpartiet och Ulla Andersson i denna pandemi föreslår att gåvoskatteavdraget ska bort. Vi vet att många organisationer som jobbar med insamling och som är beroende av privata gåvor har sett väldigt positivt på detta avdrag. Enskilda människor har också använt avdraget för att öka sitt givande till dessa organisationer.</p><p> STYLEREF Kantrubrik \\* MERGEFORMAT Statens budget 2021 - rambeslutet</p><p>Jag skulle gärna vilja veta hur ni tänker från Vänsterpartiets sida när det gäller den här frågan. Finns det inte en risk att man faktiskt minskar givandet och på det sättet försvårar situationen för biståndsorganisationer, hjälporganisationer och andra organisationer som jobbar för människor som befinner sig i en utsatt situation?</p>",
    "intressent_id": "0982795248728",
    "rel_dok_id": "H801FiU1",
    "replik": "Y",
    "systemdatum": "2020-12-16 19:36:42"
  }
}