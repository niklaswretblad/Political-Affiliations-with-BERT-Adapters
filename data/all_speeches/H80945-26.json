{
  "anforande": {
    "dok_hangar_id": "5076666",
    "dok_id": "H80945",
    "dok_titel": "Protokoll 2020/21:45 Onsdagen den 2 december",
    "dok_rm": "2020/21",
    "dok_nummer": "45",
    "dok_datum": "2020-12-02 00:00:00",
    "avsnittsrubrik": "Pausad BNP-indexering för drivmedel",
    "underrubrik": "",
    "kammaraktivitet": "ärendedebatt",
    "anforande_id": "cf5d4e26-4157-eb11-9147-901b0eac4c70",
    "anforande_nummer": "26",
    "talare": "Rickard Nordin (C)",
    "parti": "C",
    "anforandetext": "<p>Fru talman! Jag konstaterar att sänkningen av skatten på landsbygden - det som Boriana Åberg refererar till som \"postnummerskatten\" - alltså är en skattesänkning. Den är ungefär 50 procent större än den skattesänkning på bensin och diesel som tillfaller landsbygden i Moderaternas eget förslag. Vi sänker alltså skatten mer. Tycker Boriana Åberg att sänkningen är för liten är Moderaternas egen skattesänkning alltså <em>alldeles</em> för liten i sammanhanget. </p><p>Om Moderaterna är skeptiska till vissa gröna skatter ser jag jättemycket fram emot att Moderaterna lägger fram egna förslag, andra förslag och skarpare förslag på hur vi ska nå den miljöeffekt man efterlyser. Det saknas helt i Moderaternas budget. Man glömmer gladeligen bort att till exempel skatten på plastpåsarna handlar om direktiv från EU, och man har inga egna förslag på hur vi ska minska den användningen. Rent faktiskt är det så att plastpåsar ligger på topp tio när det gäller nedskräpning i naturen. Detta handlar inte bara om att det blåser in saker från andra länder via havet, utan det handlar om att vi måste göra saker här och nu i Sverige. </p><p></p><p>Från den som inte tycker att de åtgärder vi genomför är bra ser jag gladeligen fram emot andra förslag, bättre förslag och skarpare förslag - men det finns inga i Moderaternas budget. Det är en total avsaknad av miljöförslag, medan vi faktiskt går åt andra hållet. Om man tycker att utsläppen ska minska mer, vilket jag hoppas att Moderaterna tycker, är det också rimligt att man lägger fram egna förslag. Just nu är man bara emot de förslag som Centerpartiet tillsammans med regeringen lägger fram, och det duger inte. Det duger inte att säga att man ska göra saker sedan, senare och någon annanstans, vilket genomlyser Moderaternas hela budgetförslag. Det är faktiskt tragiskt. </p>",
    "intressent_id": "0132818093422",
    "rel_dok_id": "H801SkU13",
    "replik": "Y",
    "systemdatum": "2021-01-15 15:52:06"
  }
}