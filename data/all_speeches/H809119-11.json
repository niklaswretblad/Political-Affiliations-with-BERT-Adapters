{
  "anforande": {
    "dok_hangar_id": "5096644",
    "dok_id": "H809119",
    "dok_titel": "Protokoll 2020/21:119 Onsdagen den 5 maj",
    "dok_rm": "2020/21",
    "dok_nummer": "119",
    "dok_datum": "2021-05-05 00:00:00",
    "avsnittsrubrik": "Lag om estetiska kirurgiska ingrepp och estetiska injektionsbehandlingar",
    "underrubrik": "",
    "kammaraktivitet": "ärendedebatt",
    "anforande_id": "08e0f607-3b0b-ec11-9160-901b0e9b71a0",
    "anforande_nummer": "11",
    "talare": "Lina Nordquist (L)",
    "parti": "L",
    "anforandetext": "<p>Fru talman! Estetiska behandlingar kan innebära risker. Man får ta risker. Det är min kropp, mitt beslut och mitt liv. Men det är viktigt att man har en chans att bedöma vad det är för risker man tar och hur stora de är.</p><p>Denna lag säger att man ska har rätt till information om vad ingreppet faktiskt innebär och att man ska ge ett tydligt samtycke till varje estetiskt ingrepp. Man ska hinna fundera igenom och ha en chans att ångra sig - allt går ju inte att göra ogjort. Och för att ta risker ska man vara vuxen.</p><p>Framför allt är detta en viktig lagändring eftersom det nu säkras att riskerna blir så små som möjligt.</p><p>IVO ska vara tillsynsmyndighet, och bara legitimerade yrkespersoner med kunskap ska få utföra dessa ingrepp. Det ska krävas legitimation som läkare eller tandläkare med adekvat specialistkompetens för att få utföra estetiska kirurgiska ingrepp, och bara den som har legitimation som läkare, tandläkare eller sjuksköterska ska få utföra estetiska injektionsbehandlingar.</p><p>Detta är bra. Det ger ett bättre skydd för människor som väljer att göra kosmetiska ingrepp. De får en chans att tänka igenom sitt beslut och ha mer fakta på bordet, och samtidigt minskas riskerna.</p><p>Liberalerna yrkar därför bifall till utskottets förslag.</p><p>Vi saknar dock en sak och har därför en reservation. Saker kan förstås ändå gå fel. Vi saknar en försiktighet med gemensamma resurser. Om något går snett ska självklart inte den enskilda personen bära hela ansvaret - det vore absurt - men det är inte heller rimligt att hela det ekonomiska ansvaret bärs av skattebetalarna och belastar den allmänfinansierade vårdens kassa.</p><p>Vi ser det så här: Om jag skadas av ett estetiskt ingrepp ska det inte spela någon roll varför. Jag ska få vård för att jag behöver vård. Men det bör ses över om inte de företag som säljer behandlingar borde ha ett visst ekonomiskt ansvar för sådana vårdskador som borde ha kunnat undvikas och som drabbar någon efter ett vårdslöst estetiskt ingrepp.</p><p>Därför yrkar jag bifall till Liberalernas reservation 6 som handlar om detta. Det handlar om att ge ett ännu starkare skydd. Kanske skulle någon sorts obligatorisk ansvarsförsäkring för privata aktörer sätta ännu större press på utförare att göra ett riktigt bra jobb.</p><p> STYLEREF Kantrubrik \\* MERGEFORMAT Lag om estetiska kirurgiska ingrepp och estetiska injektions-behandlingar</p><p>I slutändan är det mitt val, min kropp och mitt liv. Men det måste ske med full insyn, med tryggheten i att vi tar hand om varandra och med vetskapen att den som utför dessa ingrepp klarar av dem och tar ansvar om något går snett.</p>",
    "intressent_id": "0161616238120",
    "rel_dok_id": "H801SoU22",
    "replik": "N",
    "systemdatum": "2021-09-01 17:41:38"
  }
}