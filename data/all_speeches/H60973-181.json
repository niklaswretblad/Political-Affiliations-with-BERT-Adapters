{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "(forts. från § 12) Infrastrukturfrågor (forts. TU5)",
    "underrubrik": null,
    "kammaraktivitet": null,
    "anforande_id": "eb6e208f-7b67-e911-911b-901b0eac4c78",
    "anforande_nummer": "181",
    "talare": "Jessika Roswall (M)",
    "parti": "M",
    "anforandetext": "<p>Fru talman! Jag vill tacka för den klädsamma ödmjukheten. Det tycker jag var bra. Väljarna vill ju inte att vi står här och skäller på varandra om vem som kastar flest miljarder. Det är viktigt att vi signalerar att det faktiskt finns en bred politisk enighet om att satsa på järnvägsunderhåll. Det gör det nämligen.</p><p>Åter till punktligheten. Jag och många med mig som pendlar och reser med tåg känner inte riktigt igen oss i den beskrivning som infrastrukturministern ger. Jag lyfte i mitt anförande fram att förseningarna förra året nådde all-time-low, med 62 000 försenade timmar. Lägg till det att Trafikverket menar att bristerna i järnvägsanläggningarna, som vi har varit inne på flera gånger, kommer att leda till att punktligheten kommer att försämras under en tid framöver.</p><p>Det blir därför viktigt att skicka information till människor. Kommer punktligheten att bli bättre de närmaste åren eller inte? Jag vet att många vill det. Men kan infrastrukturministern lova något om det?</p>",
    "intressent_id": "0718034011110",
    "rel_dok_id": null,
    "replik": "Y",
    "systemdatum": "2019-04-25 19:00:58"
  }
}