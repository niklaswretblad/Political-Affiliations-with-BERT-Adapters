{
  "anforande": {
    "dok_hangar_id": "5096322",
    "dok_id": "H809118",
    "dok_titel": "Protokoll 2020/21:118 Tisdagen den 4 maj",
    "dok_rm": "2020/21",
    "dok_nummer": "118",
    "dok_datum": "2021-05-04 00:00:00",
    "avsnittsrubrik": "Svar på interpellation 2020/21:608 om den framtida a-kassan",
    "underrubrik": "",
    "kammaraktivitet": "interpellationsdebatt",
    "anforande_id": "cd0c5c85-3a0b-ec11-9160-901b0e9b71a0",
    "anforande_nummer": "36",
    "talare": "Lars Beckman (M)",
    "parti": "M",
    "anforandetext": "<p>Fru talman! En av de frågor som ministern vägrar svara på är denna: Hur ska nivåerna i a-kassan regleras om a-kassan förs över till parterna/facket i enlighet med LAS-överenskommelsen, enligt ministerns uppfattning? Jag tycker att det är rimligt att vi får ett svar på den frågan.</p><p>Kanske tycker en socialdemokratisk minister att den moderata ledamoten Lars Beckmans ord inte är så relevanta, men hur ser ministern på den omfattande kritiken som framförts i tidningen Arbetet? Rubriken är alltså \"Ilska från tunga arbetsgivare över dålig insyn i nya las\". Artikeln handlar om att LAS-överenskommelsen påverkar hela arbetsmarknaden men att tunga arbetsgivare som SKR och Företagarna inte har insyn i arbetet med lagstiftningen.</p><p>Den som ser denna debatt kan gärna gå in på Arbetet.se, för artikeln är väldigt läsvärd. Jag tycker att ministern ska göra detsamma.</p><p>Här framgår att detta snarast är ett hafsverk. Om denna förändring kommer till stånd kommer den att förändra svensk arbetsmarknad i decennier framåt, till exempel genom att a-kassan förs över till facket.</p><p>Något mer måste ministern ändå kunna säga och tycka om denna förändring.</p><p>Hur ser ministern på kritiken från de tunga arbetsgivarorganisationerna om att de saknar insyn och inflytande i denna process? Det gäller till exempel en sådan viktig arbetsgivare som SKR, Sveriges Kommuner och Regioner. Det är en av de större arbetsgivarna i Sverige som i denna artikel konstaterar att de inte har någon insyn och inte kan påverka. Hur ser ministern på det?</p>",
    "intressent_id": "0588282566419",
    "rel_dok_id": "H810608",
    "replik": "N",
    "systemdatum": "2021-09-01 17:38:04"
  }
}