{
  "anforande": {
    "dok_hangar_id": "5100768",
    "dok_id": "H809138",
    "dok_titel": "Protokoll 2020/21:138 Torsdagen den 10 juni",
    "dok_rm": "2020/21",
    "dok_nummer": "138",
    "dok_datum": "2021-06-10 00:00:00",
    "avsnittsrubrik": "Frågestund",
    "underrubrik": "Överenskommelsen om förändrad arbetsrätt",
    "kammaraktivitet": "frågestund",
    "anforande_id": "57c66990-b822-ec11-915b-901b0eac4c78",
    "anforande_nummer": "30",
    "talare": "Ciczie Weidby (V)",
    "parti": "V",
    "anforandetext": "<p>Herr talman! I måndags presenterade Eva Nordmark bland annat förslaget om hur överenskommelsen mellan Svenskt Näringsliv, PTK, Kommunal och IF Metall ska genomföras. De förändringar i arbetsrätten som föreslås är mycket långtgående. Det ska bli lättare och billigare att säga upp folk. De förbättringar som föreslås väger inte upp försämringarna.</p><p>Mitt fackförbund Handels har sedan 2012 en reglering om visstidsanställningar i kollektivavtalet, liknande den som föreslås. Men trots det har andelen anställda på allmän visstid inte minskat, tvärtom. Vad gäller hyvling innebär förslaget endast en reglering, inte ett stopp. Arbetsköparna kan fortsätta att hyvla i arbetstiden - det blir bara lite omständligare.</p><p> STYLEREF Kantrubrik \\* MERGEFORMAT Frågestund</p><p>Hur kan Eva Nordmark vara stolt över den överenskommelsen, som ger en mer otrygg arbetsmarknad, och på vilket sätt blir det en bättre balans mellan arbetare med olika anställningsvillkor?</p>",
    "intressent_id": "0776705932527",
    "rel_dok_id": "H8C120210610fs",
    "replik": "N",
    "systemdatum": "2021-10-01 15:08:22"
  }
}