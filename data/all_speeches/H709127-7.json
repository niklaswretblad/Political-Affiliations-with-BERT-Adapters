{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Friskolor med koppling till våldsbejakande extremism",
    "kammaraktivitet": "frågestund",
    "anforande_id": "bd5075a8-0dbd-ea11-9135-901b0eac4c70",
    "anforande_nummer": "7",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Extremism och radikalisering hör inte hemma i svensk skola. Varken extremism, religiös påverkan eller brister i kunskapsuppdraget är något vi kan acceptera. Inga barn i Sverige ska gå i skolor som ägnar sig åt den typen av verksamhet, och inga skattepengar ska gå dit. Skolan finns till för att barn och elever ska lära sig mycket, inte för att extremister fritt ska få bedriva verksamhet i Sverige.</p><p>Regeringen skärpte i januari 2019 bestämmelserna för ägar- och ledningsprövning. Vi har också tillsatt ett flertal utredningar, bland annat en som ska föreslå etableringsstopp för religiösa friskolor. Där finns konkreta förslag om hur en försäkran om att man ställer sig bakom svensk värdegrund och demokratiuppdraget kan tvingas fram från den som driver en svensk skola.</p>",
    "intressent_id": "0137849446315",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:17"
  }
}