{
  "anforande": {
    "dok_hangar_id": "5073365",
    "dok_id": "H80928",
    "dok_titel": "Protokoll 2020/21:28 Tisdagen den 3 november",
    "dok_rm": "2020/21",
    "dok_nummer": "28",
    "dok_datum": "2020-11-03 00:00:00",
    "avsnittsrubrik": "Svar på interpellation 2020/21:58 om akademiska spökskrivare",
    "underrubrik": "",
    "kammaraktivitet": "interpellationsdebatt",
    "anforande_id": "60273020-6c2e-eb11-914a-901b0e9b71a8",
    "anforande_nummer": "41",
    "talare": "Robert Stenkvist (SD)",
    "parti": "SD",
    "anforandetext": "<p></p><p>Fru talman! När det gäller mer som behöver göras nämnde jag de företag - essay mills - som förekommer, men detta kanske bör ligga på justitieutskottets bord. Jag kan föreställa mig att detta är en komplicerad fråga och att det blir fråga om komplicerad lagstiftning.</p><p>Under coronapandemin sker ju mycket av tenteringar och annat hemma, digitalt, och då ökar ju risken för sådant här dramatiskt. En återhållande faktor är ekonomin - en avhandling kostar enligt vad jag har erfarit 20 000-40 000. Jag kan inte garantera dessa siffror, men det är inte billigt. Det är inte vilken student som helst som lever på nudlar som kan beställa sådana här tentor, utan om man så vill kan man anlägga ett litet klassperspektiv på detta. Det här är en avhållande faktor för många studenter.</p><p>Jag behöver inte använda mer tid, men jag vill avslutningsvis höja ett varningens finger. Alltmer undervisning sker på engelska, och det är den största riskfaktorn. Så länge tentor avhandlas på det svenska språket utgör detta ett naturligt skydd mot dessa företag, eftersom de själva inte kan hantera svenska språket. Jag vill höja ett varningens finger så att regeringen, och framtida regeringar, håller ett öga på det här och så att inte utvecklingen eskalerar vad gäller denna typ av fusk. Det finns ju många olika typer av fusk, men det här är en ny typ av svårupptäckt fusk som vi bör hålla ögonen på.</p>",
    "intressent_id": "0955748436811",
    "rel_dok_id": "H81058",
    "replik": "N",
    "systemdatum": "2020-11-24 16:47:06"
  }
}