{
  "anforande": {
    "dok_hangar_id": "5015021",
    "dok_id": "H60927",
    "dok_titel": "Protokoll 2018/19:27 Onsdagen den 12 december",
    "dok_rm": "2018/19",
    "dok_nummer": "27",
    "dok_datum": "2018-12-12 00:00:00",
    "avsnittsrubrik": "Kommissionens EU-strategi för automatiserad och uppkopplad rörlighet ",
    "underrubrik": null,
    "kammaraktivitet": "ärendedebatt",
    "anforande_id": "72183cde-1918-e911-9112-901b0eac4c70",
    "anforande_nummer": "54",
    "talare": "Jens Holm (V)",
    "parti": "V",
    "anforandetext": "<p>Fru talman! Som Teres Lindberg sa i talarstolen är det här ett ärende där vi i stort är överens. Men kanske kommer vi inte att vara lika överens om ett par år, då utvecklingen har gått längre framåt och det krävs finansiering för olika projekt men också då det kommer att fordras att vi politiker sätter ned foten och bestämmer oss för vad för slags system av självkörande fordon vi i så fall vill tillåta.</p><p>Jag tycker att det är intressant att Sofia Westergren refererar till att 90 procent av våra fordon kan försvinna från gatorna. Det ger ju en fantastisk möjlighet att bygga hållbara städer. Men den uppgiften baseras på att vi inte längre äger bilar privat utan att de självkörande fordonen är en del av kollektivtrafiken.</p><p>Min första fråga till Sofia Westergren är helt enkelt hur Moderaterna vill verka för ett system där de självkörande fordonen inte är självägda utan en del av kollektivtrafiken.</p><p>Min andra fråga rör om Moderaterna vill ställa krav på tillverkarna, dels att de ska använda sig av till exempel öppna källkoder så att detta är en teknik som är öppen och kan spridas och dels att de ska samarbeta med varandra. Är det någonting som Moderaterna vill verka för?</p>",
    "intressent_id": "0216534495014",
    "rel_dok_id": "H601TU3",
    "replik": "Y",
    "systemdatum": "2019-01-14 17:32:07"
  }
}