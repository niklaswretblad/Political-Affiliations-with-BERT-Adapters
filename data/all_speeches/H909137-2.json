{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:479 om integrationen",
    "underrubrik": "",
    "kammaraktivitet": "interpellationsdebatt",
    "anforande_id": "b3bc72cc-bb44-ed11-9177-901b0eac4c70",
    "anforande_nummer": "2",
    "talare": "Ann-Christine From Utterstedt (SD)",
    "parti": "SD",
    "anforandetext": "<p>Fru talman! Tack, Anders Ygeman, för svaret!</p><p>Det är alltid intressant att ställa en interpellation till ministern. Svaren uteblir. Talande för denna regering är att man inte såg det komma och att man inte har lösningarna. Jag förmodar att det är därför det heller inte kommer svar på frågorna.</p><p>Jag skulle vilja göra en liknelse. Att ställa en interpellation till Ygeman är som att be någon att bygga en bil. Den andra personen kommer tillbaka och är helt i avsaknad av de vitala delarna, särskilt bromspedalen. Så ser jag det här svaret.</p><p>Bland annat sa Ygeman att vi inte ska ha parallella samhällsstrukturer, men det är ju precis det vi har. Det är precis det som regeringen har tillåtit här i Sverige under lång tid. Regeringen tillåter dem att växa sig allt starkare, och det finns inga lösningar för att hantera detta.</p><p>Ygeman sa också att svensk lag och svenska värderingar råder i Sverige. Gott så - jag har ingen anledning att tro att Ygeman inte menar det han säger. Men tyvärr är det långt ifrån dagens verklighet. Vi ser hedersvåldet växa sig allt starkare och människor som absolut inte vill rätta sig efter våra svenska värderingar eller ställa sig under våra svenska lagar. Det är dessutom ett extremt stort hot - det största, skulle jag vilja säga - mot vår jämställdhet i dag.</p><p> STYLEREF Kantrubrik \\* MERGEFORMAT Svar på interpellationer</p><p>Socialdemokraterna har i många år haft på sig ledartröjan för att hålla i bland annat invandringen, och man har gjort detta med ett oansvarigt stort mottagande. Det är därför vi i dag ser ett framväxande samhälle med segregation och med en samhällsstruktur bredvid vår egen som tillåts växa sig allt starkare.</p><p>Det är egentligen inte så konstigt, för det har ju inte funnits någon plan för det här. Regeringens arbete har faktiskt varit värre att skåda än en film med Jönssonligan - de hade åtminstone en plan, och de hade den in i minsta detalj, även om den inte fungerade. Regeringen har inte ens haft en plan.</p><p>Ygeman gissade i sitt svar vad som inte kan bryta segregationen. Jag anser att det vore klädsamt av en minister i Sveriges regering att i stället presentera konkreta åtgärder som faktiskt kan göra detta till ett bättre samhälle där man inte tillåter de här samhällsstrukturerna att växa sig starkare.</p><p>Arbetslösheten är extremt hög bland utrikes födda kvinnor. Ministern sa inte särskilt många ord om detta. Trots otaliga integrationsprojekt för ofantliga summor har vi i dag kvinnor i Sverige som har levt här i 15 år men som inte ens på hjälplig svenska kan göra sig förstådda eller förstå det svenska språket. De här projekten har varit helt verkningslösa. Kraven är för låga och bidragen för generösa. Ygeman själv har talat om krav som inte har funnits som om man från regeringens sida har drabbats av snällism.</p>",
    "intressent_id": "0148424181819",
    "rel_dok_id": "H910479",
    "replik": "N",
    "systemdatum": "2022-10-05 16:41:57"
  }
}