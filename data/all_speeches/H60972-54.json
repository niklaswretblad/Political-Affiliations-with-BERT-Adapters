{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Militära frågor",
    "underrubrik": null,
    "kammaraktivitet": null,
    "anforande_id": "3f8c39ea-ac66-e911-911b-901b0eac4c78",
    "anforande_nummer": "54",
    "talare": "Marie Axelsson (S)",
    "parti": "S",
    "anforandetext": "<p>Fru talman! Jag hade hoppats på en replik från Roger Richtoff. Tack så mycket för den!</p><p>Självklart förs det diskussioner om budgeten. Men jag kan ju inte stå här och berätta om dem för dig, Roger Richtoff. Vi behöver inte redovisa exakt vad vi pratar om, men naturligtvis förs det en diskussion om budgeten. Det är väldigt viktigt för framtiden. Vi hör här att önskelistan är lång och detaljerad - faktiskt väldigt detaljerad på sina håll.</p><p>Jag vill ändå säga någonting om dagens försvar. Det är nedbantat. Men vi har samtidigt ett kvalitativt modernare försvar med en förmågebredd men utan kvantitet och uthållighet. Det är någonting som vi bör sträva efter, och det är klart att det kostar pengar.</p><p>Jag fastnade för något som Roger Richtoff sa tidigare. Det var att han vill ha sju brigader. En brigad består av 4 500 soldater. Det är 31 500 soldater. Det är väldigt många soldater. I dag har vi två brigader.</p><p></p><p>Jag måste ställa en fråga tillbaka till Roger, eftersom ledamoten själv sitter i Försvarsberedningen. Ni diskuterar säkert sådana här saker. Hur ska man med den personalförsörjning som försvaret har i dag kunna nå sju brigader, och inom vilken tid ser du det framför dig? Det är en detaljerad fråga.</p>",
    "intressent_id": "0409763768311",
    "rel_dok_id": null,
    "replik": "Y",
    "systemdatum": "2019-04-24 18:21:28"
  }
}