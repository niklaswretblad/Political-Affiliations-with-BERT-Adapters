{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Närings- och regionalpolitik",
    "kammaraktivitet": null,
    "anforande_id": "a9f5e8cf-9ce2-e811-910f-901b0eac4c70",
    "anforande_nummer": "197",
    "talare": "Jonny Cato Hansson (C)",
    "parti": "C",
    "anforandetext": "<p>Herr talman! Hösten 2015 fattade den rödgröna regeringen beslut om att införa id-kontroller i Sverige. Det var ett beslut som slog hårt mot arbetsmarknadspendlingen och tillväxten i Öresundsregionen. Man kan ha olika åsikter om id-kontroller, men oavsett vad man tyckte om införandet måste man kunna se kritiskt på de konsekvenser som det skapade för Öresundsregionen. Med transportörsansvar, stora trafikstörningar och en enorm oförutsägbarhet för dem som pendlar, arbetar eller handlar över gränsen var id-kontrollerna direkt skadliga för Öresundsregionens tillväxt. Sättet den rödgröna regeringen införde id-kontrollerna på visar en bristande förståelse för hur besluten här i Stockholm drabbar övriga landet.</p><p>Jag är född i Sundets pärla Helsingborg som är en del av Öresundsregionen och det som, kanske till Stockholms förtret, kallas Greater Copenhagen. Det är en region med 4 miljoner invånare som står för 26 procent av Sveriges och Danmarks samlade bnp. Det är en tillväxtregion, men det är också en region som klyvs av en gräns trots våra försök att bygga broar.</p><p>Öresundsregionen är en fantastisk region. Öresundsregionen är porten mot Europa och världen, och Öresundsregionen är en kraftfull tillväxtmotor som driver Sverige framåt. Tillväxtmotorn har dock en del grus i maskineriet som hindrar oss från att köra i högsta hastighet. Exempelvis är arbetslösheten högre än det nationella genomsnittet. Olika regioner i vårt land möter olika utmaningar men bidrar också till landets välstånd på olika sätt.</p><p> STYLEREF Kantrubrik \\* MERGEFORMAT Allmänpolitisk debattNärings- och regionalpolitik</p><p>År 2000 invigdes Öresundsbron som binder samman Öresundsregionen, Fehmarn Bält-regionen och Sverige med Danmark. Nu ser vi behovet av att på allvar börja planera för nästa steg, nämligen en HH-förbindelse mellan Helsingborg och Helsingör. Det är inte bara Öresundsregionens tillväxtmotor som saktas ned av trafikproppar och flaskhalsar vid gränsen. Livsmedel från Västgötaslätten, teknik från Stockholm, basindustri från Norrland och möbler från Småland är bara några exempel på export som ofta passerar Skåne.</p><p>När det kombineras med en utbyggnad av dubbelspår på Västkustbanan som binder samman Sydsverige med Västsverige skapas en expressfil, inte bara för Öresundsregionen utan för alla Sveriges regioners tillväxtmotorer att köra på.</p><p>Sverige är ett litet, exportberoende land på väg mot en lågkonjunktur. För att stå starka i en omvärld där konkurrensen är stenhård behöver vi ge Sveriges jobbskapare och tillväxtskapare de bästa möjliga förutsättningarna. Det gör vi när vi låter Öresundsregionen bli den blommande arbetsmarknadsregion den har potentialen att vara och låter den vara både en motor och en motorväg för Sveriges tillväxt.</p><p>Alla delar av vårt avlånga land är olika, har olika möjligheter och olika utmaningar. Dessa unika möjligheter och unika utmaningar kräver olika lösningar. Skåne behöver en infrastruktur som bättre binder samman hela Öresundsregionen och som också ökar tillgängligheten till landets olika delar. Men framför allt behöver vi bli lyssnade på innan och inte efter att man fattar beslut som får specifika konsekvenser för vår region.</p><p>(Applåder)</p><p>I detta anförande instämde Ann-Charlotte Hammar Johnsson (M).</p>",
    "intressent_id": "0475643059428",
    "rel_dok_id": null,
    "replik": "N",
    "systemdatum": "2018-11-07 15:53:35"
  }
}