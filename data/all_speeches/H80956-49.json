{
  "anforande": {
    "dok_hangar_id": "5079365",
    "dok_id": "H80956",
    "dok_titel": "Protokoll 2020/21:56 Torsdagen den 17 december",
    "dok_rm": "2020/21",
    "dok_nummer": "56",
    "dok_datum": "2020-12-17 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "4e0aa906-f371-eb11-914b-901b0eac4c70",
    "anforande_nummer": "49",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag vet att vi har diskuterat denna fråga. Om det bara var i budgetdebatten eller om vi också har haft en interpellationsdebatt minns jag inte, men jag är överens med Clara Aranda om att det behövs väldigt mycket stöd till den person som mår dåligt och som går med suicidtankar.</p><p>Clara Aranda beskrev tidigare hur många som faktiskt fullföljer ett suicid varje år. Det vi vet nu är att antalet inte har ökat under pandemin, men det finns en stor risk för att det handlar om eftersläpning - så beskriver många experter detta.</p><p>Det här är väldigt angeläget. Jag vill ändå säga till riksdagens ledamöter att det inte är så enkelt att ha en stödtelefon som någon annan än sjukvården själv ska bemanna. Det är ju kvalificerad personal som ska finnas i en sådan här stödtelefon, och det hela ska vara kopplat till vården. Det ska hänga ihop så att den som ringer och som behöver vidare stöd, vård eller behandling ska få det. Det är ju inte meningen att det här ska vara ett alternativ som ligger vid sidan om, utan det måste vara en del av vården.</p><p>Jag lovar att jag ska ta denna fråga vidare, men det är en fråga som behöver hänga ihop med övrig vård.</p><p>Överläggningen var härmed avslutad.</p><p>(Beslut fattades under § 7.)</p>",
    "intressent_id": "0853395328224",
    "rel_dok_id": "H801SoU1",
    "replik": "Y",
    "systemdatum": "2021-02-18 15:10:50"
  }
}