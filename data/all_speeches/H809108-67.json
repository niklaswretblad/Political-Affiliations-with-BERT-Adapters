{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "dab44f31-ade0-eb11-9153-901b0eac4c78",
    "anforande_nummer": "67",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Det är härligt att Karolina Skog älskar mina repliker. </p><p>Det är självklart att vi ska ställa om och ha effektiva åtgärder och att vi också ska se till att den som kör bil ska kunna fortsätta att göra det samtidigt som vi ställer om. Det är en politik som funkar för den som jobbar. Men vi ska få ned utsläppen med riktigt smart och effektiv klimatpolitik. </p><p>De internationella klimatinvesteringarna är väldigt effektiva. Därför är det obegripligt att ni redan nu i april säger att detta inte kommer att gå och att detta inte kommer att fungera. Både Karolina Skog och jag vet - tror jag i alla fall - att utsläppen inte har några gränser. Och just detta är väldigt effektivt, att använda pengarna till dessa investeringar. Det var därför som jag blev förvånad. Att Karolina Skog nu säger att dessa pengar inte går åt och inte kan användas förvånar mig. </p><p></p><p>Det förvånar mig också att pengarna till laddinfrastruktur inte kommer att gå åt. Vill man ställa om Sverige måste man satsa på laddinfrastruktur. Kan det vara så att man inte räknar med att det ska finnas någon el och att det är därför som man inte bygger ut infrastrukturen?</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:26"
  }
}