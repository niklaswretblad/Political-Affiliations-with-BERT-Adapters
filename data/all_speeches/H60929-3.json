{
  "anforande": {
    "dok_hangar_id": "5015610",
    "dok_id": "H60929",
    "dok_titel": "Protokoll 2018/19:29 Fredagen den 14 december",
    "dok_rm": "2018/19",
    "dok_nummer": "29",
    "dok_datum": "2018-12-14 00:00:00",
    "avsnittsrubrik": "Prövning av förslag till statsminister",
    "underrubrik": null,
    "kammaraktivitet": null,
    "anforande_id": "98ee186f-1a18-e911-9112-901b0eac4c70",
    "anforande_nummer": "3",
    "talare": "Tobias Billström (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Prövning av förslag till statsminister</p><p>Herr talman! Moderaternas riksdagsgrupp kommer i dag att rösta nej till Stefan Löfven som statsminister. Det är i linje med vad vi har lovat våra väljare i höstens val, och det stöds av valresultatet. Det finns bättre och naturligare alternativ som regeringsbildare.</p><p>För snart tre månader sedan röstade vi bort den regeringskonstellation som i dag står inför riksdagens kammare. Det var en bekräftelse av väljarnas beslut den 9 september. Inget har vare sig sakpolitiskt eller parlamentariskt förändrats sedan dess. Det är ändå naturligt att Stefan Löfvens idé om en regeringsbildning nu prövas. Det är lika naturligt att vi röstar nej. </p><p>Moderaterna har i regeringsbildningsprocessen presenterat möjliga vägar framåt. Det kommer vi att fortsätta att göra. Vår grundläggande uppfattning är att det finns möjligheter att bilda en regering grundad i Alliansens gemensamma reformagenda och i den gemensamma politik som formats i hägnet av allianssamarbetet. Vi har presenterat olika förslag till hur en sådan regering kan se ut och under vilka förutsättningar den skulle tillträda. </p><p>Sverige står inför stora och svåra samhällsproblem: gängkriminaliteten, vårdköerna, skolmisslyckandet, segregationen och utanförskapet samt EU:s lägsta tillväxt per person. Sverige behöver en regering, men Sverige behöver också <em>rätt</em> regering. Det behövs en regering med en politik som kan både ta tag i samhällsproblemen och ta till vara Sveriges alla möjligheter. En ny regering bestående av Socialdemokraterna och Miljöpartiet kommer inte att ha vare sig förmågan eller viljan att göra detta.</p><p>Vi moderater har i handling visat att vi tar ansvar för Sverige. Det gjorde vi senast i onsdags genom att rösta fram en statsbudget genom vilken man kan börja ta tag i de stora reformbehov som finns. Det kommer vi att fortsätta att göra. Moderaterna kommer i dag därför att rösta nej till talmannens förslag att utse Stefan Löfven till statsminister.</p><p>(Applåder)</p>",
    "intressent_id": "0956595590924",
    "rel_dok_id": null,
    "replik": "N",
    "systemdatum": "2019-01-14 17:36:02"
  }
}