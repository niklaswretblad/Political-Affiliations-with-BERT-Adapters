{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2594bf96-a1ad-eb11-914f-901b0eac4c78",
    "anforande_nummer": "141",
    "talare": "Magnus Ek (C)",
    "parti": "C",
    "anforandetext": "<p>Herr ålderspresident! Där tror jag att vi har ett av problemen. Jag tror inte att det är gott, ökar säkerheten eller ökar förutsägbarheten, vilket är ett värde i sig, att vi har den här typen av mosaik och att det finns en osäkerhet om var vi står. Vi har en solidaritetsförklaring gentemot grannländerna men säger i nästa andetag att vi inte vill ta det här samarbetet hela vägen och faktiskt samarbeta.</p><p>Kenneth G Forslund vet också att några av dem som tillsammans med oss starkast står upp i kritiken mot till exempel Erdogans regim är våra grannar som är Natomedlemmar. Det finns ingen motsättning i det. Vi har de historiska orsakerna till varför Nato har det medlemskap man har, men det har inte varit ett hinder för till exempel Danmark och Norge att samarbeta inom det här, och det borde inte vara ett oöverstigligt hinder för oss.</p><p>Men som sagt handlar det här inte om att få Kenneth G Forslund och hans parti att bli Natoförespråkare, utan det handlar om att ha en klar och tydlig väg när det går.</p><p></p><p>Utrikesministern hade tidigare i dag svårt att svara på varför man vägrar att ha partisamtal om Sveriges säkerhetspolitiska linje. Det är en fråga som jag vill upprepa. Varför kan vi inte tillsammans lägga fram det här, just för att öka tydligheten och förutsägbarheten?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}