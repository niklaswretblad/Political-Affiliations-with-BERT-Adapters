{
  "anforande": {
    "dok_hangar_id": "5160706",
    "dok_id": "HA0935",
    "dok_titel": "Protokoll 2022/23:35 Fredagen den 9 december",
    "dok_rm": "2022/23",
    "dok_nummer": "35",
    "dok_datum": "2022-12-09 00:00:00",
    "avsnittsrubrik": "Svar på interpellation 2022/23:73 om åtgärder för fortsatt byggande",
    "underrubrik": "",
    "kammaraktivitet": "interpellationsdebatt",
    "anforande_id": "4a5f98c6-b995-ed11-9180-901b0e9b71a0",
    "anforande_nummer": "25",
    "talare": "Denis Begic (S)",
    "parti": "S",
    "anforandetext": "<p>Fru talman! Min fråga var vilka konkreta reformer som statsrådet och regeringen arbetar med. Det är inte särskilt förtroendeingivande att gång på gång hänvisa till mantrat \"reformer ska genomföras\". Berätta för oss i kammaren och de som tittar på tv vilket arbete som egentligen pågår i Regeringskansliet och departementet, Andreas Carlson. Om det vet vi ingenting.</p><p>Vi vet dock att det råder brist på bostäder. Vi vet att lösningen är att bygga fler bostäder. Vi vet att de högerkonservativa partierna har avskaffat investeringsstödet, som har varit ett avgörande incitament för att bygga hyresrätter med rimliga hyror. Allt detta vet vi. Men frågorna som behöver svar är: Vad planerar regeringen att göra? Vilka reformer är på gång? Och när kan man förvänta sig att de levereras?</p><p>Bostadsbristen är för många människor något verkligt här och nu. Dessa människor kan inte bo i reformer som ska genomföras. Det är dessutom oklart när och hur dessa reformer ska genomföras. Människor behöver tak, golv, väggar, fönster, el, vatten och avlopp. De behöver hyresrätter, bostadsrätter, villor och radhus.</p><p>Jag har full respekt för att statsrådet arbetar hårt och att det blir många och långa dagar. Jag ser framför mig att statsrådet kommer till departementet tidigt på morgonen, och säkert går hem sent på kvällen. Men hur fördriver statsrådet tiden däremellan? Vad är det egentligen som uträttas? Hur ser det konkreta arbetet ut? Och när blir det något synligt resultat? Är det i år, nästa år eller om fyra år? När kan vi se resultaten?</p><p>Fru talman! Jag vet att frågorna är många, men de är viktiga för många människor i det avlånga landet Sverige. De förväntar sig svar. Därför är det en skyldighet för mig och oss i oppositionen att åtminstone försöka få mer konkreta svar än att \"reformer ska genomföras\".</p><p>Jag ber ministern att ge oss åtminstone något exempel på hur det skulle kunna bli fart på bostadsbyggandet.</p>",
    "intressent_id": "0466653728712",
    "rel_dok_id": "HA1073",
    "replik": "N",
    "systemdatum": "2023-01-16 17:21:34"
  }
}