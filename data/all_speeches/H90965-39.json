{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "3bfad202-ccc0-ec11-9167-901b0eac4c78",
    "anforande_nummer": "39",
    "talare": "Elisabeth Svantesson (M)",
    "parti": "M",
    "anforandetext": "<p></p><p>Fru talman! Man skulle önska en lite hederligare debatt här. Det är uppenbart att politiken inte ger kärnkraften bra förutsättningar. Om politiken skulle ge bättre förutsättningar skulle vi till exempel kunna säga att det som Vattenfall gör i Estland vill vi att de gör i Sverige.</p><p>Jag tror på de små modulära reaktorerna. Jag tror på mer pengar till forskning. Det har vi haft i vår budget i många år. Vi måste premiera till exempel forskning om kärnkraft, så att vi kan se det framöver.</p><p>Kärnkraften är för dyr, hävdar både statsministern och energiministern. Men låt mig tala om vad som är för dyrt. Det är för dyrt för svenska folket att låta Sverige styras av Socialdemokraterna fyra år till. Då kommer vi att stå här år efter år och konstatera att elen är dyr och att det beror på att man har lagt ned kärnkraften och inte har velat satsa på ny. Det är för dyrt.</p><p>Det är en märklig diskussion som energiministern nu för. Man subventionerar gärna havsbaserad vindkraft men gör allt för att slå ned på kärnkraften. Vi kommer att behöva vindkraft och kärnkraft för att klara den utmaning som Sverige står inför.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}