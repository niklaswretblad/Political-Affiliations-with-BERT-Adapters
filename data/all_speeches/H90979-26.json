{
  "anforande": {
    "dok_hangar_id": "5122960",
    "dok_id": "H90979",
    "dok_titel": "Protokoll 2021/22:79 Fredagen den 4 mars",
    "dok_rm": "2021/22",
    "dok_nummer": "79",
    "dok_datum": "2022-03-04 00:00:00",
    "avsnittsrubrik": "Särskild debatt om den ekonomiska situationen inom de gröna näringarna",
    "underrubrik": "",
    "kammaraktivitet": "",
    "anforande_id": "30d7158d-0ad2-ec11-9170-0090facf175a",
    "anforande_nummer": "26",
    "talare": "Statsrådet Anna-Caren Sätherberg (S)",
    "parti": "S",
    "anforandetext": "<p>Fru ålderspresident och ledamoten! Jag har inte hört Kristdemokraterna säga att vi ska sänka priset med 3 kronor för resten av framtiden, utan det verkar också vara en nödåtgärd - fast en kristdemokratisk nödåtgärd i så fall - för att just sänka reduktionsplikten. Detta finns nu hos Energimyndigheten för kontroll av hur det slår.</p><p>Men vi ska också veta att vi inte kommer att klara oss utan en omställning. Vi kommer inte att klara oss om vi inte producerar mer biogas och mer biodrivmedel och ser till vi får ett konkurrenskraftigt jordbruk som inte har de dyraste av insatsvaror utan i stället kan sänka sina kostnader och samtidigt bli mer hållbart och klimatmässigt smartare. Och det vill näringen! De har själva satt upp som mål att vara fossilfria 2030, och därför är det viktigt att vi leder och hjälper till med omställningen i stället för att stjälpa den vilja som branschen har.</p>",
    "intressent_id": "0407081382317",
    "rel_dok_id": "",
    "replik": "Y",
    "systemdatum": "2022-05-12 17:45:58"
  }
}