{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "cf6dfcf1-df3e-eb11-914a-901b0e9b71a8",
    "anforande_nummer": "30",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! På det sista kan jag definitivt svara att ja, vi håller ut. Det är viktigt. Men likafullt kommer det att vara en ganska guppig väg eftersom Polen och Ungern agerar som de gör.</p><p>Vi kunde i morse höra att det nyligen har presenterats en undersökning bland befolkningen i EU och att det finns en majoritet även i Polen och Ungern för att det är viktigt att stå upp för rättsstatens principer. Det tycker jag är ett ytterligare argument gentemot de länderna.</p><p>Om man ska ha resurser och stöd från en organisation som bygger på rättsstatens principer är det naturligt att man säger: Vi står också upp för rättsstatens principer. Om man inte är beredd att göra det är det någonting som i grunden är fel. Då har vi ett rejält problem. Och då måste vi ta tag i problemet och inte bara skicka ut pengar utan garantier för att rättsstatens principer efterlevs. Precis som Amanda Palmstierna säger handlar det om mänskliga rättigheter, hela den mediala situationen, akademin, domstolarna och så vidare, så det är oerhört viktigt att vi nu står upp för rättsstatens principer.</p><p>När det sedan gäller frågan vad som görs först hävdar naturligtvis de två länderna att de delar som ingår är ett paket, ett beslut. Exakt hur den tvisten kommer att sluta måste någon annan fundera mera på. Men det är lika bra att säga som det är. Vi har ett stort problem här. Vi måste lösa det, för EU är så oerhört viktigt för oss alla medlemsstater. Men det måste bygga på att man står upp för rättsstatens principer. Det kan vi inte ge avkall på.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}