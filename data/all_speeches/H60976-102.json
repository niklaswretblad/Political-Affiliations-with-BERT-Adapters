{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "814c6077-006d-e911-911b-901b0eac4c78",
    "anforande_nummer": "102",
    "talare": "Johan Pehrson (L)",
    "parti": "L",
    "anforandetext": "<p>Fru talman! Jag tackar för svaret. Det gläder mig att det finns ett uns av ljus i det sverigedemokratiska statiska tänkandet. Vi återgår till de skattenivåer som Ingvar Carlsson, tidigare socialdemokratisk statsminister, stod bakom, och det kan inte kallas extrem politik. Då har vi helt tappat koncepten här. Men det har ju hänt förr här i kammaren.</p><p>Vi måste vara överens om detta. Dynamiska effekter av sänkt skatt kan ge större skatteintäkter, och det älskar jag som liberal. Det kan göra att den kvinna som du nämnde kan få heltid i Örebro kommun när hon sliter inom hemtjänsten och bär upp välfärden.</p><p>Du nämnde själv att sänkta arbetsgivaravgifter är väldigt bra. Det tycker också vi liberaler. Nu har vi en budget som ser till att skatten kraftigt sänks för det första jobbet. Det blir också sänkt skatt på den första anställda personen. Tror Oscar Sjöstedt och Sverigedemokraterna att det är bra och att det, så som det också signaleras från Svenskt Näringsliv och Företagarna, skapar fler nya jobb?</p>",
    "intressent_id": "0224712677012",
    "rel_dok_id": null,
    "replik": "Y",
    "systemdatum": "2019-05-02 19:34:52"
  }
}