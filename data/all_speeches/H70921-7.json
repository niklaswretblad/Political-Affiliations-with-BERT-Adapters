{
  "anforande": {
    "dok_hangar_id": "5044257",
    "dok_id": "H70921",
    "dok_titel": "Protokoll 2019/20:21 Torsdagen den 17 oktober",
    "dok_rm": "2019/20",
    "dok_nummer": "21",
    "dok_datum": "2019-10-17 00:00:00",
    "avsnittsrubrik": "Svar på interpellation 2019/20:26 om snöröjning av enskilda vägar",
    "underrubrik": "",
    "kammaraktivitet": "interpellationsdebatt",
    "anforande_id": "c960a235-ddff-e911-9126-901b0eac4c70",
    "anforande_nummer": "7",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! Jag konstaterar för det första, Helena Lindahl, att vi är överens om att det är bra med gps-märkning. Staten ska vara noga med hur man använder sina resurser, så det är bra.</p><p>För det andra förutsätter jag att vi är överens om att det inte ska till någon ändrad ansvarsfördelning. Det är alltså de enskilda väghållarna som ansvarar för snöröjningen på sina vägar.</p><p>För det tredje är vi sannolikt också överens om att om detta ska lösa sig måste man ha en väl fungerande samverkan. Och hur ordnar vi en sådan?</p><p>Jo, för det fjärde, genom att man har arbetsgrupper gemensamt och genom att man kallar ihop aktörerna, vilket jag nu gör även denna gång, och säkerställer att man tar ansvar så att vi inte får en ordning där brister leder till kraftigt försämrad service. Men det är viktigt att alla aktörer också tar ansvar, såväl Trafikverket som de entreprenörer som finns regionalt. Det gäller också dem som ansvarar för de enskilda vägarna. Det här är ett gemensamt ansvar som alla aktörer måste ta för att säkerställa både trafiksäkerhet och väl fungerande snöröjning.</p><p>Det handlar om att man ska kunna leva, bo, växa och fungera även på landsbygden. Det gäller inte minst i Västerbotten och Norrbotten, där det snöar något mer än hemma i Småland och Kosta. Det tror jag att vi är helt överens om.</p><p>Interpellationsdebatten var härmed avslutad.</p>",
    "intressent_id": "0284192765516",
    "rel_dok_id": "H71026",
    "replik": "N",
    "systemdatum": "2019-11-05 16:02:21"
  }
}