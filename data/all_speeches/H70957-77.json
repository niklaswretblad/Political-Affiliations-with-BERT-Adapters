{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellationerna 2019/20:204 och 205 om Turkiets angreppskrig i Rojava och politiska fångar i Turkiet",
    "underrubrik": "",
    "kammaraktivitet": "interpellationsdebatt",
    "anforande_id": "85db98f2-e04c-ea11-9130-901b0e9b71a0",
    "anforande_nummer": "77",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Vi vet att Sverige är ett humanitärt land och verkar som sådant, vilket såklart är glädjande. Detta stöder jag fullständigt. Men problemet är också att Sverige och många EU-länder har bakbundit sig genom flyktingavtalet med Turkiet. Dagligen hör vi hur flyktingar kommer från Turkiet via havet. Senast i förrgår drunknade flera flyktingar från Libyen och Turkiet som kommit med båtar. </p><p>Turkiet har skapat mer kaos och fler flyktingar genom att gå in 30 kilometer i ett annat land. Det är inte deras gränsområde, utan Turkiet har självt erkänt att det handlar om 30 kilometer inne i Syrien. I städerna Afrin och Tall Rifat fällde man i slutet av förra året bomber, och tio människor mördades, varav flera var små barn. Det handlar alltså inte bara om det egna området.</p><p>Turkiet skapar fler flyktingar och är ute efter dessa pengar, de miljarder, som till hälften kommer från Sverige. Jag vet vad vårt syfte är, men det mesta av pengarna går direkt till Turkiets kassa eftersom det är de som fördelar pengarna till flyktingar. Därför ska vi inte känna oss bakbundna av detta. </p><p>Vi i Sverige måste höja vår röst och direkt kräva av Turkiet att sluta gå mot folkrätten och sluta vara i Afrin och de andra områdena i Rojava. De måste frige politiska fångar och låta dem få sjukvård. Exempelvis Selahattin Demirtas fick inte sjukvård förrän efter en veckas påtryckningar från hans advokat. Detta måste vi kräva.</p>",
    "intressent_id": "0545353563812",
    "rel_dok_id": "H7C120200114ip",
    "replik": "N",
    "systemdatum": "2020-02-11 16:13:33"
  }
}