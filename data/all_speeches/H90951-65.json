{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b065139e-2ab4-ec11-9167-901b0eac4c78",
    "anforande_nummer": "65",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Jag har aldrig påstått att det är viktigt att inte bygga fler billiga hyresrätter. Jag lägger mig inte heller i den kommunala politiken i Göteborg, för jag kan inte den. Nooshi Dadgostar kan den förmodligen betydligt bättre än jag. Jag tycker att vi lämnar den därhän. </p><p>Det är dock klart att vi har en bostadsbrist, inte minst i våra storstadsområden. Den behöver man hantera på olika sätt beroende på var i landet man befinner sig. Framför allt i mindre och medelstora städer runt om i landet handlar det i väldigt hög grad om planberedskap och om att vara offensiv för att få bostadsbyggandet på plats. Vad olika entreprenörer sedan väljer att bygga är det rimligen inte jag som ska bestämma, eller någon annan politiker i den här församlingen, utan det borde rimligen vara upp till marknaden att avgöra vad som ska byggas och inte. Jag utgår ifrån att Nooshi Dadgostar har en annan uppfattning, men jag har inte det. </p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}