{
  "anforande": {
    "dok_hangar_id": "5057657",
    "dok_id": "H70985",
    "dok_titel": "Protokoll 2019/20:85 Onsdagen den 11 mars",
    "dok_rm": "2019/20",
    "dok_nummer": "85",
    "dok_datum": "2020-03-11 00:00:00",
    "avsnittsrubrik": "Ärenden för hänvisning till utskott",
    "underrubrik": "",
    "kammaraktivitet": "",
    "anforande_id": "461e7b2d-1786-ea11-9132-901b0eac4c78",
    "anforande_nummer": "1",
    "talare": "TALMANNEN",
    "parti": "TALMANNEN",
    "anforandetext": "<p>Jimmie Åkesson med flera från Sverigedemokraterna har lämnat in en motion med åberopande av 9 kap. 15 § riksdagsordningen. Enligt denna bestämmelse får motioner väckas med anledning av en händelse av större vikt av minst tio ledamöter om händelsen inte kunde förutses eller beaktas under allmänna motionstiden eller någon annan motionstid i 9 kap. riksdagsordningen. </p><p>Den händelse som åberopas är att Turkiet inte längre följer den överenskommelse som ingåtts med EU och som inneburit att Turkiet hindrat migranter från att ta sig fram till EU:s yttre gräns i Grekland. Min bedömning är att detta är att bedöma som en händelse av större vikt som föranleder motionsrätt enligt 9 kap. 15 § riksdagsordningen.</p><p>Motionen innehåller två yrkanden som direkt tar sikte på den aktuella händelsen. Det är dels yrkande 6, som avser ett tillkännagivande om att regeringen ska verka för ett omedelbart stöd till Grekland för att upprätthålla EU:s yttre gräns, dels yrkande 7, som avser ett tillkännagivande om att bistånd bör omfördelas från Turkiet till Grekland. Jag föreslår att dessa yrkanden hänvisas till utskott enligt förslag på föredragningslistan.</p><p>Ärenden för hänvis-ning till utskott</p><p>Övriga yrkanden i motionen tar sikte på mer generella åtgärder inom migrationspolitiken och utgår från antaganden om framtida möjliga scenarier när det gäller ökad migration till Sverige och andra EU-länder. Yrkanden med väsentligen samma innebörd som yrkandena 2-5 har också väckts av ledamöter från Sverigedemokraterna under allmänna motionstiden. Dessa yrkanden avses att inom kort beredas i utskott och behandlas i kammaren i socialförsäkringsutskottets betänkande SfU20 Migration och asylpolitik och i justitieutskottets betänkande JuU25 Polisfrågor.</p><p>Min bedömning är mot den här bakgrunden att det när det gäller yrkandena 1-5 samt 8 och 9 inte finns tillräcklig koppling till den avgränsade händelse som motionsrätten gäller för att yrkandena ska anses väckta med anledning av den händelsen.</p><p>Sammanfattningsvis föreslår jag att kammaren hänvisar yrkandena 6 och 7 till utskott enligt förslag på föredragningslistan och att kammaren lägger yrkandena 1-5 samt 8 och 9 till handlingarna.</p><p>Bifalls detta? Svaret är ja.</p>",
    "intressent_id": "",
    "rel_dok_id": "",
    "replik": "N",
    "systemdatum": "2020-04-24 12:35:08"
  }
}