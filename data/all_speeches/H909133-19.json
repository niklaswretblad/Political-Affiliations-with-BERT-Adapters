{
  "anforande": {
    "dok_hangar_id": "5139639",
    "dok_id": "H909133",
    "dok_titel": "Protokoll 2021/22:133 Fredagen den 17 juni",
    "dok_rm": "2021/22",
    "dok_nummer": "133",
    "dok_datum": "2022-06-17 00:00:00",
    "avsnittsrubrik": "Riksrevisionens rapport om svenskt bistånd till multilaterala organisationer",
    "underrubrik": "",
    "kammaraktivitet": "ärendedebatt",
    "anforande_id": "3461bc67-3143-ed11-9177-901b0eac4c70",
    "anforande_nummer": "19",
    "talare": "Anders Österberg (S)",
    "parti": "S",
    "anforandetext": "<p>Herr talman! Nu kommer det att komma tillbaka.</p><p>\"Vi är dock emot den globala handeln som den ofta bedrivs i dag, på orättvisa villkor och med en orättvis fördelning av de vinster som handeln genererar. Orättvisa handelsvillkor och ojämlika möjligheter att delta i världsekonomin är några av huvudförklaringarna till att vår värld fortfarande är så ojämlik och att klyftorna mellan och inom länder i stora delar av världen fortsätter att växa.\" Det var från Yasmine Posios första debatt i riksdagen, herr talman. Det ska dock helst inte läsas på västgötska utan på göteborgska; då blir det ännu mer äkta.</p><p>Så har det varit hela vägen - ledamoten har mullrat och åskat mot orättvisor samtidigt som hon alltid har representerat Solstrålegatan i Göteborg på ett alldeles underbart sätt. Karl Marx sa en gång att intresset aldrig ljuger, och det stämmer. Det har aldrig varit någon tvekan om vem Posio representerar. Hon har ofta lyft fram dem som inte har någon egen röst och deras perspektiv.</p><p>Detta är några få enkla rader från mig till dig, Yasmine Posio. De kommer aldrig att göra ditt engagemang rättvisa.</p><p>Det sägs att du kommer att göra andra saker ute i världen. Jag har med mig en sak från Zimbabwe. Det sägs att du ska knyta den runt din arm och gnida på den - krama den - när du saknar hemmet; då kommer hemmet snart att uppenbaras för dig. Stort lycka till i ditt fortsatta engagemang för världen och det du gör!</p><p>(Applåder)</p>",
    "intressent_id": "0277648711624",
    "rel_dok_id": "H901UU8",
    "replik": "Y",
    "systemdatum": "2022-10-03 17:38:49"
  }
}