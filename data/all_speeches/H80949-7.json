{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:182 och 204 om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "65d9026a-3062-eb11-914e-901b0e9b71a0",
    "anforande_nummer": "7",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Det är tydligt att det är angeläget att vi nu försöker påverka det här förslaget. Det har jag varit väldigt tydlig med också i mitt anförande och hela tiden i kommunikationen. Det finns delar i detta som regeringen anser att vi behöver justera, och det kommer vi också att arbeta aktivt för att göra. Det har inte rått någon tvekan om det över huvud taget. Jag hoppas att det också har framgått för herrarna i den här debatten. Det verkar nämligen som om man inte riktigt vill lyssna på det örat.</p><p>Om man berömmer sig av att det var ett så bra steg att en majoritet i riksdagen med bland andra Moderaterna bestämde att Sverige skulle rösta nej till taxonomin kan man fråga sig: Om det nu var ett så effektivt verktyg att använda, varför har förslaget då inte blivit bättre av det? Det var ju faktiskt majoriteten i riksdagen som bestämde att vi skulle rösta nej. Länder som Polen och Ungern avstod från att rösta.</p><p>Jag vill hävda att den linje som regeringen har intagit och som handlar om att hela tiden gå in i diskussion med kommissionen, föra fram Sveriges linje och föra diskussion om sakfrågorna är den konstruktiva vägen att gå. Där har vi som sagt också lyckats få igenom förändringar som har lett i rätt riktning. </p><p>Den beskrivning som görs av Sveriges agerande tycker jag är ganska stötande. Det antyds till exempel att vi inte skulle föra fram de mandat som vi har förankrat i riksdagen. Det är fullständigt felaktigt. Det skulle ju vara tjänstefel om det hade skett, men det har inte skett. Det kan ni alltså slå ur hågen med en gång.</p><p>Det är viktigt att vi har en taxonomi på EU-nivå och att vi får en drivkraft för att investeringar som görs på EU-nivå ska riktas mot det som är hållbart, inte minst för att energisystem och andra system i resten av EU också ska ställas om i riktning mot det som Sverige nu var på väg att göra. Vi har ju ställt om genom att vi hela tiden har varit otroligt aktiva och drivit på för hållbara investeringar. Det behöver också Ungern, Polen och andra länder nu göra för att vi tillsammans på EU-nivå ska kunna uppfylla de målsättningar som vi gemensamt har ställt oss bakom.</p><p>Jag tycker att det är farligt att göra som Lars Hjälmered och lyfta fram ett enskilt möte och ett enskilt inlägg från Sverige i den långa diskussion om taxonomin som har varit och säga att det är Sveriges hela ståndpunkt i de här frågorna. En sådan syn på Sveriges agerande är fullständigt felaktig. Vi har inte nöjt oss med att föra fram våra synpunkter vid ett enda möte vid en enskild tidpunkt, utan vi har gjort det konsekvent under hela resans gång. </p><p> STYLEREF Kantrubrik \\* MERGEFORMAT Svar på interpellationer</p><p>Vi har också fått igenom förändringar, till exempel att det ska gälla alla finansiella produkter och inte bara några - alltså inte bara de som är mest miljömässigt inriktade. När det gäller bioenergi har vi fått en referens till att det ska vara i linje med förnybarhetsdirektivet, som ju inte bara rör bioenergi utan all förnybar energi, till exempel vattenkraft. Det är inriktat på att möjliggöra att vi använder de förnybara energikällorna. Vi har också drivit på hårt för teknikneutralitet, att alla tekniker ska bedömas utifrån samma grunder.</p><p>Sverige har agerat hela tiden och konsekvent. Vi har också fått igenom förändringar i taxonomin. Det är vi också inriktade på fortsättningsvis.</p><p>Moderaterna glömmer i den här debatten bort att det finns många delar av svenskt näringsliv som just går i denna riktning och söker investeringsmedel för att ta de nya stegen framåt - de steg som gör Sverige till ett än mer hållbart land. Vi har till exempel Hybritprojektet, Stål utan kol, som av EU-kommissionens ordförande lyfts fram som ett föredöme i State of the European Union. Vi har en av Europas största batterifabriker, som ska byggas utanför Skellefteå.</p><p>Denna typ av investeringar kommer att kunna underlättas om vi riktar om investeringsmedlen mot de hållbara satsningarna. Det är detta som regeringen är inriktad på, och det kommer vi också att återkoppla till kommissionen om.</p>",
    "intressent_id": "0956444284814",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:50"
  }
}