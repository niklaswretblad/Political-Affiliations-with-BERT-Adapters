{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "73851f8f-a231-ec11-915b-901b0eac4c78",
    "anforande_nummer": "47",
    "talare": "Niklas Wykman (M)",
    "parti": "M",
    "anforandetext": "<p>Fru talman! Jag vill yrka bifall till Moderaternas reservation 1, som i korthet går ut på att sänka skatten på bensin och diesel med 1 krona litern vid pumpen. Jag ska motivera detta och återkomma till argumenten för det.</p><p>Svensk miljöpolitik har inte helt fallerat, men den har tagit sig mycket märkliga uttryck. I går möttes vi av nyheten om en förfärlig tragedi i Göteborg. Vi kan dagligen läsa om att vi har en arbetslöshet som tillhör de högsta i Europa och tillväxtsiffror som tillhör Europas lägsta och att knappt varannan invandrare försörjer sig själv. Misslyckandena i det svenska samhället staplas tyvärr på varandra, och människor lider av otrygghet, arbetslöshet och en känsla av att inte höra till eller känna tillit.</p><p>Det är ingen slump att Sverige har så många problem, fru talman. Det beror på att vi har en illa avvägd politik. Vi har politiker som kvitterar ut sin lön men inte gör jobbet. Man ser inte på samhällsproblemen på ett klarsynt sätt. Man genomför inte reformer som åtgärdar problemen, utan i stället är man upptagen på annat håll med en massa konstiga teoretiska diskussioner. Man är djupt inne i sig själv och sina egna politiska partier, men man blundar för landet och de problem som finns. Och miljöområdet är inget undantag.</p><p> STYLEREF Kantrubrik \\* MERGEFORMAT Pausad BNP-indexer-ing av skatten på ben-sin och diesel för 2022</p><p>Samtidigt funderar hushåll runt om i Sverige på om de över huvud taget har råd att tanka. Senast jag tankade kostade dieseln 18,50 litern. Jag såg att bensinen då kostade lite drygt 17 kronor. Man är orolig för om man har råd att hälsa på systern i grannstaden, att skjutsa barnen till hockeyträningen eller om det ens lönar sig att åka och jobba. </p><p>Samtidigt som svenska hushåll plågas av Socialdemokraterna, Centerpartiet, Miljöpartiet och de andra skattehöjarpartierna - vilket drabbar svensk landsbygd och svenska barnfamiljer - har man drivit en politik där man eldar 140 000 liter olja i timmen i Karlshamn. Det är för att det saknas el i de svenska elnäten. </p><p>Centerpartiet, Miljöpartiet och Socialdemokraterna har förtidsavvecklat den svenska kärnkraften utan att det finns några fungerande alternativ. Då bränner man 140 000 liter olja i timmen i Karlshamn samtidigt som man lägger rekordhöga skatter och avgifter på familjer som är beroende av bilen. Hur är detta rimligt, Centerpartiet? Hur är detta anständigt, Socialdemokraterna? Hur är detta miljöeffektivt, Miljöpartiet?</p><p>Det går helt enkelt inte att på rationell, miljövänlig och ekonomisk grund motivera den förda politiken. Den drivs av en vilja att visa sig själv så god och snäll som möjligt på internationella konferenser, men den tar ingen hänsyn till villkoren för svenska hushåll. </p><p>Man eldar alltså olja för att man stänger kärnkraften, men man plågar samtidigt hushållen med ett dieselpris på 18,50 litern. Det är inte en klimateffektiv politik. Det är heller inte en politik som är bra för svenska jobb och för svensk tillväxt. </p><p>Moderaterna har en mycket effektiv miljöpolitik som majoriteten i den här kammaren dock sätter stopp för. Vi skulle kunna sänka koldioxidutsläppen drastiskt genom ny kärnkraft, genom att bygga ut laddstolpar så att man kan ha fler transporter på el runt om i hela landet, genom en modern teknik för koldioxidlagring och genom att i stället för att betala bistånd till korrupta ledare i korrupta stater se till att länder kan ställa om sin produktion till mindre koldioxidutsläpp. Allt detta blockeras av Miljöpartiet, Centerpartiet och Socialdemokraterna. </p><p>Samtidigt lägger dessa partier en orimlig skattebörda på hushåll som är beroende av bilen. Värst drabbas givetvis de människor som bor på landsbygden, där avstånden är stora, men också alla de som bor strax utanför våra städer. För ingen kollektivtrafik i hela världen, hur utbyggd den än blir, går från hemmet till förskolan och till skolan, vidare till arbetsplatsen, förbi mamma på äldreboendet och sedan tillbaka för hämtning, hem för att laga middag, därefter till hockeyträningen, till hämtning efter baletten och sedan till fotbollen. Det går helt enkelt inte bygga en sådan kollektivtrafik.</p><p>Vi har byggt vårt samhälle på att människor har bil, och det gör också samhället bra och livet bättre. Men nu är det så dyrt att använda bilen att man funderar på om man har råd att skjutsa till fotbollsträningen, hälsa på mamma på äldreboendet eller åka till systern i grannstaden. </p><p> STYLEREF Kantrubrik \\* MERGEFORMAT Pausad BNP-indexer-ing av skatten på ben-sin och diesel för 2022</p><p>Är detta det Sverige vi vill ha? Året är alltså 2021. Vi har arbetat i generationer, och vi arbetar fortfarande hårt - och man ska behöva fundera på om man har råd att hämta på hockeyträningen och om man har råd att åka och hälsa på på äldreboendet! </p><p>Detta är ju själva kärnan i den cyniska politik som bedrivs: Det ska vara så dyrt med livsnödvändigheten bilen att man helt enkelt inte ska kunna använda den. Det ska vara dyrt att bo på landsbygden. Det ska vara dyrt och besvärligt att ha barn som man behöver skjutsa. Man förväntas helt enkelt ställa bilen och sänka livskvaliteten. På något annat sätt går det inte att förstå den förda politiken. </p><p>Men det är inte nog med absurditeten i den överbeskattning som riktas mot svenska hushåll utan någon större klimat- eller miljönytta - se hur man använder pengarna! Elcykelsubventioner är ett exempel.</p><p>Familjen på landsbygden, som är beroende av bilen, ska alltså betala skyhöga skatter för att subventionera en elcykel till direktören, journalisten och pr-arbetaren på Södermalm, så att de slipper trampa i uppförsbacken på Götgatan. Är detta en rimlig politik för Centerpartiet, Miljöpartiet och Socialdemokraterna? Är det rimligt att en vanlig familj strax utanför Örebro, Östersund eller någon annanstans i Sverige ska betala 18,50 litern för dieseln för att subventionera elcyklar i Stockholms innerstad, som på sin höjd har effekten att de gör folkhälsan lite sämre när direktören, pr-geniet och journalisten slipper trampa i Götgatsbacken? Hur har ni tänkt där? </p><p>Moderaternas förslag är tydligt. Vi ska möta miljöproblemen med en rationell och effektiv politik. Det gör vi genom att bygga ut kärnkraften. Det gör vi genom att lagra koldioxid i marken. Det gör vi genom att ställa om biståndet. Det gör vi genom rekordsatsningar på laddinfrastruktur, så att det faktiskt blir möjligt med elbilar. Men vi vill också att man ska kunna leva i hela Sverige, att företag ska vara konkurrenskraftiga och att det ska finnas goda villkor för att både jobba och leva i hela vårt land. Därför yrkar jag bifall till reservation 1, som säger att vi ska sänka skatten med 1 krona litern på bensin och diesel vid pumpen. </p>",
    "intressent_id": "0493288854424",
    "rel_dok_id": "",
    "replik": "N",
    "systemdatum": "2021-10-20 14:38:39"
  }
}