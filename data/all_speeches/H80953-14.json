{
  "anforande": {
    "dok_hangar_id": "5078262",
    "dok_id": "H80953",
    "dok_titel": "Protokoll 2020/21:53 Måndagen den 14 december",
    "dok_rm": "2020/21",
    "dok_nummer": "53",
    "dok_datum": "2020-12-14 00:00:00",
    "avsnittsrubrik": "Säkerhetspolitisk inriktning - Totalförsvaret 2021-2025",
    "underrubrik": "",
    "kammaraktivitet": "",
    "anforande_id": "b64f430d-276d-eb11-914e-901b0e9b71a0",
    "anforande_nummer": "14",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Ja, Centerpartiet förefaller ingå i den majoritet som kanske beslutar om en Nato-option. Men, herr talman, det är Centerpartiets motioner. Självklart är vi glada över att de motionerna får stöd - Centerpartiet tillsammans med Liberalerna i den sista motionen.</p><p>Partistämmans beslut gäller självklart tills partistämman fattar ett annat beslut. Det har jag inte sett som aktuellt. Sedan har det vantolkats av en del, inte minst i debatten här i kammaren. Man kan dock gå tillbaka och se att vi har påtalat detta.</p><p>Herr talman! Den otydlighet som Kenneth G Forslund nämner måste ju också hänga samman med - åtminstone är det min bild - hur regeringen väljer att tolka den. Säg att regeringen säger: Vi hör ingenting. Vi ser inte att vårt underlag har förändrats. Då blir det naturligtvis så att andra där ute funderar: Vad är det som pågår?</p><p>Det var därför jag från min sida var tydlig med att jag hoppas och förväntar mig att regeringen lyssnar och agerar på ett annat sätt än vad regeringen, eller regeringarna, har gjort när det gäller de utredningar som har tagits fram och lämnats till regeringen. Vi hade hoppats på och begärt en större politisk debatt runt dem, ett politiskt samtal, men regeringen valde att lägga dem i byrålådan.</p><p> STYLEREF Kantrubrik \\* MERGEFORMAT Säkerhetspolitisk inriktning - Total-försvaret 2021-2025</p><p>Gör regeringen detsamma med riksdagens beslut i den här delen kommer det att finnas en diskrepans. Vi har det i några sådana frågor, och det påverkar naturligtvis.</p><p>Regeringen har alltså det yttersta ansvaret. Regeringen fattar beslut och har att göra det. Men den har också att agera för att få det hela att gå ihop.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-02-12 12:40:39"
  }
}