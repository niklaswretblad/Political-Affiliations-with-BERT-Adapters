{
  "anforande": {
    "dok_hangar_id": "5110733",
    "dok_id": "H90918",
    "dok_titel": "Protokoll 2021/22:18 Onsdagen den 20 oktober",
    "dok_rm": "2021/22",
    "dok_nummer": "18",
    "dok_datum": "2021-10-20 00:00:00",
    "avsnittsrubrik": "En möjlighet till ny anmälan om avstämning av stöd vid korttidsarbete och ett nytt förfarande vid sen anmälan om avstämning",
    "underrubrik": "",
    "kammaraktivitet": "ärendedebatt",
    "anforande_id": "ddda05cd-dd4d-ec11-915f-901b0eac4c70",
    "anforande_nummer": "4",
    "talare": "Anna-Caren Sätherberg (S)",
    "parti": "S",
    "anforandetext": "<p>Fru talman! Tack, Lotta Olsson, för ditt anförande!</p><p>När Moderaterna säger att det är viktigt att spara i ladorna tänker jag att det är mer i retoriken än i praktiken. Jag var kommunalråd i Åre under finanskrisen, och välfärden fick då definitivt inte de pengar den behövde. Våra välfärdsarbetare fick springa snabbare på äldreboendena, i skolan och på andra ställen. Det fanns inte heller de företagsstöd som vi diskuterar här i dag, trots att alla uppvaktade den moderatledda regeringen om stöd.</p><p>Nu finns det omsättningsstöd, omställningsstöd, korttidspermittering, evenemangsstöd, utökat statligt ansvar för sjuklönekostnader, anstånd med skatteinbetalningar, skattereduktion för investeringar, sänkta arbetsgivar- och egenavgifter för unga, tillfälligt slopad förmånsbeskattning för gåvor till anställda, tillfälligt sänkta arbetsgivar- och egenavgifter, utökad avsättning till periodiseringsfond och hyresstöd. Det finns också stöd till arbetare. När man förlorar jobbet ska man inte bli fattig, så vi har höjt a-kassan, sett till att börja förbättra sjukförsäkringen och höjt pensionerna.</p><p>Det som har hänt under den här tiden hände absolut inte under finanskrisen. Då kan man som socialdemokrat tänka att det var en himla tur att Socialdemokraterna styrde landet under den här krisen.</p><p>Min fråga till Lotta Olsson är: Hur kommer det att se ut i nästa kris? Kommer Moderaterna då att prioritera företag, arbetare och välfärd, eller kommer man åter att sänka skatten?</p>",
    "intressent_id": "0407081382317",
    "rel_dok_id": "H901NU6",
    "replik": "Y",
    "systemdatum": "2021-11-25 11:53:08"
  }
}