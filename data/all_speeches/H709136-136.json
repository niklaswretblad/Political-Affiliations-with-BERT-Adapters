{
  "anforande": {
    "dok_hangar_id": "5063419",
    "dok_id": "H709136",
    "dok_titel": "Protokoll 2019/20:136 Onsdagen den 10 juni",
    "dok_rm": "2019/20",
    "dok_nummer": "136",
    "dok_datum": "2020-06-10 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "3b23fc02-a4e3-ea11-913b-901b0eac4c70",
    "anforande_nummer": "136",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Det var inte länge sedan Miljöpartiet och Moderaterna var ense om att ge till exempel barn till papperslösa rätt till skolgång och att vi också ska ha undantag och ventiler för särskilt ömmande skäl. Det var en tid när partiledaren talade om att öppna våra hjärtan för dem som faktiskt behöver skydd och stöd. </p><p>Jag kan inte se att omvärlden har förändrats särskilt mycket till det bättre sedan dess. Vi ska inte beskriva alla dem som har kommit till vårt land bara som ett problem. En av fyra som jobbar inom vården i dag är utlandsfödd. Var tredje läkare är utlandsfödd. Det är inte så att vi har ett högre syfte att vi ska stänga människor ute och inte ge dem en chans att också etablera sig, skapa en bättre framtid och hjälpa till i Sverige.</p><p>Miljöpartiet deltar i diskussionerna i Migrationskommittén. Vi hoppas att vi kan få en gemensam syn på en långsiktig, human och rättssäker migrationspolitik. Det förtjänar både Sverige och de som flyr från krig och konflikter. </p>",
    "intressent_id": "0911490574010",
    "rel_dok_id": "",
    "replik": "Y",
    "systemdatum": "2020-08-21 13:47:25"
  }
}