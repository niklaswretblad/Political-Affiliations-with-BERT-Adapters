{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Granskningsbetänkande hösten 2020",
    "underrubrik": "Inledning och administrativt inriktad granskning (kapitel 1)",
    "kammaraktivitet": "ärendedebatt",
    "anforande_id": "63446627-3062-eb11-914e-901b0e9b71a0",
    "anforande_nummer": "6",
    "talare": "Linda Modig (C)",
    "parti": "C",
    "anforandetext": "<p>Fru talman! I Sveriges, i likhet med många västerländska demokratiers, konstitutionella bestämmelse framgår en maktdelning. Enligt vår grundlag innebär den att all makt utgår från folket och att regeringen styr landet och är ansvarig inför riksdagen. Det innebär vidare att rättskipningen är garanterad ett oberoende och att vårt representativa och parlamentariska styrelseskick förverkligas genom det kommunala självstyret.</p><p> STYLEREF Kantrubrik \\* MERGEFORMAT Gransknings-betänkande hösten 2020Inledning och administrativt inriktad granskning (kapitel 1)</p><p>Att det finns en maktdelning, där statens olika uppgifter fördelas på olika maktorgan, är inte särskilt intressant i sig. Det är först när dessa maktorgan balanserar varandra som maktdelningen blir värd något i praktiken. Systemet med balanserande maktorgan kallas på svenska för kontroller och motvikter och är ett fundament för en sund samhällsstyrning.</p><p>I uppgiften att regera Sverige ingår uppgiften att avgöra regeringsärenden. Varje vecka fattar regeringen beslut i regeringsärenden. Under förra året fattade regeringen beslut i 4 633 sådana ärenden. Ytterst gör den det eftersom uppgiften enligt grundlagen ankommer på regeringen och för att regeringen har att fatta beslut om att utse landshövdingar, myndighetschefer eller ambassadörer eller att pröva vissa överklaganden av myndigheters beslut. Besluten föregås ofta av en lång och noggrann förberedelseprocess inom Regeringskansliet.</p><p>Regeringsformens bestämmelser om formerna för regeringens arbete vilar på grundtanken att det ska begränsas till angelägenheter som typiskt sett kräver ett ställningstagande från regeringen eller någon i regeringen. Regeringen ska alltså enbart pröva ärenden som kräver ett ställningstagande från regeringen som politiskt organ.</p><p>Det har sedan länge funnits en strävan att befria regeringen från förvaltningsärenden av löpande art, för att statsråden och departementen ska få möjlighet att ägna tid och kraft åt reformarbete, övergripande planering och prioritering. Under en följd av år har således ett stort antal ärendegrupper på olika förvaltningsområden flyttats från regeringen till myndigheter under regeringen.</p><p>Hur sköter då regeringen de ärenden den har kvar eller via olika lagliga vägar väljer att ta till sig och förbehålla sig prövningen av? Det är något som konstitutionsutskottet återigen haft anledning att granska i årets granskning. Jag kommer i debatten om handläggning av vissa regeringsärenden att återkomma till och fokusera på ett par sådana ärenden.</p><p>En av riksdagens viktigaste uppgifter är att kontrollera hur regeringen och myndigheterna sköter sitt arbete. Riksdagen har flera kontrollredskap till sitt förfogande. Konstitutionsutskottets granskning är <em>en</em> viktig del av riksdagens samlade kontrollmakt. Med denna granskning - tack vare det goda samarbetet i utskottet och det enorma stödet från vårt kansli - har vi kunnat fullfölja den uppgiften i denna svåra tid. Vi har därmed tagit vårt ansvar som en del i ett fungerande system med kontroller och motvikter.</p><p>Vissa frågor om regeringens förhållande till riksdagen (kapitel 2)</p>",
    "intressent_id": "0238095659621",
    "rel_dok_id": "H801KU10",
    "replik": "N",
    "systemdatum": "2021-01-29 13:47:55"
  }
}