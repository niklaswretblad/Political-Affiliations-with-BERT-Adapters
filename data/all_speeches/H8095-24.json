{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:457 om säkerhetsbrister vid ungdomshem",
    "underrubrik": "",
    "kammaraktivitet": "interpellationsdebatt",
    "anforande_id": "6d48e5fe-ab04-eb11-9146-901b0e9b71a8",
    "anforande_nummer": "24",
    "talare": "Mikael Damsgaard (M)",
    "parti": "M",
    "anforandetext": "<p>Fru talman! Jag vill inledningsvis tacka statsrådet för svaret.</p><p>Den 19 augusti fritogs två unga män från Råby ungdomshem utanför Lund genom vapenhot mot personal. De fritagna männen, 18 och 19 år gamla, var dömda till sluten ungdomsvård för mord respektive mordförsök.</p><p>Vi ser en samhällsutveckling där brottsligheten kryper längre ned i åldrarna. Allt yngre barn rekryteras av kriminella gäng där minderåriga ibland också står för mycket allvarlig brottslighet. Under de senaste tio åren har antalet unga som är misstänkta för brott som mord och mordförsök, vapenbrott, narkotikabrott och våldtäkt ökat. Det är en mycket oroväckande utveckling.</p><p>Johanna Bäckström Lerneby beskriver i sin mycket läsvärda reportagebok <em>Familjen</em> hur en kriminell klan styr i Göteborgsförorten Angered. Från samma Angered nås vi av uppgifter om hur kriminella grupperingar upprättar vägspärrar för att kontrollera vilka som rör sig i området. Poliser som ingriper mot lagöverträdelser utsätts för hot och påtryckningar.</p><p>Biträdande rikspolischefen Mats Löfving beskrev i <em>Ekots lördagsintervju</em> att det finns ett fyrtiotal släktbaserade kriminella klaner där barnen fostras in i kriminalitet. De som har följt frågan vittnar om att tystnadskulturen i dessa nätverk är monumental.</p><p>Det är mot den bakgrunden vi måste förstå den väpnade fritagningen den 19 augusti och de andra fritagningar som i närtid har skett av personer dömda till sluten ungdomsvård.</p><p> STYLEREF Kantrubrik \\* MERGEFORMAT Svar på interpellationer</p><p>När gängkriminaliteten och personer med stort våldskapital tar sig in på ungdomshemmen behövs ett helt annat fokus på säkerhet än vad som hittills varit fallet. För som det ser ut nu tycks säkerheten vara behäftad med stora brister.</p><p>Det är välkommet att myndigheten nu har fått en generaldirektör som har uppmärksammat bristerna och börjat vidta åtgärder.</p><p>Regeringens handlingskraft tycks emellertid vara mer begränsad. Ökade anslag är naturligtvis välkomna, men vi ska komma ihåg att dessa 250 miljoner kronor också ska räcka till att kraftigt sänka avgifterna till kommunerna. Hur mycket som blir kvar för att stärka säkerheten framgår inte av statsrådets svar.</p><p>Statsrådet anför också att säkerhetsarbetet särskilt betonas av regeringen i myndighetens senaste regleringsbrev. Jag tänker att det därför kan vara på plats att läsa upp vad som står i stycket om arbetsmiljö och säkerhet i regleringsbrevet. </p><p>\"Statens institutionsstyrelse ska redovisa hur myndigheten följer upp inrapporterade incidenter i syfte för att säkerställa en trygg miljö för såväl klienter som personal oavsett kön. Statens institutionsstyrelse ska också redovisa hur myndigheten säkerställer att incidentrapporteringen sker på ett likvärdigt och rättvisande sätt inom de olika verksamheterna och över hela landet.\"</p><p>Jag har ärligt talat svårt att förstå hur ett regleringsbrev till en myndighet som har ansvar för personer som avtjänar straffet sluten ungdomsvård kan betona säkerhet mindre än vad detta regleringsbrev gör. </p><p>Min ursprungliga fråga i interpellationen kvarstår därför: Vilka åtgärder avser statsrådet att vidta för att påföljden sluten ungdomsvård ska kunna genomföras på ett betryggande sätt?</p>",
    "intressent_id": "066036027425",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:04"
  }
}