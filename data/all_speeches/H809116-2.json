{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "Fråga om hänvisning av motioner till utskott",
    "underrubrik": "",
    "kammaraktivitet": "",
    "anforande_id": "864e8aa5-390b-ec11-9160-901b0e9b71a0",
    "anforande_nummer": "2",
    "talare": "Hanna Gunnarsson (V)",
    "parti": "V",
    "anforandetext": "<p>Fru talman! I propositionen <em>Utvidgade möjligheter att utreda förlisningen av passagerarfartyget Estonia</em> föreslår regeringen att det i den så kallade gravfridslagen ska införas ett ytterligare undantag från det straffsanktionerade förbudet mot dykning och annan undervattensverksamhet vid vraket.</p><p>Vänsterpartiet och Kristdemokraterna har i var sin följdmotion föreslagit att möjligheten att täcka över det förlista fartyget M/S Estonia ska strykas ur lagen om gravfrid.</p><p> STYLEREF Kantrubrik \\* MERGEFORMAT Fråga om hänvisning av motioner till utskott</p><p>Talmannen anser inte att våra yrkanden ligger inom ärendets ram, men vi delar inte den bedömningen. Vi anser att regeringens proposition handlar om vad som ska vara och vad som inte ska vara tillåtet enligt gravfridslagen.</p><p>Det var inte heller möjligt för riksdagens partier att under allmänna motionstiden i höstas ha kännedom om att debatten om M/S Estonias öde skulle ta fart igen eller att regeringen förväntades lägga fram en proposition under detta riksmöte. Därför anser Vänsterpartiet att konstitutionsutskottet ska behandla huruvida Vänsterpartiets och Kristdemokraternas motionsyrkanden tillhör ärendet eller inte.</p><p>Därför yrkar jag att kammaren ska begära proposition i ärendet.</p>",
    "intressent_id": "0411459873625",
    "rel_dok_id": "",
    "replik": "N",
    "systemdatum": "2021-09-01 17:31:38"
  }
}