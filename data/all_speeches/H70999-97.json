{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "(forts. från § 12) Frågor om psykisk hälsa (forts. SoU10)",
    "underrubrik": "",
    "kammaraktivitet": "",
    "anforande_id": "8fc808f0-d399-ea11-9132-901b0eac4c78",
    "anforande_nummer": "97",
    "talare": "Pernilla Stålhammar (MP)",
    "parti": "MP",
    "anforandetext": "<p>Fru talman, ärade riksdagsledamotskollegor och ni som sitter framför tv:n eller webben, kanske i karantän på grund av coronapandemin!</p><p>Vi prövas nu som människor. Vi är ensamma men ändå inte i vår sociala distansering. Vi är tillsammans i en prövning där många uppoffringar behöver göras, där människor blir sjuka och tvingas sitta i karantän för att skydda sig själva eller för att skydda andra som är skörare och inte får exponeras för sjukdomen. Det kan kännas ensamt där i lägenheten, kännas förtvivlat att inte få träffa sina äldre släktingar eller vänner på äldreboendet. Det kan kännas förtvivlat att vara äldre och sitta på ett vårdboende där man inte får ta emot besök, där man inte får träffa sina barnbarn. Det kan kännas hopplöst för att jobbet förlorades i coronans väg, tröstlöst för att ekonomin inte tycks gå ihop i krisen.</p><p>Därför, fru talman, måste vi nu göra allt och mer därtill för att minska denna svåra situation som har uppstått. Som regeringsparti gör vi allt vi kan för att hantera den här krisen, för att göra det så uthärdligt som det bara går och för att minska effekterna nu och in i framtiden.</p><p>Som medmänniska försöker jag att hålla kontakten med så många jag kan och hjälpa dem jag har möjlighet att hjälpa.</p><p>Det är inte förvånande att den psykiska påfrestningen är större nu än innan och att fler kommer att behöva stöd och vård. Därför behöver vi öka dessa insatser.</p><p>Psykisk ohälsa fanns dock redan före pandemin, och jag vill därför passa på att lyfta upp att regeringen gör mycket på just detta område. Psykisk ohälsa är ju en av de största utmaningarna vi står inför som nation. Regeringen satsar 2,2 miljarder under 2020 för att stävja den psykiska ohälsan, och en stor del av detta går till arbetet med barn och unga som mår dåligt.</p><p>Vi genomför också en stor primärvårdsreform där vi centrerar vården samtidigt som vi värnar de stora akutsjukhusen och den specialiserade vården. Vi för vården närmare människan. Man ska ha en kontakt som man behåller under en längre tid och som känner en. Vårdcentralerna ska jobba med hela folkhälsobilden, även den psykiska hälsan.</p><p>Fru talman! Jag yrkar bifall till utskottets förslag.</p><p>Överläggningen var härmed avslutad.</p><p>(Beslut skulle fattas den 3 april.)</p>",
    "intressent_id": "0704744533715",
    "rel_dok_id": "",
    "replik": "N",
    "systemdatum": "2020-05-19 15:24:27"
  }
}