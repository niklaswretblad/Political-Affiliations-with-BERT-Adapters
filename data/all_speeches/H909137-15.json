{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:515 om återvandring av andra grupper än ukrainare",
    "underrubrik": "",
    "kammaraktivitet": "interpellationsdebatt",
    "anforande_id": "c0bc72cc-bb44-ed11-9177-901b0eac4c70",
    "anforande_nummer": "15",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag tror att statsrådet kan ha missförstått riksdagens granskningsfunktion, alltså riksdagens funktion att granska regeringen och att ställa regeringen till svars för de beslut som den fattar. Detta till skillnad från vad statsrådet tycks tro att det handlar om, att det är statsrådets roll att ifrågasätta en enskild ledamots ställningstagande till någonting som var formulerat 1997 när ledamoten var ett år gammal. Det är inte så riksdagens granskningsfunktion fungerar. </p><p>Det som jag vill betona är att Anders Ygeman svajar på frågan. Anders Ygeman påstår att man med detta uppdrag till Migrationsverket endast vill likställa hanteringen av ukrainare med hur man hanterar andra migrantgrupper i Sverige. Men i så fall hade frågan inte behövt utredas. Då hade man inte behövt vidta ett uppdrag. Då hade regeringen bara kunnat säga till Migrationsverket att vi nu ska behandla ukrainare på samma sätt som vi behandlar andra migrantgrupper trots massflyktsdirektivet. Men i stället har man gett Migrationsverket månader för att återkomma med förslag på åtgärder mot den specifika gruppen ukrainare. </p><p>Fru talman! Jag vet inte om det bara är så att Anders Ygeman inte vill kännas vid detta eller om han inte förstår att detta blir konsekvensen av det uppdrag som man har gett till Migrationsverket. </p><p>Den enda frågan som är relevant för denna interpellation, oavsett vad Anders Ygeman avser, är naturligtvis hur det kommer sig att regeringen så hängivet vill mota ut ukrainare ur Sverige - människor som faktiskt är på flykt på riktigt, kvinnor och barn - men att regeringen samtidigt gjort det absolut minimala för att bli av med utländska våldtäktsmän, mördare och andra kriminella som har kommit från andra länder. </p>",
    "intressent_id": "086684470825",
    "rel_dok_id": "H910515",
    "replik": "N",
    "systemdatum": "2022-10-05 16:41:57"
  }
}