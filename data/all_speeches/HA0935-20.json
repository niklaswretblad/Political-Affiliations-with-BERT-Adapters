{
  "anforande": {
    "dok_hangar_id": "5160706",
    "dok_id": "HA0935",
    "dok_titel": "Protokoll 2022/23:35 Fredagen den 9 december",
    "dok_rm": "2022/23",
    "dok_nummer": "35",
    "dok_datum": "2022-12-09 00:00:00",
    "avsnittsrubrik": "Svar på interpellation 2022/23:38 om bostadsbyggandet",
    "underrubrik": "",
    "kammaraktivitet": "interpellationsdebatt",
    "anforande_id": "455f98c6-b995-ed11-9180-901b0e9b71a0",
    "anforande_nummer": "20",
    "talare": "Statsrådet Andreas Carlson (KD)",
    "parti": "KD",
    "anforandetext": "<p>Fru talman! Tack, Markus Kallifatides, för samtalet! Ja, byggbehovet är fortsatt stort. Det är vi överens om. Sedan har vi kanske olika syn på vilka åtgärder som behövs. Men vi kommer att återkomma med en mängd reformer. Det finns en del utredningar som kommer in till regeringen, och vi kommer att överväga de förslagen också.</p><p>När det gäller just investeringsstödet är det riktigt att bemyndiganderamen höjs, men några nya medel anslås ju inte. Det är lätt att höja bemyndiganderamen, men det är ganska svårt att betala ut medel om det är tomt på kontot. Det är att bygga ett luftslott, skulle jag vilja säga till protokollet och alla andra som följer debatten med stort intresse.</p><p> STYLEREF Kantrubrik \\* MERGEFORMAT Svar på interpellationer</p><p>Jag ser fram emot att återkomma med reformer som kommer att förenkla byggregler betydligt. Det gäller både småhusbyggen och flerbostadshus. Det handlar om att gå från väldigt detaljerade detaljkrav till mer av funktionskrav. </p><p>Det är också viktigt att få fram mer byggbar mark. Detta har varit uppe i debatten, och det kan kanske låta som om detta är lösningen. Men jag vill betona att det inte finns en enskild lösning. Detta visas tydligt av investeringsstödet. Man kan inte satsa allt på en enskild tårtbit. Det kommer inte att lösa de strukturella problem som finns. Det krävs ett bredare angreppssätt och att man har ett högt reformtempo i alla delarna. Det kommer regeringen att ha. Vi kommer att återkomma om detta.</p><p>Interpellationsdebatten var härmed avslutad.</p>",
    "intressent_id": "0542160909628",
    "rel_dok_id": "HA1038",
    "replik": "N",
    "systemdatum": "2023-01-16 17:21:32"
  }
}