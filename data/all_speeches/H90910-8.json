{
  "anforande": {
    "dok_hangar_id": "5105611",
    "dok_id": "H90910",
    "dok_titel": "Protokoll 2021/22:10 Fredagen den 24 september",
    "dok_rm": "2021/22",
    "dok_nummer": "10",
    "dok_datum": "2021-09-24 00:00:00",
    "avsnittsrubrik": "Svar på interpellation 2020/21:856 om vindkraftens påverkan på Sveriges rennäring",
    "underrubrik": "",
    "kammaraktivitet": "interpellationsdebatt",
    "anforande_id": "af714f38-e830-ec11-915b-901b0eac4c78",
    "anforande_nummer": "8",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Alexandra Anstrell har frågat mig vilka åtgärder jag avser att vidta för att säkerställa att de som gör miljökonsekvensbeskrivningar till planerad vindkraftsetablering har erforderlig kompetens och inte är jäviga. Hon har också frågat hur jag avser att säkerställa att rennäringen kan bedrivas så att den ger ett rimligt antal samer tryggad försörjning på ett ekologiskt, ekonomiskt och kulturellt långsiktigt bärkraftigt sätt även kring etablerade vindkraftsparker. </p><p>Vindkraftsparker utgör en typ av verksamhet som är tillståndspliktig enligt miljöbalken. Beroende på omfattningen av en vindkraftspark prövas tillståndsfrågan antingen av länsstyrelsernas miljöprövningsdelegation eller av mark- och miljödomstol. För prövningen gäller krav på bedömningen av vilka konsekvenser en verksamhet kan få för allmänna och enskilda intressen. Det omfattar konsekvenser för olika delar av miljön och i förekommande fall för rennäringen. Därtill finns krav på underlaget för bedömning av miljöeffekter samt samråd med berörda. Efter ändringar i miljöbalken 2018 följer att den som avser att bedriva en verksamhet, såsom en vindkraftspark, ska se till att en miljökonsekvensbeskrivning tas fram med den sakkunskap som krävs i fråga om verksamhetens särskilda förutsättningar och förväntade miljöeffekter. Miljökonsekvensbeskrivningen ska också innehålla uppgifter om hur kravet på sakkunskap är uppfyllt. Motparter har under målets handläggning möjlighet att invända mot underlaget om det inte är objektivt eller belyser konsekvenserna tillräckligt väl. En redovisning av kravet på sakkunskap ska också finnas. Den myndighet som prövar en fråga om tillstånd är skyldig att bedöma om underlaget är tillräckligt för att ärendet i fråga ska kunna prövas och därmed göra bedömningen av vilken påverkan en verksamhet kan ha på sin omgivning innan myndigheten beslutar om att ge tillstånd eller neka tillstånd för en verksamhet.</p><p> STYLEREF Kantrubrik \\* MERGEFORMAT Svar på interpellationer</p><p>Således är krav på sakkunskap och opartiskhet i samband med att miljökonsekvensbeskrivningar upprättas reglerat i befintlig lagstiftning.</p><p>Vad som förekommit i en enskild prövning kan jag inte uttala mig om. Det är av största vikt att planeringsförutsättningarna samt de senaste forskningsrönen beaktas vid planering, lokalisering och uppförande av kommande vindkraftsparker.</p><p>Som framgått av mina tidigare svar på interpellationer från Alexandra Anstrell ska vindkraftverk självklart inte byggas om prövningen visar att platsen av olika skäl är olämplig. Ett skäl kan till exempel vara att platsen är viktig för rennäringen. Jag vill också upprepa att det är min övertygelse att vi behöver fortsätta arbetet för att finna lämpliga lokaliseringar och fungerande samexistens mellan vindkraft och andra intressen. På så sätt kan vindkraftsproducerad el effektivt bidra till en robust och långsiktigt hållbar elförsörjning för Sverige.</p>",
    "intressent_id": "0956444284814",
    "rel_dok_id": "H9C120210924ip",
    "replik": "N",
    "systemdatum": "2021-10-19 16:24:41"
  }
}