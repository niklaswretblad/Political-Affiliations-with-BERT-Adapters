{
  "anforande": {
    "dok_hangar_id": "5048687",
    "dok_id": "H70941",
    "dok_titel": "Protokoll 2019/20:41 Fredagen den 29 november",
    "dok_rm": "2019/20",
    "dok_nummer": "41",
    "dok_datum": "2019-11-29 00:00:00",
    "avsnittsrubrik": "Svar på interpellation 2019/20:121 om målet om en god mobiltäckning i hela landet",
    "underrubrik": "",
    "kammaraktivitet": "interpellationsdebatt",
    "anforande_id": "6334ab7c-7822-ea11-912c-901b0e9b71a8",
    "anforande_nummer": "112",
    "talare": "Magnus Jacobsson (KD)",
    "parti": "KD",
    "anforandetext": "<p>Herr ålderspresident! Jag vill tacka ministern för svaret.</p><p>Jag lyfter fram frågan eftersom det kom en rapport om och lyftes fram i medierna att man inte riktigt hinner med utbyggnaden av den mobila täckningen på det sätt som var planerat. Det är för mig en stor och viktig fråga.</p><p>I Sverige har vi i dag en känsla, rätt eller fel, av att det finns en skillnad mellan stad och land. Det hänger givetvis ihop med frågor som bränslebeskattning, kollektivtrafik, neddragning av flyg i glesbygd och personaltillförsel, alltså möjligheten att få tag i personal. Landsbygden har högre skatter än många tätorter runt storstäderna, och vi ser att närvaron av polis, arbetsförmedling och försäkringskassa minskar på landsbygden.</p><p>Många gånger har vi politiker, oavsett färg, sagt att några av de viktiga lösningarna för landsbygden är bredband och mobil täckning för att näringslivet ska få goda förutsättningar. Men man kan även på det området se en tydlig skillnad. Stad, tätort och viktiga stråk har hög täckning, medan täckningen blir sämre ju längre ut man kommer i systemet när det gäller infrastruktur.</p><p></p><p>I det radioprogram som lyfte fram just den frågan och rapporten från PTS var det flera från landsbygden som påpekade att deras förutsättningar att bedriva näringsliv försvagas om mobilsystemet inte fungerar. Då kvarstår min fråga om vad mer regeringen ämnar göra för att komma åt problemen och fullfölja hela vägen.</p>",
    "intressent_id": "0977592683711",
    "rel_dok_id": "H710121",
    "replik": "N",
    "systemdatum": "2019-12-19 16:59:46"
  }
}