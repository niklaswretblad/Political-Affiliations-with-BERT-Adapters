{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Återköpsprogram av aktier i Telia Company AB",
    "underrubrik": null,
    "kammaraktivitet": "ärendedebatt",
    "anforande_id": "108c39ea-ac66-e911-911b-901b0eac4c78",
    "anforande_nummer": "10",
    "talare": "Carl-Oskar Bohlin (M)",
    "parti": "M",
    "anforandetext": "<p>Herr talman! Jag vet inte om jag uppfattade någon jättetydlig fråga i Mathias Tegnérs första replik, men låt mig börja med att säga så här: Nej, två fel gör inte ett rätt, men två fel är fortfarande två fel om man inte gör någonting åt det. Det var lite det som var poängen med mitt huvudanförande, herr talman, det vill säga att det finns två problem i detta. </p><p></p><p>Socialdemokraterna verkar erkänna åtminstone ett av problemen, nämligen statens dominerande inflytande på mediemarknaden och problemet med att köpa Bonnier Broadcasting. Då kvarstår ju frågan: Med tanke på att Socialdemokraterna inte vill göra någonting åt saken, vad är lösningen? Vad är lösningen på problemet med den dominerande roll på mediemarknaden som staten med all sannolikhet kommer att inta? Hur löser man det problemet?</p><p>Det andra jag vill säga är att det inte är fråga om att i morgon dag sälja Telia. Det här är ett utredningsuppdrag till regeringen. Om ledamoten Tegnér hade läst betänkandet hade han sett att betänkandet inte förändrar det tidigare riksdagsbeslut som kräver ett särskilt bemyndigande från riksdagen för avyttrande av Teliaaktier. Innan Telia blir sålt kommer alltså den här frågan att behöva debatteras och beslutas i denna kammare en gång till. Det ser jag fram emot att göra när regeringen har fullföljt sitt uppdrag, nämligen att utreda detta från A till Ö.</p><p>Men problemet kvarstår. Det finns två fel, för att använda Mathias Tegnérs analogi, och regeringen har inga förslag för att åtgärda de felen. Det har dock vi i och med detta betänkande.</p>",
    "intressent_id": "0108109641223",
    "rel_dok_id": "H601NU9",
    "replik": "Y",
    "systemdatum": "2019-04-24 18:21:26"
  }
}