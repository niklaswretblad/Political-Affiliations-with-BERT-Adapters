{
  "anforande": {
    "dok_hangar_id": "5066345",
    "dok_id": "H8093",
    "dok_titel": "Protokoll 2020/21:3 Tisdagen den 8 september",
    "dok_rm": "2020/21",
    "dok_nummer": "3",
    "dok_datum": "2020-09-08 00:00:00",
    "avsnittsrubrik": "Operativt militärt stöd mellan Sverige och Finland",
    "underrubrik": "",
    "kammaraktivitet": "",
    "anforande_id": "3009c012-1c03-eb11-9146-901b0e9b71a8",
    "anforande_nummer": "28",
    "talare": "Pål Jonson (M)",
    "parti": "M",
    "anforandetext": "<p>Fru talman! De utredningar som jag refererade till tidigare var rätt entydiga. Det är solklart att Ryssland inte kommer att uppskatta ett svenskt och finskt medlemskap om vi skulle hamna där. Men svensk försvarspolitik kan inte styras av vad Moskva ur deras perspektiv uppfattar som viktigast. Detta är själva grunden för Natos krigsavhållande förmåga, eller det som på engelska heter good fences make good neighbours. </p><p>Det skulle däremot vara stabiliserande i närområdet om Sverige och Finland ingick i det större gemensamma säkerhetskomplex som finns i det nordisk-baltiska området. Där är Nato det enda samarbete som har gemensamma försvarsförpliktelser. Framför allt har man en gemensam operativ planering för att göra samarbetet trovärdigt.</p><p>Det är alldeles utmärkt att vi samarbetade med Frankrike under det terroristangrepp de utsattes för, men det är något annat. EU kan aldrig ersätta Natos roll när det gäller territoriellt försvar. Vi nog tämligen ense om - om än från olika utgångspunkt - att EU inte ska bedriva territoriellt försvar. Det är Nato och den transatlantiska länken som är det viktiga för den säkerhetspolitiska utvecklingen i närområdet.</p><p>Jag vill vidare lyfta upp den fråga som även Kerstin Lundgren tog upp men inte fick svar på. Finland har en Natooption i sin säkerhetspolitiska linje. Finland har sagt att denna option har blivit viktigare efter Rysslands militära angrepp på Ukraina och dess illegala annektering av Krim. Detta skapar naturligtvis en medvetenhet i Moskva om att om Ryssland ökar det militära trycket på Finland skulle Finland kunna ha rätt att söka Natomedlemskap. Varför vill inte försvarsministern att Sverige genom en Natooption ska ha samma säkerhetspolitiska handlingsfrihet och kunna bli Natomedlem?</p>",
    "intressent_id": "0642224351118",
    "rel_dok_id": "",
    "replik": "Y",
    "systemdatum": "2020-09-30 14:54:51"
  }
}