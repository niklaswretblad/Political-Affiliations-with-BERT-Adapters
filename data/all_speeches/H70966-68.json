{
  "anforande": {
    "dok_hangar_id": "5054251",
    "dok_id": "H70966",
    "dok_titel": "Protokoll 2019/20:66 Torsdagen den 30 januari",
    "dok_rm": "2019/20",
    "dok_nummer": "66",
    "dok_datum": "2020-01-30 00:00:00",
    "avsnittsrubrik": "Frågestund",
    "underrubrik": "Djurskyddslagen och länsstyrelsens möjlighet att utöva tillsyn",
    "kammaraktivitet": "frågestund",
    "anforande_id": "44ebd3ad-6168-ea11-912e-901b0eac4c78",
    "anforande_nummer": "68",
    "talare": "Emma Hult (MP)",
    "parti": "MP",
    "anforandetext": "<p>Fru talman! Jag är en av dem som fortfarande kollar på tablå-tv. Varje fredag ser jag fram emot <em>På spåret</em> med glädje, och varje onsdag ser jag med intresse fram emot att få se <em>Uppdrag granskning</em>. Men i går var det varken med glädje eller intresse som jag genomled <em>Uppdrag granskning</em><em>s</em> rapport om den totala misär som visades från en mjölkgård i Hälsingland: koskit och urin upp till knäna och extremt smutsiga djur, en del med sår så allvarliga att man såg benknotorna. Situationen för djuren på gården är helt oacceptabel.</p><p>Jag har en fråga till justitieminister Morgan Johansson. Vid misstanke om brott har polisen möjlighet att efter beslut få göra en husrannsakan i en bostad, om man vill hitta bevis. I <em>Uppdrag granskning</em> i går redogjordes för att länsstyrelser inte har denna möjlighet när man vill gå in i ett stall för att se om där finns bevis, för att efterleva djurskyddslagen. Jag undrar varför.</p>",
    "intressent_id": "0628870165823",
    "rel_dok_id": "H7C120200130fs",
    "replik": "N",
    "systemdatum": "2020-03-17 16:12:48"
  }
}