{
  "anforande": {
    "dok_hangar_id": "5152829",
    "dok_id": "HA0915",
    "dok_titel": "Protokoll 2022/23:15 Torsdagen den 27 oktober",
    "dok_rm": "2022/23",
    "dok_nummer": "15",
    "dok_datum": "2022-10-27 00:00:00",
    "avsnittsrubrik": "Frågestund",
    "underrubrik": "Brott mot mänskliga rättigheter i Iran",
    "kammaraktivitet": "frågestund",
    "anforande_id": "6e3e4bcf-8b66-ed11-917b-901b0eac4c70",
    "anforande_nummer": "76",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! Jag tackar Kadir Kasirga för frågan. Inga ord är tillräckligt starka för att beskriva den upprördhet som vi känner när vi ser tapperheten och modet hos demonstranterna på gatorna i Teheran och andra städer runt om i Iran.</p><p>Naturligtvis fördömer regeringen kraftfullt de iranska myndigheternas våld mot fredliga demonstranter. Just därför är det viktigt att vi tillsammans med övriga medlemsstater i Europeiska unionen för en dialog om vilka ytterligare åtgärder som kan genomföras för att påverka den iranska regimen till att avstå från våld mot sina egna medborgare och tillåta fria och fredliga demonstrationer och också förbättra de mänskliga rättigheterna i det här landet.</p><p>Den diskussionen avser vi att fortsätta föra inom ramen för Europeiska unionen, för det är där som vi har möjligheten att gemensamt och konserterat frambära våra argument med kraft och övertygelse.</p>",
    "intressent_id": "0956595590924",
    "rel_dok_id": "HAC120221027fs",
    "replik": "N",
    "systemdatum": "2022-11-17 16:24:11"
  }
}