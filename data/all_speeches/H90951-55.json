{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "a665139e-2ab4-ec11-9167-901b0eac4c78",
    "anforande_nummer": "55",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Vi har bara börjat, sa statsministern i sitt inledande anförande. Huvaligen! Usch! Jag delar Ulf Kristerssons uppfattning att det inte under några omständigheter får bli fyra år till med en socialdemokratiskt ledd regering, oavsett hur den ser ut, särskilt som statsministern säger att det vi nu ser, hur landet ser ut i dag, bara är början.</p><p>Människor skjuts på våra gator. Människor dör i vårdköer. Människor får ta lån för att klara elräkningen. Människor som har gjort rätt för sig ett helt liv lever ändå i fattigdom. Det finns många oerhört allvarliga problem i vårt land i dag, fru talman. När statsministern säger att man bara har börjat ställa till alla dessa problem tror jag att de allra flesta - jag hoppas verkligen det - som ska gå till val i höst förstår att vi måste byta ut denna regering.</p><p>Det behövs ett nytt styre i Sverige, ett nytt styre som ser vilket allvarligt läge vårt land befinner sig i och som naturligtvis också har både en vilja och en politik för att göra någonting åt den situation som vi befinner oss i och föra vårt land tillbaka på rätt spår igen. Det handlar om minskad invandring och en kravbaserad integrationspolitik, om hårdare straff, om fler poliser med rätt befogenheter, om utbyggd vårdkapacitet, om högre pensioner, om mer, inte mindre, kärnkraft och om stabil elproduktion.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2022-04-04 17:19:56"
  }
}