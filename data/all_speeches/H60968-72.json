{
  "anforande": {
    "dok_hangar_id": "5028965",
    "dok_id": "H60968",
    "dok_titel": "Protokoll 2018/19:68 Onsdagen den 27 mars",
    "dok_rm": "2018/19",
    "dok_nummer": "68",
    "dok_datum": "2019-03-27 00:00:00",
    "avsnittsrubrik": "Integration",
    "underrubrik": null,
    "kammaraktivitet": "ärendedebatt",
    "anforande_id": "b41af306-e465-e911-911b-901b0eac4c78",
    "anforande_nummer": "72",
    "talare": "Alireza Akhondi (C)",
    "parti": "C",
    "anforandetext": "<p>Fru talman! Jag tycker att frågeställningen är tillräckligt komplex ändå - vi ska inte hålla på med medvetna misstolkningar. Vi ska hålla oss ifrån det. Jag har inte stått här och försvarat hedersförtryck eller könsstympning. Vi är helt överens om att sådant inte hör hemma i Sverige 2019. Låt oss vara tydliga med det.</p><p>Vi i Centerpartiet har alltid värnat en generös migrationspolitik, av många skäl. Dels har vi i Sverige ansvar för att göra vår del i en orolig värld för att hjälpa människor som flyr från religiös förföljelse, förtryck, krig och annat, dels tror vi på djupet att en generös invandrings- och migrationspolitik är till gagn för vårt samhälle och att Sverige utvecklas genom att fler människor kommer hit och bidrar till vårt gemensamma. Svaret är alltså nej - jag ser ingen tydlig koppling mellan migrationens storlek och integrationsutmaningarna. Jag ser det snarare som ett ansvar för oss att säkerställa att vi tar itu med de problem som skapar de följdverkningar som migrationen kan ha med sig.</p><p>Jag har glömt Henrik Vinges tredje fråga. Jag ber om ursäkt för det och ska försöka komma ihåg den till nästa gång.</p>",
    "intressent_id": "0364687971222",
    "rel_dok_id": "H601AU7",
    "replik": "Y",
    "systemdatum": "2019-04-23 18:23:24"
  }
}