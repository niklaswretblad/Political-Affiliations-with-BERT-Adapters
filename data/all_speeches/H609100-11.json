{
  "anforande": {
    "dok_hangar_id": "5035303",
    "dok_id": "H609100",
    "dok_titel": "Protokoll 2018/19:100 Onsdagen den 5 juni",
    "dok_rm": "2018/19",
    "dok_nummer": "100",
    "dok_datum": "2019-06-05 00:00:00",
    "avsnittsrubrik": "Sjöfartsfrågor",
    "underrubrik": null,
    "kammaraktivitet": "ärendedebatt",
    "anforande_id": "0496e6d9-44ca-e911-9123-901b0eac4c78",
    "anforande_nummer": "11",
    "talare": "Anders Hansson (M)",
    "parti": "M",
    "anforandetext": "<p>Fru talman! Historiebeskrivningen, Johan Büser, är lite vag. Det var ju alliansregeringen som tog initiativ till tonnagebeskattningen. Att Fredrik Reinfeldt skulle ha lagt den åt sidan är fel. Vi tog 2013 just det initiativet, som sedan fullföljdes mycket förtjänstfullt av regeringen 2016, vilket verkar vara året för dagen. Det var viktigt att vi fick den på plats. Det var vi fullständigt överens om.</p><p>Det är glädjande att vi har ökat, som jag också nämnde, från 85 till 100 inflaggade fartyg. Vi gick från 200 ned till 85, och nu har vi gått upp till 100. Det är jättepositivt. Det jag kan fundera på är om vi hade kunnat ha ännu fler om vi hade haft en lite mer handlingskraftig regering, detta med anledning av det jag sa i mitt anförande om att vi inte har fått en bättre administration för fartygsregistreringar och sjöfartsstöd. Vi har inte fått det förhandsbesked som alla verkar vara överens om är mycket viktigt för att man ska flagga in i Sverige. Man behöver det för att som rederi veta vad premisserna är. Detta ligger fortfarande och gnager hos regeringen sedan oktober 2016.</p><p>Att man satsar på infrastruktur tycker jag är jättebra. Det bådar gott för framtiden att man vill göra det. Huruvida hamnarna har fått tillgodoräkna sig detta låter jag vara osagt.</p><p>Visst är det viktigt med infrastruktur, men det är också viktigt att vi går till handling och att det inte bara blir ord. Man tillsätter en samordnare, och det är jättebra. Men om samordnaren kommer med lagstiftning, får vi då se en upprepning av att det tar tre år innan någonting sker? Då måste det vara väldigt bekymmersamt att vara samordnare.</p><p> STYLEREF Kantrubrik \\* MERGEFORMAT Sjöfartsfrågor</p><p>Vi ser positivt på infrastruktursatsningar - absolut! De är bra för svensk sjöfart.</p>",
    "intressent_id": "0843345349823",
    "rel_dok_id": "H601TU14",
    "replik": "Y",
    "systemdatum": "2019-08-29 12:08:46"
  }
}