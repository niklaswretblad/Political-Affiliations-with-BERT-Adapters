{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "70a850f7-7b40-ec11-9164-0090facf175a",
    "anforande_nummer": "32",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Tack för svaret, minister Bolund!</p><p>Det är glädjande att ministern har tagit till sig av de påtryckningar som ändå har gjorts när det gäller veteranbilarna och deras ägare - att man faktiskt har lyssnat på hur det här skulle kunna drabba hela Motorsverige. Men jag känner mig tyvärr inte helt lugn i detta, fru talman. Sverige har redan Europas högsta dieselpris, och från årsskiftet kommer det att bli ännu högre. Detta påverkar landsbygden generellt men framför allt det rullande kulturarvet, som ofta bärs av människor som bor på landsbygden. </p><p>Fru talman! Regeringen måste förstå bilens betydelse för människor ur flera aspekter: när det gäller att ta sig fram, ur ett kulturvärdesperspektiv, som fritidsintresse, i turism och i socialt engagemang. Allt detta kan man koppla till det rullande kulturarvet. </p><p>Jag skulle vilja påstå att regeringens partier är Sveriges mest landsbygdsfientliga och att de saknar respekt för vanliga hushålls behov av att få livspusslet att gå ihop. Bilen spelar en avgörande roll för att hushållen ska lyckas med det. Man ska också förstå att väldigt många hushåll inte har råd att köpa en elbil, utan de kanske precis har råd att låta sina gamla trotjänare rulla vidare. </p><p>För den som bor på Södermalm i Stockholm, med tillgång till en bekväm kollektivtrafik dygnet runt, kanske bilhatet är logiskt. Men det är det inte för oss på landsbygden och inte för oss som bor i Värmland, långt borta från tunnelbana och kulturevenemang alla dagar i veckan. Vi åker flera mil för barnens aktiviteters skull eller för att kunna träffa likasinnade, njuta av bilträffar och annat. </p><p> STYLEREF Kantrubrik \\* MERGEFORMAT Svar på interpellationer</p><p>Det är också i en anda av bilhat som vissa myndigheter nyligen likställt ett antal importerade veteranbilar med avfall och miljöfarligt skrot, vilket vi tidigare har debatterat. </p><p>Regler och avgifter samt tillämpningar av dessa ska inte omöjliggöra arbetet med att bevara det rullande kulturarvet, och ej heller ett förbud mot diesel och bensin. Men det blir trots allt så eftersom bensinpriserna ser ut som de gör i Sverige i dag. De kommer också att stiga än högre nästkommande år. Frågan är var det stannar? Det spelar ingen roll att minister Bolund står här i talarstolen och säger att man ska underlätta för detta och att veteranbilar ska undantas om man ändå inte har råd att köra bilarna, träffa andra människor och umgås. </p><p>Jag hoppas att alla partier ska bidra till att man inte sätter käppar i hjulen i form av politik som grundas på okunskap, eller vad det nu kan handla om. I stället ska man se till att faktiskt bevara det rullande kulturarvet. Det är dock oroväckande när politiken dikterar vad som är bra eller dålig kultur. Kultur ska inte definieras av politiken, men däremot ska politiken bidra till och främja kulturen. Därmed bör man också göra ett undantag när det gäller de höga bensinpriserna för att det rullande kulturarvet ska kunna leva vidare. Jag skulle ha vilja svar på frågan hur minister Bolund tänker göra för att få det gjort. </p>",
    "intressent_id": "0358514648113",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}