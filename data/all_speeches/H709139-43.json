{
  "anforande": {
    "dok_hangar_id": "5063830",
    "dok_id": "H709139",
    "dok_titel": "Protokoll 2019/20:139 Måndagen den 15 juni",
    "dok_rm": "2019/20",
    "dok_nummer": "139",
    "dok_datum": "2020-06-15 00:00:00",
    "avsnittsrubrik": "Riksrevisionens rapport om fri entré till statliga museer",
    "underrubrik": "",
    "kammaraktivitet": "ärendedebatt",
    "anforande_id": "b8a1ea41-27e9-ea11-913e-901b0eac4c78",
    "anforande_nummer": "43",
    "talare": "Azadeh Rojhan Gustafsson (S)",
    "parti": "S",
    "anforandetext": "<p>Fru talman! Regeringen har både under förra mandatperioden och denna mandatperiod gjort historiska satsningar på kulturen överlag. För oss socialdemokrater är kulturen otroligt viktig, och satsningarna på fri entré-reformen är en del av de stora satsningarna.</p><p>Bland annat vi socialdemokrater har varit tydliga med att vi vill utveckla fri entré-reformen till att omfatta de regionala museerna och vill gärna se att det sker snart. Men faktum är att Moderaterna och de borgerliga partierna i samarbete med SD vill göra stora nedskärningar på kulturen.</p><p>När man nu står här och talar sig varm för satsningar på bland annat de regionala museerna och regionala kulturella upplevelser och instanser undrar jag: Var hade ni tänkt få de pengarna ifrån när ni vill göra nedskärningar på kulturen och satsningar på kulturen?</p><p>Vi står fast vid att vi vill se satsningar på de regionala museerna och avser att försöka genomföra dem. Och som sagt ser vi satsningarna på fri entré som ett sätt att göra kulturen och våra museer tillgängliga för fler. Vi ser att det i dag är fler som tar del av museernas verksamhet, och det vill vi ska fortsätta.</p><p>Sedan finns det förbättringar att göra. Och precis som regeringen har svarat Riksrevisionen kommer man att göra förbättringar och förtydliga målen om det behöver göras.</p>",
    "intressent_id": "0474290584024",
    "rel_dok_id": "H701KrU12",
    "replik": "Y",
    "systemdatum": "2020-08-28 14:09:54"
  }
}