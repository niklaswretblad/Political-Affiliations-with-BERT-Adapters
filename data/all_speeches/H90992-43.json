{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:411 om Lantmäteriets handläggningstider",
    "underrubrik": "",
    "kammaraktivitet": "interpellationsdebatt",
    "anforande_id": "00d41b83-38ee-ec11-916f-901b0eac4c70",
    "anforande_nummer": "43",
    "talare": "Statsrådet Johan Danielsson (S)",
    "parti": "S",
    "anforandetext": "<p>Herr talman! Som jag har sagt delar jag uppfattningen att tiden för att få ett fastighetsbildningsbeslut inte är tillfredsställande. Jag har också sedan jag tillträdde haft många samtal med kommunala företrädare runt om i landet som uttrycker en frustration över de långa handläggningstiderna. Jag kan förstå varför den enskilda kommunen ibland ser att lösningen är att skaffa sig ett kommunalt lantmäteri. Därmed är det inte sagt att det skulle lösa övergripande frågor, som den nationella bristen på kompetenta lantmätare. Det är en komplex fråga.</p><p>Jag noterar också att Riksrevisionen kommer med vissa synpunkter som är kopplade till möjligheten att bilda kommunala lantmäterimyndigheter. Vi kommer att titta på dem, precis som på de andra synpunkter som har kommit in från Riksrevisionen.</p><p>När det gäller handläggningstiderna tror jag dock att det är viktigt att komma ihåg att ärendena varierar i både omfattning och komplexitet. Det kan handla om allt från mindre justeringar av gränsen mellan två sommarstugefastigheter till inlösen av mark och ändringar av hundratals fastigheter i stora infrastrukturprojekt, såsom Förbifart Stockholm.</p><p>Kanske gör man av naturliga skäl ofta - Riksrevisionen gör det också - jämförelser mellan tiden det tar att få ett bygglov och tiden det tar att få ett fastighetsbildningsbeslut. Men jag vill ändå påpeka att det är lite olyckligt att göra det och att Riksrevisionen gör det. Det rör sig nämligen om skilda processer med olika intressen att bevaka och olika förutsättningar att genomföra. Det är naturligtvis viktigt att fastighetsbildningen svarar mot samhällets förväntan vad gäller tid, kostnad och rättssäkra beslut.</p><p> STYLEREF Kantrubrik \\* MERGEFORMAT Svar på interpellationer</p><p>Av naturliga skäl handlar mycket av debatten om tiden och kostnaden - det är kanske också enklast att ha synpunkter på det. Men på sikt är det viktigt att de beslut som myndigheten tar är av god kvalitet, att de uppfyller krav på rättssäkerhet och att de säkerställer, precis som ledamoten har varit inne på, grunden för samhällets kreditgivning i fråga om fast egendom och att den upprätthålls.</p><p>Fastighetsbildningen är i hög grad en servicefunktion. Den innehåller ofta många frågor som måste lösas inom ramen för enskilda ärenden, och frågornas karaktär och omfattning påverkas av samhällets utveckling.</p><p>Dessa yttre förändringar är något lagstiftningen för fastighetsbildning har tagit höjd för, men det utesluter inte att det behövs vissa förenklingar och rationaliseringar i nuvarande regelverk.</p><p>Förslag som berör Lantmäteriets fastighetsbildningsverksamhet bereds för närvarande i Regeringskansliet, däribland frågor om koordinatbestämda fastighetsgränser och digitala överlåtelsehandlingar vid fastighetsköp. </p><p>I vissa delar är detta komplexa frågor. En översyn av dem utgör ett omfattande och tidskrävande arbete, men arbete med dessa frågor pågår för tillfället i Regeringskansliet.</p>",
    "intressent_id": "0613648926029",
    "rel_dok_id": "H910411",
    "replik": "N",
    "systemdatum": "2022-06-17 14:25:35"
  }
}