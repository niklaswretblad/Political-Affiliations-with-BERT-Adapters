{
  "anforande": {
    "dok_hangar_id": "5023951",
    "dok_id": "H60961",
    "dok_titel": "Protokoll 2018/19:61 Torsdagen den 7 mars",
    "dok_rm": "2018/19",
    "dok_nummer": "61",
    "dok_datum": "2019-03-07 00:00:00",
    "avsnittsrubrik": "Frågestund",
    "underrubrik": "Köerna till barn- och ungdomspsykiatrin",
    "kammaraktivitet": "frågestund",
    "anforande_id": "595bc97a-7651-e911-911c-0090facf175a",
    "anforande_nummer": "62",
    "talare": "Annicka Engblom (M)",
    "parti": "M",
    "anforandetext": "<p>Fru talman! Jag har förmånen att under den här veckan ha med mig två unga damer, Astrid och Sofie från Futuraskolan International Bergtorp i Täby. De sitter uppe på läktaren och vill via mig gärna lyfta en mycket angelägen fråga här i kammaren.</p><p>I dagens samhälle lider en av tio av alla barn och ungdomar av psykisk ohälsa. Det är hemska siffror. Psykisk ohälsa är ett väldigt farligt tillstånd, och ju längre tid man lever med det utan att få vård, desto sämre blir man. Målet är att alla som står i kö till barn- och ungdomspsykiatrin ska få hjälp inom 90 dagar, men det är sällan det målet uppnås. Det rapporteras om att barn och ungdomar på olika håll i landet har fått vänta i över ett år innan de får hjälp. Det är allvarligt då vården ska vara lika för alla, och var du bor ska inte spela någon roll.</p><p>Astrids och Sofies fråga till statsrådet Hallengren är alltså: Hur ser statsrådet på de enorma köerna till barn- och ungdomspsykiatrin över hela landet, och hur ska man åstadkomma en jämlik vård för alla?</p>",
    "intressent_id": "0590042760718",
    "rel_dok_id": "H6C120190307fs",
    "replik": "N",
    "systemdatum": "2019-03-28 17:28:47"
  }
}