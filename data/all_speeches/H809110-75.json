{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellation 2020/21:624 om bredbandsutbyggnaden",
    "underrubrik": "",
    "kammaraktivitet": "interpellationsdebatt",
    "anforande_id": "6a18b480-7506-ec11-9160-901b0e9b71a0",
    "anforande_nummer": "75",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Nej, man har inte nekats bredbandsstöd i Norrtälje kommun eller någon annan kommun på grund av detta. Det fanns en oro i Norrtälje kommun och någon annan kommun över att man skulle kunna nekas bredbandsstöd på grund av den här anledningen. Men som jag beskrev i mitt tidigare svar kommer ingen att nekas bredbandsstöd med anledning av detta, eftersom problemet nu är utrett.</p><p>Såvitt jag är underrättad har Norrtälje kommun även fått svar på sitt brev. Om så icke är fallet får vi nog söka felet hos Postnord, som numera är leverantör.</p><p>Som information till Maria Stockhaus kan jag också säga att jag har en fastighet i Norrtälje, och det finns två bredbandsleverantörer i min omedelbara närhet som erbjuder hastigheter på över 400 megabit per sekund.</p><p>Jag är övertygad om att Norrtälje kommun i form av Norrtälje Energi, som är den kommunala utbyggaren, kommer att kunna ansöka om bredbandsstöd. De kommer inte att vara förhindrade av fixed wireless access. De som önskar bredband i Norrtälje kommuns regi kommer att kunna få det, och de som önskar bredband av andra leverantörer kommer att få det. Marknaden kommer att avgöra vilken lösning som är den bästa.</p><p></p><p>Interpellationsdebatten var härmed avslutad. </p>",
    "intressent_id": "0744993950910",
    "rel_dok_id": "H810624",
    "replik": "N",
    "systemdatum": "2021-08-26 15:57:52"
  }
}