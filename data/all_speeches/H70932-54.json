{
  "anforande": {
    "dok_hangar_id": "5047133",
    "dok_id": "H70932",
    "dok_titel": "Protokoll 2019/20:32 Torsdagen den 14 november",
    "dok_rm": "2019/20",
    "dok_nummer": "32",
    "dok_datum": "2019-11-14 00:00:00",
    "avsnittsrubrik": "Frågestund",
    "underrubrik": "EU:s sociala pelare",
    "kammaraktivitet": "frågestund",
    "anforande_id": "2adf9828-8317-ea11-912c-901b0e9b71a8",
    "anforande_nummer": "54",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Herr talman! Tack, Désirée Pethrus, för frågan!</p><p>Vi kommer inte att automatiskt få några minimilöner i Sverige. Vi kommer att arbeta för att den ordning och de förslag som eventuellt ska komma från kommissionen blir utformade på ett sådant sätt att vi bevarar den svenska och den nordiska modellen i vårt eget land.</p><p>Vi har många kontakter redan nu med den inkommande kommissionären för dessa frågor. Vi har också haft kontakter tillsammans med våra likasinnade med den inkommande ordföranden i kommissionen. Vi har goda förhoppningar om att det ska lösa sig på ett sätt som respekterar varje lands nationella ordning inklusive den som vi har i vårt eget land.</p><p>Min slutsats av det är att vi heller inte behöver befara några andra besvärligheter som gör att vi skulle begära en opt-out. Hela statsministerns deklaration i går inför denna kammare handlade om att vi är med i den europeiska gemenskapen fullt ut, med vissa undantag förstås när det gäller eurosamarbetet och så.</p>",
    "intressent_id": "0339624201100",
    "rel_dok_id": "H7C120191114fs",
    "replik": "N",
    "systemdatum": "2019-12-05 18:18:41"
  }
}