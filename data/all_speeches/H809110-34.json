{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellationerna 2020/21:587 och 588 om bonus-malus-systemet",
    "underrubrik": "",
    "kammaraktivitet": "interpellationsdebatt",
    "anforande_id": "3f18b480-7506-ec11-9160-901b0e9b71a0",
    "anforande_nummer": "34",
    "talare": "Sofia Westergren (M)",
    "parti": "M",
    "anforandetext": "<p>Fru talman! Kollegan Boriana kallade det här Marie-Antoinette-politik. Det passar otroligt bra - om det inte finns bröd, varför äter de inte bakelser? Det är samma sak här: Finns det ingen bil? Köp en elbil!</p><p></p><p>Men det här funkar inte. Det är inget alternativ för hantverkaren. Det hindrar vanliga människor från att köpa en husbil. Det här blir konsekvensen om man måste betala 90 000 eller kanske till och med 100 000 extra för en bil som man behöver i arbetet eller har tänkt att semestra med i Sverige. Just det senare har vi ju tyckt vara en viktig del genom att det på olika vis gynnar besöksindustrin i Sverige och att vi spenderar pengar i vårt land i stället för alternativet att resa till Thailand, som man flygmässigt sett inte tycker är bra.</p><p>I mitt förra anförande talade jag om att det här skadar hantverkaren. Det skadar även försäljningen av dessa bilar och till exempel husbilar. Det skadar även den försäljare som säljer hästbilar, vilket jag tänkte ta upp i detta anförande.</p><p>För hästfolket har B-kortaren blivit ett bra alternativ. Man behöver fordonets lastkapacitet, och den väger 3,5 ton. Med lite vilja kan man få in två hästar i den. Vartenda kilo är otroligt viktigt när det gäller lastkapacitet.</p><p>Säljaren måste dock kunna motivera till ett köp trots att malusdelen finns. Man åker på att betala en hög skatt - kanske mellan 60 000 och 100 000 på tre år, något som sedan fasas ut. Samma säljare säljer större lastbilar och jämför dem med 3,5-tonnaren. Den större lastbilen kör lika lite eller lika mycket som 3,5-tonnaren. Det finns ingen skillnad i körsträcka. Utsläppen från 3,5-tonnaren ska däremot straffbeskattas, och man ska missgynna den. För en lastbil som väger 16, 18 eller över 20 ton finns dock ingen malus. Därmed inte sagt att det ska vara någon malus för en sådan lastbil. Att man straffbeskattar en liten 3,5-tonnare är något förmätet. Därför passar Boriana Åbergs benämning Marie-Antoinette-politik otroligt bra.</p><p>Jag hörde en kollega säga att Sverige är ett land i kris. Det föreslås och genomförs skattechocker på det mesta. Vi har höjda skatter på fordon, tjänstebil, el, hämtmat, kläder, skor, företagande och entreprenörskap. Som grädde på moset förbereds ett återinförande av fastighetsskatten. Det här är politik som sätter landet ur kurs, faktiskt helt fel kurs. Antagligen har styråran gått av utmed rutten.</p><p>Fru talman! Ministern nämner att bonus-malus har fått hård kritik. Jag undrar om hon har tagit åt sig av den och är beredd att likt Moderaterna kasta bonus-malus i papperskorgen.</p>",
    "intressent_id": "022805994927",
    "rel_dok_id": "H8C120210420ip",
    "replik": "N",
    "systemdatum": "2021-08-26 15:57:45"
  }
}