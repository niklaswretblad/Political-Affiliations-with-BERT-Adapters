{
  "anforande": {
    "dok_hangar_id": "5149777",
    "dok_id": "HA096",
    "dok_titel": "Protokoll 2022/23:6 Onsdagen den 12 oktober",
    "dok_rm": "2022/23",
    "dok_nummer": "6",
    "dok_datum": "2022-10-12 00:00:00",
    "avsnittsrubrik": "Återrapportering från mötet i den europeiska politiska gemenskapen den 6 oktober och Europeiska rådets informella möte den 7 oktober",
    "underrubrik": "",
    "kammaraktivitet": "",
    "anforande_id": "d52a639a-745f-ed11-917c-901b0e9b71a8",
    "anforande_nummer": "18",
    "talare": "Magnus Berntsson (KD)",
    "parti": "KD",
    "anforandetext": "<p>Fru talman! Låt mig först tacka för återrapporten om Rysslands krig mot Ukraina, effekterna på Europa och den rådande situationen.</p><p>Jag skulle dock vilja lyfta upp situationen i Iran, som trots att den inte fanns med på den officiella dagordningen bekymrar oss alla. </p><p> STYLEREF Kantrubrik \\* MERGEFORMAT Återrapportering från mötet i den europeiska politiska gemenskapen den 6 oktober och Europeiska rådets informella möte den 7 oktober</p><p>Mahsa Jina Amini, 22 år, Hadis Najafi, 20 år, och Hananeh Kia, 23 år, är bara några av de personer som har berövats livet. Vi vet i dag inte hur många som har dödats eftersom den islamistiska förtryckarregimen stänger ned internet för att världen inte ska få se när säkerhetsstyrkor skjuter mot demonstranterna. </p><p>Listan på systematiska kränkningar av mänskliga rättigheter kan göras lång. Kvinnor tvingas bära slöja, dissidenter fängslas utan rättegång, minoriteter förföljs och avfällighet från islam bestraffas med hängning. </p><p>Regimen utgör inte bara ett hot mot sin egen befolkning, som tvingats leva under ett skräckvälde i 43 år, utan har även starkt bidragit till kriget i Jemen och en destruktiv kraft i Mellanöstern. Regimen utövar också spionage här i Sverige, inte bara mot oss som land utan även specifikt mot svenska exiliranier.</p><p>Europaparlamentet antog i dagarna en resolution som i starka ordalag fördömer regimen och kräver en oberoende utredning och att ansvariga ställs inför rätta. </p><p>Med anledning av det vill jag fråga statsministern: Diskuterades situationen i Iran ändå av stats- och regeringscheferna mellan programpunkterna i Prag?</p>",
    "intressent_id": "0737824098113",
    "rel_dok_id": "",
    "replik": "N",
    "systemdatum": "2022-11-08 15:50:16"
  }
}