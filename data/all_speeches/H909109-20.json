{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "c2829754-be2a-ed11-9178-901b0e9b71a8",
    "anforande_nummer": "20",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Som jag flera gånger varit inne på tidigare har polisen nu bättre utrustning, mer resurser och fler anställda än någonsin tidigare. Det är sammanlagt en bra bit över 30 000 anställda.</p><p></p><p>Vi har också vänt utvecklingen när det gäller antalet som lämnar polisen. Färre lämnar polisen, och fler återrekryteras. Vi har dessutom rekord när det gäller antalet som utbildas till polis. Bara i våras gick ungefär 600 poliser ut, och ytterligare 800 kommer nu att gå ut från polisutbildningarna. För varje halvår som går kommer nya poliser ut på fältet.</p><p>Vilken utrustning ska man då ha? Det är i huvudsak polisen som äger sådana frågor. Jag välkomnar därför den utvärdering som rikspolischefen ska göra för att se vad man ytterligare kan göra vad gäller materiel och utrustning och vilken utbildning man behöver för att bli bättre i de här situationerna. Sedan får vi se resultatet.</p><p>Rikspolischefen och Polismyndigheten har hittills inte begärt något ytterligare från regeringen. Om de vill ha det får vi helt enkelt hantera det då.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}