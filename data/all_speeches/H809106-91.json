{
  "anforande": {
    "dok_hangar_id": "5093812",
    "dok_id": "H809106",
    "dok_titel": "Protokoll 2020/21:106 Tisdagen den 13 april",
    "dok_rm": "2020/21",
    "dok_nummer": "106",
    "dok_datum": "2021-04-13 00:00:00",
    "avsnittsrubrik": "Svar på interpellation 2020/21:545 om korruption inom biståndet",
    "underrubrik": "",
    "kammaraktivitet": "interpellationsdebatt",
    "anforande_id": "604564ff-e2d8-eb11-9153-901b0eac4c78",
    "anforande_nummer": "91",
    "talare": "Statsrådet Per Olsson Fridh (MP)",
    "parti": "MP",
    "anforandetext": "<p>Fru talman!  har frågat mig vilka initiativ jag kommer att vidta för att stärka arbetet mot korruption inom biståndet. Magdalena Schröder har tidigare ställt liknande frågor till min företrädare Peter Eriksson som har förklarat hur antikorruptionsarbetet har stärkts. Sverige verkar i de svåraste miljöerna där biståndet behövs mest, men där korruptionen ofta är utbredd.</p><p>Antikorruption är en högt prioriterad fråga för regeringen, och en stor mängd aktiviteter genomförs. Regeringen har hittills arbetat brett med att bemöta korruption både som utvecklingshinder och som risk.</p><p>Regeringen har genom mål om minskad korruption i strategierna för det internationella utvecklingssamarbetet stärkt Sidas arbete. Majoriteten av de nyligen antagna strategierna inkluderar mål om antikorruption, ett arbete som kommer att drivas vidare framgent. Tack vare ett ökat förvaltningsanslag har Sida även utökat antalet controllers i verksamheten, både i fält och här hemma i Stockholm, samt rekryterat fler anställda med antikorruption som specialitet.</p><p>Regeringen har också stärkt kopplingen mellan demokrati och antikorruption. Det uppdrag om demokrati som Sida fick under 2020 inkluderade förstärkning av antikorruptionsarbetet. Även skrivningen om antikorruption i strategin om MR, demokrati och rättsstatens principer stärktes.</p><p>Utöver det utgör antikorruption en prioritering under demokratisatsningen där målet är att främja framväxten av effektiva och oberoende institutioner, inklusive frånvaro av just korruption. Regeringen fortsätter även att verka mot korruption och oegentligheter gentemot de multilaterala organisationerna.</p><p>Avslutningsvis vill jag poängtera att det är avgörande att arbeta mot korruption för att de mest sårbara och utsatta människorna ska kunna lämna fattigdom och förtryck.</p>",
    "intressent_id": "0548038946425",
    "rel_dok_id": "H810545",
    "replik": "N",
    "systemdatum": "2021-06-29 16:05:56"
  }
}