{
  "anforande": {
    "dok_hangar_id": "5048480",
    "dok_id": "H70940",
    "dok_titel": "Protokoll 2019/20:40 Torsdagen den 28 november",
    "dok_rm": "2019/20",
    "dok_nummer": "40",
    "dok_datum": "2019-11-28 00:00:00",
    "avsnittsrubrik": "Statsministerns frågestund",
    "underrubrik": "Regeringens politik för sänkt arbetslöshet",
    "kammaraktivitet": "statsministerns frågestund",
    "anforande_id": "8212cdcb-7722-ea11-912c-901b0e9b71a8",
    "anforande_nummer": "62",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Just målet om EU:s lägsta arbetslöshet byggde på ett antal ingående parametrar. Det måste bygga på att fler människor kommer i arbete, att vi får fler arbetade timmar i ekonomin. Det är det som är själva kärnan; annars kan man trixa med arbetslöshetsmålet. Det var därför som vi band oss så tydligt vid detta.</p><p>Har det gått bra? Ja, det är nu över 300 000 fler människor som är i arbete jämfört med när regeringen tillträdde, och vi har en hög sysselsättningsgrad. Bland annat finns 100 000 av dem i den offentliga sektorn. Det är fakta.</p><p>Vi har fler arbetade timmar. De nyanlända kommer snabbare i arbete sedan vi tillträdde. Vi har i princip halverat tiden för detta. Det tycker jag också är bra.</p><p>Det som har skett under den här tiden är att så pass många människor har kommit ut på svensk arbetsmarknad, och det är i sig positivt. Vi måste nu lägga mer pengar till utbildning och arbetsmarknadspolitiska åtgärder. Då kan man inte, som Moderaterna, dra bort pengarna för att sänka skatterna. Då går det fel.</p><p>Nu går vi i rätt riktning, och vi tänker fortsätta.</p><p>(Applåder)</p>",
    "intressent_id": "0218878014918",
    "rel_dok_id": "H7C120191128sf",
    "replik": "N",
    "systemdatum": "2019-12-19 16:55:07"
  }
}