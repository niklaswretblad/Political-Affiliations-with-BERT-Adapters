{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:74 om undantag för förmånsbeskattning av transport till och från arbetet",
    "underrubrik": "",
    "kammaraktivitet": "interpellationsdebatt",
    "anforande_id": "8e5c2d87-3d36-eb11-914a-901b0e9b71a8",
    "anforande_nummer": "29",
    "talare": "Niklas Wykman (M)",
    "parti": "M",
    "anforandetext": "<p>Fru talman! Regeringen säger sig i alla fall driva en feministisk utrikespolitik, och man kan då tänka sig att regeringen också driver en feministisk inrikespolitik.</p><p>Krisen har ju drabbat sektorer där det jobbar väldigt många kvinnor. Det har handlat om äldreomsorgen och om sjukvården. Vi är många, fru talman, som känner en stor bestörtning över hur människor i framför allt äldreomsorgen har bemötts under pandemin, med väldigt nedlåtande kommentarer och rena beskyllningar om att vara smittspridare. Man har kunnat läsa tidningsreportage om människor som får glåpord ropade efter sig på gatan när de ska hem till äldre för hjälpa dem, emellanåt med risk för den egna hälsan. Detta är ju väldigt olyckligt.</p><p>Vi har också sett att stora företagssektorer där många kvinnor jobbar, till exempel frisörer, har drabbats hårt av pandemins konsekvenser.</p><p>Jag undrar om det från finansministerns sida har gjorts någon jämställdhetsanalys av pandemins effekter i Sverige. Har det gjorts någon särskild bedömning utifrån de kvinnor som har drabbats hårt i pandemins fotspår?</p><p>Nu lyckades ju Moderaterna driva regeringen framför sig och få igenom skattefrihet på måltider, vilket såklart är mycket välkommet. Det krävdes en hård kamp. Jag var själv, fru talman, med på det möte där vi drev igenom detta i finansutskottet. Det är efter starkt motstånd från Socialdemokraterna som man nu kan uttrycka denna solidaritet genom att ge en måltid till någon som arbetar eller äta upp den utan att bli förmånsbeskattad.</p><p> STYLEREF Kantrubrik \\* MERGEFORMAT Svar på interpellationer</p><p>Det är väldigt bra att detta förslag har kommit, men jag är något förvånad över att man inte agerar till exempel när det kommer till transporter eller trängselskatt. Jag undrar hur finansministern samlat ser på till exempel rekommendationer om att människor inte ska åka kollektivt när de samtidigt straffbeskattas väldigt hårt när de åker bil. Finns det tankar hos finansministern där?</p><p>Slutligen, fru talman, skulle jag vilja säga någonting om samtalstonen och det demokratiska läget. Det krävs för protokollets skull.</p><p>Det blir väldigt märkligt när man säger någonting i talarstolen som jag tidigare gjorde om Ingvar Carlssons besök i DDR inför deras 40-årsjubileum och finansministern sedan går upp och säger att jag har sagt att han har deltagit på en middag, hållit ett hyllningstal och så vidare och är väldigt upprörd över detta, trots att det inte alls var vad jag sa. Det går väldigt enkelt att kontrollera att Ingvar Carlsson var i DDR under upptakten till deras 40-årsfirande, men sedan hävdar finansministern att jag skulle ha sagt en massa andra saker som jag inte har sagt.</p><p>Att man gör på det viset och försöker att extrapolera sina politiska motståndare och deras uttalanden så mycket som möjligt och sedan attackera dem väldigt hårt är tyvärr ett gift i den politiska diskussionen. Det har vuxit fram via Twitter, Facebook och sociala medier att göra på det sättet; det är inte helt nödvändigt att ta det agerandet in i denna kammare.</p>",
    "intressent_id": "0493288854424",
    "rel_dok_id": "H81074",
    "replik": "N",
    "systemdatum": "2020-12-04 15:33:12"
  }
}