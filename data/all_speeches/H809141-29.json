{
  "anforande": {
    "dok_hangar_id": "5101159",
    "dok_id": "H809141",
    "dok_titel": "Protokoll 2020/21:141 Tisdagen den 15 juni",
    "dok_rm": "2020/21",
    "dok_nummer": "141",
    "dok_datum": "2021-06-15 00:00:00",
    "avsnittsrubrik": "Järnvägsfrågor",
    "underrubrik": "",
    "kammaraktivitet": "ärendedebatt",
    "anforande_id": "b7c55ba1-b922-ec11-915b-901b0eac4c78",
    "anforande_nummer": "29",
    "talare": "Helena Gellerman (L)",
    "parti": "L",
    "anforandetext": "<p>Fru talman! Tack, Patrik Jönsson, för ytterligare frågor!</p><p>Min reflektion när det gäller upphandlingskompetensen på Trafikverket är att man kanske skulle ställa fönstren på vid gavel så att det kommer in lite friska fläktar.</p><p>När det gäller upphandlingsunderlagen är det faktiskt så att man kan ha ett utbyte av kompetens om man samverkar och ställer krav på att få mer information om hur statusen är ute i järnvägsnätet. Det kan också ske ett utbyte mellan dem som genomför underhållet ute på spåren och Trafikverket. Folk kan röra på sig. Folk som jobbar i det privata kan börja jobba för Trafikverket, och folk på Trafikverket kan börja jobba ute på spåren.</p><p>Jag köper inte riktigt den här fasta delen om att man jobbar antingen offentligt eller privat. Ett utbyte är oftast bra; då ser man saker med nya ögon och genomför saker på andra sätt. Jag tror att Trafikverket på det sättet skulle kunna öka sin upphandlingskompetens.</p><p>Ett annat sätt berörde jag i mitt anförande. Man behöver ha bättre koll på själva statusen på järnvägen. Jag tror att det är viktigt att man inför ett it-system som underlättar för Trafikverket att känna till underhållet, för det är utifrån detta som man vet vad man ska lägga beställningar på.</p><p>I övrigt kommer den effektivisering med 11 procent som VTI pekar på från att man gick från att ha det offentligt till att det blev privat.</p>",
    "intressent_id": "0899169869710",
    "rel_dok_id": "H801TU15",
    "replik": "Y",
    "systemdatum": "2021-10-01 15:15:54"
  }
}