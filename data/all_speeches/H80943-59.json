{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:122 om valfusk i Venezuela",
    "underrubrik": "",
    "kammaraktivitet": "interpellationsdebatt",
    "anforande_id": "06cd5d5c-3f41-eb11-9147-901b0eac4c70",
    "anforande_nummer": "59",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag håller i stort sett med om allt som Kerstin Lundgren säger. Regeringen är mycket oroad över den politiska, ekonomiska och humanitära krisen i Venezuela. Den är orsakad av regimens fortsatta misskötsel. Man undergräver demokratin, rättsstatens principer och respekten för de mänskliga rättigheterna.</p><p>Jag vill understryka att det finns en stor enighet mellan EU, den internationella kontaktgruppen för Venezuela och den så kallade Limagruppen. Det handlar om att det inte existerar några förutsättningar för att det ska bli ett fritt val den 6 december. Vi har sagt det offentligt i flera olika uttalanden. Det finns en stor konsensus om att det nya parlamentet inte kan erkännas.</p><p>Maduroregimen fortsätter med att undergräva rättsstatens principer, respekten för mänskliga rättigheter och demokratin. Man har säkerhetsstyrkor som fängslar folk, utövar våld mot oliktänkande och tvingar oppositionspolitiker i exil. Man har inte visat några som helst trovärdiga tecken på att man tänker tillmötesgå de krav som omvärlden och oppositionen har på fria val.</p><p>Situationen för de mänskliga rättigheterna är väldigt oroväckande. Detta framgår av en rapport som släppts av FN:s oberoende mission för Venezuela. Den 17 september i år, dagen efter att FN-rapporten släpptes, publicerade den internationella kontaktgruppen och Sverige en deklaration där man uttrycker stark oro över de här uppgifterna och ger sitt fulla stöd till FN-missionen, liksom till kontoret i Venezuela för FN:s högkommissarie för mänskliga rättigheter. Där finns naturligtvis krav på att alla politiska fångar omedelbart ska släppas. Vi var också medförslagsställare till Limagruppens resolution i FN:s råd för mänskliga rättigheter, där vi förlängde den oberoende FN-missionen med två år.</p><p> STYLEREF Kantrubrik \\* MERGEFORMAT Svar på interpellationer</p><p>Jag fick en fråga om varför vi inte erkänner Juan Guaidó. Jag har personligen talat med honom. Regeringens hållning är att vi inte erkänner regeringar utan stater. Det är i linje med folkrätten, och Sverige har en väldigt lång praxis av att göra så. Vi stöder oppositionens strävan efter att anordna fria och rättvisa val, återupprätta demokratin, upprätta rättsstatens principer och upprätta respekten för de mänskliga rättigheterna.</p><p>Trots att Maduroregimen har en ovilja att förhandla är vi övertygade om att man måste ha en framförhandlad lösning om man ska få en hållbar lösning i Venezuela. Därför kommer Sverige att fortsätta ta initiativ med organisationer som stöder brobyggande verksamhet för att det ändå ska bli en dialog mellan parterna. Samtidigt uttrycker vi kritik och fortsätter att värna respekten för mänskliga rättigheter, demokrati och rättsstatens principer i alla sammanhang där Venezuela diskuteras.</p>",
    "intressent_id": "0992800527915",
    "rel_dok_id": "H810122",
    "replik": "N",
    "systemdatum": "2020-12-18 15:44:06"
  }
}