{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "32fad202-ccc0-ec11-9167-901b0eac4c78",
    "anforande_nummer": "30",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Jag vill lägga fram några fakta som är värda att nämna.</p><p>Den målsättning om 100 procent förnybart som denna kammare har antagit är just en målsättning. Det finns inget stoppdatum. Skulle det enligt en överenskommelse vara så att några av våra befintliga kärnkraftverk faktiskt klarar längre tid än så finns det ingenting i det beslutet som hindrar dem från att fortsätta.</p><p>Jag har varit väldigt tydlig i alla intervjuer med att jag är väldigt mån om våra befintliga kärnkraftverk. De ska inte läggas ned i förtid, och vi ska inte göra som Tyskland. Om det däremot är så att de börjar bli så otroligt dyra att någon måste pröjsa för att underhålla dem - så att det kanske blir dyrare för elkonsumenterna att köpa el från dem på grund av de höga elkostnaderna - får ägarna ta ansvar för det och se hur de vill göra.</p><p></p><p>Någonstans måste man ändå titta ut i verkligheten och se att vi lever i en tid då Europa genomgår sin största elpriskris någonsin. I den här exceptionella situationen har Sverige fortfarande haft låga priser, även om de varit för höga. Att Sverige skulle ha sämre energipolitik än någon annan stämmer helt enkelt inte.</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}