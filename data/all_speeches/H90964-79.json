{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Yrkesutbildningarnas status",
    "kammaraktivitet": "frågestund",
    "anforande_id": "b0a80267-f6bf-ec11-9167-901b0eac4c78",
    "anforande_nummer": "79",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Lina Axelsson Kihlblom och jag hade en kort konferens här. Detta är en fråga som är lite delad mellan oss. Jag ansvarar för komvuxutbildningarna, där en väldigt stor del av våra yrkesutbildningar i praktiken finns. Lina Axelsson Kihlblom ansvarar för gymnasieutbildningarna. Och det är jag som lägger fram den aktuella propositionen och lagrådsremissen.</p><p>Jag skulle vilja säga så här, Robert Stenkvist: Våra yrkesutbildningar är ryggraden i svensk välfärd och svensk industri. Vi har ett enormt behov av arbetskraft som har genomgått yrkesutbildningar i komvux eller i gymnasieskolan. De ungdomar och de äldre som väljer dessa utbildningar har en arbetsmarknad som skriker efter dem.</p><p>Vi ska gemensamt se till att fler väljer dessa viktiga utbildningar till viktiga yrken. Vi kan från regeringens och riksdagens sida se till att det finns många platser att söka. Men för att ungdomarna ska söka platserna måste glöden tändas i deras hjärtan. Den tänds genom att arbetsgivare och fack visar att detta är framtidsyrken.</p>",
    "intressent_id": "0137849446315",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:29"
  }
}