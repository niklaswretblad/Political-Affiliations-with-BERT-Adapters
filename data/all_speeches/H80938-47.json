{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "Integrationen och skolan",
    "kammaraktivitet": "frågestund",
    "anforande_id": "af6a3d5e-083b-eb11-914a-901b0e9b71a8",
    "anforande_nummer": "47",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Vi har i Sverige en ökande skolsegregation som är dålig för Sverige och dålig för Sveriges elever. Den innebär att barn och elever i Sverige som växer upp i olika bostadsområden riskerar att också gå i olika skolor och växa upp i olika värdar.</p><p>Jag vill se ett Skolsverige där barn och elever från olika bakgrund lär känna varandra, går i samma skolor och blir kompisar och ovänner som de individer de är, inte växer upp som främlingar för varandra.</p><p>Det skolvalssystem som i dag råder har lett fram till den segregation som vi nu har, tillsammans med en boendesegregation. Jag kommer att kämpa hårt för att bryta skolsegregationen, och jag kommer att göra det på ett sådant sätt att barn och elever får en bättre skolgång, inte en sämre.</p><p>När det gäller just Trollhättan, som Robert Stenkvist tog upp, har jag förstått det som att Robert Stenkvists parti där står ganska ensamt. Där har samtliga partier, såvitt jag vet i alla fall, ställt sig bakom det förslag som innebär att man nu ska se till att barn och elever kan få chansen att gå i samma skola oavsett vilket bostadsområde de bor i.</p>",
    "intressent_id": "0137849446315",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:11"
  }
}