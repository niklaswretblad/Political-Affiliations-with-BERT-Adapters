{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "ce7d3f62-aeb9-ec11-9167-901b0eac4c78",
    "anforande_nummer": "11",
    "talare": "Fredrik Christensson (C)",
    "parti": "C",
    "anforandetext": "<p>Fru talman! Tack till statsrådet för att hon medverkar i den här debatten! Det finns många viktiga delar att säkerställa, och det är viktigt med insatser för att lärare ska kunna agera. Jag vill ta fasta på något som statsrådet nämnde i sitt anförande: att tydlig nationell uppföljning är viktigt.</p><p>För vissa barn är skolan den trygga platsen. Det är där man har sina vänner och en trygghet när andra delar av ens liv är mer problematiska. Men för andra elever är skolan platsen där man inte känner trygghet utan utsätts för trakasserier, kränkningar, mobbning, hot och våld.</p><p>Från utbildningsutskottets sida drev vi på om att vi ska göra en nationell uppföljning av statistiken över frånvaro för att se hur skolorna arbetar med att följa upp elever som inte är i skolan. Nu har Skolverket kommit med en rapport där man ser att det behövs lagändringar, så min fråga till statsrådet är hur man tänker ta vidare den rapport som Skolverket nu har presenterat när det handlar om frånvarostatistik.</p>",
    "intressent_id": "0519542449425",
    "rel_dok_id": "",
    "replik": "Y",
    "systemdatum": "2022-04-11 17:45:39"
  }
}