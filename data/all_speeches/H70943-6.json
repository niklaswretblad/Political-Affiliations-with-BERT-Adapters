{
  "anforande": {
    "dok_hangar_id": "5048816",
    "dok_id": "H70943",
    "dok_titel": "Protokoll 2019/20:43 Tisdagen den 3 december",
    "dok_rm": "2019/20",
    "dok_nummer": "43",
    "dok_datum": "2019-12-03 00:00:00",
    "avsnittsrubrik": "Svar på interpellation 2019/20:88 om en huvudman för personer med samsjuklighet, beroendesjukdom och psykisk ohälsa",
    "underrubrik": "",
    "kammaraktivitet": "interpellationsdebatt",
    "anforande_id": "9c38111d-e536-ea11-912a-901b0eac4c78",
    "anforande_nummer": "6",
    "talare": "Michael Anefur (KD)",
    "parti": "KD",
    "anforandetext": "<p>Herr talman! Det är inte för min skull, inte heller för Kristdemokraternas skull och inte ens för riksdagens eller regeringens skull som jag driver och under lång tid har drivit frågan om en gemensam huvudman vid samsjuklighet för beroendesjuka med psykisk ohälsa. Vi här kan vänta både i år, nästa år och kanske något år till. Jag gör det för Sanne och övriga minst 30 000 samsjukliga. Det är alla de som i går, i dag och i morgon måste ha hjälp nu. De bollas mellan olika huvudmän utan att få adekvat hjälp. </p><p>Herr talman! För att vara uppriktig: De har i motsats till oss inte tid att vänta. De behöver hjälp nu. De behövde egentligen hjälp i går. Sedan håller jag med ministern om att vi naturligtvis under tiden ska arbeta allt vad vi kan med SIP och allt vad det nu kan heta. Men vi ser, och det säger också Socialstyrelsens utredning, att det inte räcker. Vi har försökt och försökt, men det fungerar inte tillräckligt bra.</p><p>Det krävs att vi gör en utredning om huvudmannaskap och gör en ordentlig genomlysning, Jag hoppas att vi ändå med gemensamma krafter ska nå dit så fort som möjligt. Till slut får jag ändå tacka ministern för ett fint inslaget svar.</p>",
    "intressent_id": "0892978334516",
    "rel_dok_id": "H71088",
    "replik": "N",
    "systemdatum": "2020-01-14 16:47:34"
  }
}