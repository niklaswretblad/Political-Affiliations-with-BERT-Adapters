{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8c022d69-c139-ed11-9178-901b0e9b71a8",
    "anforande_nummer": "94",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det har varit en svängig mandatperiod, en mandatperiod då Moderaterna, Kristdemokraterna och Liberalerna har öppnat upp för ett fullt samarbete med Sverigedemokraterna. </p><p></p><p>Men jag måste erkänna att Vänsterpartiets svängning under våren kanske är det som har förvånat mig allra mest. De flesta av oss har nog fått vänja oss vid ett högerkonservativt block som bedriver en politik som gör att Sverige inte klarar av klimatet och inte hedrar Parisavtalet. Men Vänsterpartiet väljer i detta läge med en galopperande klimatkris att rösta på samma sak som Sverigedemokraterna och de övriga borgerliga partierna för att driva igenom en fossilpolitik som faktiskt rear ut Putins fossila bränslen till svenska folket och som stoppar en klimatpolitik som skulle fasa ut det fossila och faktiskt minska utsläppen här och nu. </p><p>Jag vill fråga Nooshi Dadgostar: Hur menar Nooshi Dadgostar att Vänsterpartiets politik faktiskt gör att Sverige hedrar Parisavtalet?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}