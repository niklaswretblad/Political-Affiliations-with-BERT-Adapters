{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d0829754-be2a-ed11-9178-901b0e9b71a8",
    "anforande_nummer": "34",
    "talare": "Tobias Andersson (SD)",
    "parti": "SD",
    "anforandetext": "<p></p><p>Fru talman! Johan Forssell har ju beskrivit korankravallerna i termer av att det var krigsliknande scener. När det påminner om krig är det sannolikt en situation som militär är bättre utrustad för än polis, skulle man kunna tycka. Men Johan Forssell tycks tycka att det var krigsliknande scener men att det ändå är bättre att polisen verkar där.</p><p>Jag tror att man kan samverka, och vi vill se över hur det skulle kunna gå till. Men vi har också presenterat en rad andra förslag.</p><p>Vi förespråkar en förvaringsdom för individer som vi anser inte är lämpade att återkomma ut till samhället.</p><p>Vi vill se utvisning även om man har anknytning till Sverige.</p><p>Vi vill se över förutsättningarna att upphäva medborgarskap för den här typen av inhemska terrorister.</p><p>Vi vill ha ett strikt skadeståndsansvar för föräldrar.</p><p>Vi vill ha indragna sociala rättigheter och mycket annat.</p><p>Allt som allt har vi presenterat 45 politiska förslag sedan korankravallerna ägde rum, så det finns mycket för Moderaterna att hämta inspiration från. Jag frågar Johan Forssell om han kan bifalla något av det nu.</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}