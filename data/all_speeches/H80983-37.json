{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "bd93bf96-a1ad-eb11-914f-901b0eac4c78",
    "anforande_nummer": "37",
    "talare": "Hans Wallmark (M)",
    "parti": "M",
    "anforandetext": "<p></p><p>Herr talman! Jag ska kommentera den tvådelade synpunkten från Håkan Svenneling. Det har ibland hänt att vi, Håkan Svenneling och undertecknad, i den allmänna debatten har anklagats för att ha en bromance. Jag vill starkt dementera det, herr talman. Men jag tycker att det som Håkan Svenneling gjorde i kammaren är viktigt, nämligen att han markerade att tanken om partiöverläggningar är god. Det har Moderaterna sagt. Nu har Vänsterpartiet sagt det, och Centerpartiet har sagt det tidigare. Om vi får höra resten av partierna säga det i kammaren under dagen har vi skickat ett tydligt budskap till regeringen.</p><p>Herr talman! Jag tror dessutom att Håkan Svenneling och jag begär partiöverläggningar därför att vi har olika åsikter. Vi har olika åsikter om Nato. Vi har olika åsikter om hur det säkerhetspolitiska klimatet borde formas. Vi kanske ser de säkerhetspolitiska utmaningarna på ett likartat sätt med den hotbild som finns i Östersjöområdet, men det vi landar i är: Låt oss prata med varandra och låt oss i så fall pröva detta. Jag hoppas att utrikesministern hör på detta utbyte.</p><p>Det är absolut så att vi i Moderaterna håller på att förändra och reformera vår biståndspolitik. Vi säger att vi måste pröva detta budgetområde i likhet med alla andra budgetområden. Vi tycker inte att det är rimligt att man först fastställer en nivå, 1 procent av bnp, för att sedan bestämma vad man ska använda pengarna till. Vi vill se en helt annan inriktning. Vi vill dessutom se längre biståndsbudgetar som sträcker sig över flera år så att vi kan göra prioriteringar.</p><p>Ett sådant område som vi borde prioritera, och där är jag enig med Håkan Svenneling, är vaccinationer och vaccinationsprogram. Sverige slår sig nu för bröstet därför att man bidrar med 200 miljoner kronor till det viktiga internationella vaccinprogrammet. Vårt grannland Norge bidrar med 1 250 miljoner. Det är sex gånger mer. Jag tycker att man inom ramen för en biståndsbudget kan göra prioriteringar, men jag tycker också att en biståndsbudget måste prioriteras mot andra utgiftsområden.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}