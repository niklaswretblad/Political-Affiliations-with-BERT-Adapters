{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "2ede072e-6ec8-eb11-9156-901b0e9b71a8",
    "anforande_nummer": "83",
    "talare": "Mats Green (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag får också tacka för svaret, även om jag inte fick något konkret svar vad gäller diskussionen om kontrollen. Det är nog garanterat att det finns kontroll, samtidigt som det finns klara tecken på att den inte existerar. Jag blir därför lite orolig över ett antal olika aspekter.</p><p>Det fanns många frågetecken i det svar statsrådet gav. Samtidigt som Socialdemokraterna, JÖK-partierna och Arbetsförmedlingen rullar ut Krom i hela landet, trots alla påpekanden och konstateranden om att Arbetsförmedlingens kontroll och förmåga är undermålig och bristfällig, står ministern här och säger att kontrollen inte är något problem och att LOV inte heller är något problem i denna del. Detta sker trots att ministerns egen myndighet IAF för bara några dagar sedan i en stor och omfattande rapport konstaterade att Arbetsförmedlingens oförmåga vad gäller kontroll till stora delar kvarstår.</p><p>Detta påminner ärligt talat i allt väsentligt om när januariöverenskommelsens partier helt utan plan gjorde den alltför viktiga reformeringen av Arbetsförmedlingen till en experimentverkstad 2019. Man saknade helt plan för den reformering man sparkade igång, och dessutom fick man göra back i maskin. Man slängde in jästen efter degen. Kommunutredningen är bara ett av en lång räcka exempel på detta. Frågor om hur det här förhåller sig till att utrullning av rustning och matchning i hela landet påbörjas samtidigt som ministerns egen inspektionsmyndighet IAF lyfter fram fortsatta och sedan länge påpekade brister i kontrollen är rimliga och framför allt nödvändiga att ställa, fru talman.</p><p>Jag upprepar min fråga om hur ministern kan vara trygg i att reformeringen sker ordnat och ansvarsfullt. Hur ska tidigare misstag inte upprepas trots påtalade brister i Arbetsförmedlingens kontrollverksamhet? Det är brister som har funnits i flera år.</p><p>Om ministern är trygg i detta, som Eva Nordmark slog fast för någon minut sedan, vilken information har hon då som Inspektionen för arbetslöshetsförsäkringen och alla vi andra saknar? Det skulle jag vilja ha svar på, fru talman.</p>",
    "intressent_id": "0538387395826",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}