{
  "anforande": {
    "dok_hangar_id": "5082960",
    "dok_id": "H80974",
    "dok_titel": "Protokoll 2020/21:74 Tisdagen den 2 februari",
    "dok_rm": "2020/21",
    "dok_nummer": "74",
    "dok_datum": "2021-02-02 00:00:00",
    "avsnittsrubrik": "Svar på interpellation 2020/21:327 om vaccinationsintyg",
    "underrubrik": "",
    "kammaraktivitet": "interpellationsdebatt",
    "anforande_id": "86ab2706-bb9e-eb11-9152-901b0e9b71a8",
    "anforande_nummer": "16",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag tackar ministern för svaret.</p><p>När smittläget förbättras kommer länder över hela världen att vilja öppna upp för mer resor från andra länder. När det blir aktuellt förväntas även många länder kräva att resenärer bevisar att det inte finns någon större risk för smittspridning.</p><p>Många arrangörer kommer också att vilja att gäster uppvisar bevis på vaccination för att arrangemangen ska kunna genomföras smittsäkert.</p><p>Jag har tidigare i en skriftlig fråga i ämnet fått till svar av socialminister Lena Hallengren att framtagning av ett internationellt system för vaccinationsintyg diskuteras inom EU och internationellt. Vidare fick jag till svar att svenska vaccinationsintyg borde utfärdas enligt internationell standard och att regeringen bevakar diskussionen om vaccinationsintyg noggrant.</p><p>Ingen myndighet verkar ännu ha fått uppdraget att ta fram ett vaccinationsintyg, eller vaccinpass, men den tidigare informationen var att Ehälsomyndigheten har tilldelats en samordningsroll.</p><p>Nu säger ministern i sitt svar att arbetet med att ta fram gemensamma europeiska specifikationer nu kommit så långt att ett konkret nationellt arbete pågår i Sverige på Regeringskansliet, alla myndigheter och så vidare.</p><p>Frågan är då: Vem ansvarar för och leder detta arbete, och när kommer vi att få veta något mer om det?</p><p>Ministern säger också att det finns risk för ojämlikhet inom befolkningen om vissa personer ges rättigheter som andra inte får, trots att vaccination är frivillig.</p><p>Fru talman! Hörde jag verkligen rätt?</p><p>Om man väljer att inte ta vaccin får man inte ett intyg utan får ta konsekvenserna av sitt handlande - precis som man får ta konsekvenserna om man väljer att ta vaccin.</p><p>Meningen med vacciner är väl att man ska skydda sig mot smittan. Håller man sig frisk blir det färre som belastar sjukvården, fler som kan jobba och leva vidare och fler som kan återstarta Europa.</p><p>Menar ministern, när hela befolkningen ges möjlighet att vaccinera sig och i förlängningen få ett intyg, att det skulle bli orättvist för dem som väljer att inte ta vaccin för att de inte får ett intyg? Skillnaden blir troligen att de får resa men måste ta ett test innan och sitta i karantän. Jag tycker att vi alla får stå för de val vi gör. Ett vaccinationspass kan bara uppfattas som orättvist så länge vaccination inte är tillgängligt för alla. Men i Sverige ska det vara det.</p><p>Fru talman! Det är verkligen dags att se framåt och vidta åtgärder för att Sverige inte ska halka efter när resandet kommer igång.</p><p>Mina frågor i interpellationen till ministern var om ministern och Sveriges regering har varit drivande i frågan internationellt och proaktivt arbetat för att få fram ett vaccinationsintyg som fungerar bra och vidare om ministern och regeringen enbart bevakar den internationella diskussionen om vaccinationsintyg eller intar en mer drivande roll. </p><p>Jag tror att ni förstår vad jag är ute efter. Jag upplever inte att jag har fått något svar, fru minister, och då tolkar jag det som att Sveriges regering inte är eller har varit drivande i frågan om vaccinationsintyg. Då blir följdfrågan: Varför?</p>",
    "intressent_id": "0866055333028",
    "rel_dok_id": "H810327",
    "replik": "N",
    "systemdatum": "2021-04-16 15:53:23"
  }
}