{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "07c790c4-7aba-ec11-9167-901b0eac4c78",
    "anforande_nummer": "6",
    "talare": "Gudrun Nordborg (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Fru talman! Vänsterpartiet tar hedersrelaterat våld och förtryck på mycket stort allvar. Jag och flera partikamrater har kommit nära kvinnor som utsatts och har agerat för att skapa skydd och stöd. För mig som Umebo bidrog också mordet på Sara 1996 till detta.</p><p>Vänsterpartiets ambition är att det hedersrelaterade våldet ska motarbetas så effektivt som möjligt. Lagstiftningen måste vara smart för att hindra kontrollerande beteenden. Vi vill bygga vidare på det förslag som Svea hovrätt nyligen har gett i sitt remissvar om en alternativ brottsbeteckning: grov självbestämmandekränkning. Så lägger vi fokus på brottens innebörd för offret. Det centrala måste vara de kränkningar som påtvingade begränsningar innebär, inte gärningsmannens uppfattning. Så var också tankarna bakom de banbrytande kvinnofridskränkningsbrotten.</p><p>Vårt förslag stämmer också med Istanbulkonventionen. Där avstod den rättsliga expertisen från att formulera ett brott utifrån hedersmotiv. De menade bestämt att det inte var möjligt på ett rättssäkert sätt.</p><p>Vänsterpartiet vill bygga vidare på hovrättens förslag om att kriminalisera gärningar där man påtvingar någon ett visst kulturellt eller religiöst betingat levnadssätt. Och vi vill förstärka det genom att också inkludera gärningar där man påtvingar någon ett annat liknande normativt betingat levnadssätt. Här ingår våld i hederns namn men också annat normativt tvång i till exempel religiösa samfund, sekter eller andra grupper som lever under starka normativa föreställningar.</p><p>Det är alldeles för många som inte tillåts leva sitt liv i frihet nu. Vi får aldrig glömma Fadimes ord här i riksdagen, där hon markerar det som borde vara självklart: Oavsett kultur och kulturell bakgrund bör det för varje kvinna vara självklart att få välja det liv hon önskar sig.</p><p>De orden ska gälla för alla. Så vill Vänsterpartiet bygga en seriös våldsförståelse som utgår från brottsoffrens upplevelser av våld och förtryck och markerar gärningsmannens ansvar. Så vill vi motverka och motarbeta våld och förtryck.</p>",
    "intressent_id": "0961483563503",
    "rel_dok_id": "",
    "replik": "N",
    "systemdatum": "2022-04-12 18:08:41"
  }
}