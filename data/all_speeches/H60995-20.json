{
  "anforande": {
    "dok_hangar_id": "5034655",
    "dok_id": "H60995",
    "dok_titel": "Protokoll 2018/19:95 Måndagen den 27 maj",
    "dok_rm": "2018/19",
    "dok_nummer": "95",
    "dok_datum": "2019-05-27 00:00:00",
    "avsnittsrubrik": "Svar på interpellation 2018/19:229 om Sveriges virkesförsörjning till industrin",
    "underrubrik": null,
    "kammaraktivitet": "interpellationsdebatt",
    "anforande_id": "d12bd6c7-fa90-e911-9121-901b0e9b71a0",
    "anforande_nummer": "20",
    "talare": "John Widegren (M)",
    "parti": "M",
    "anforandetext": "<p>Fru talman! Tack, statsrådet! Jag tycker att statsrådet resonerar klokt i många frågor. Det känns väldigt bra på det sättet.</p><p>Jag fick egentligen inte riktigt svar på frågan: Ska vi skydda mer areal? Riksrevisionens rapport visade väldigt tydligt på att vi skyddade för mycket på kvantitet i stället för kvalitet. Det är oerhört viktigt att ta med sig.</p><p>Det är klart att vi ska skydda mark som besitter oerhört höga biologiska värden. Men det kan mycket väl vara så att mark som vi under tid har valt att skydda och ta ur produktion inte längre hyser de höga naturvärdena. Då måste vi ha en möjlighet att ta bort skydden för de markerna när vi plockar in nya marker som vi ser som skyddsvärda. Många gånger kan biologiskt höga värden flytta. Det är inte säkert att de är låsta på en geografisk punkt under all tid. Jag ser det som oerhört viktigt.</p><p>Jag tror inte att vi ska öka arealmässigt så mycket mer för det vi skyddar. Då klarar vi inte att försörja skogsindustrin med råvara. Det är ett faktum. Vi kommer inte att klara att försörja skogsindustrin och dess ambitioner med utökade investeringar in i framtiden. Vi ser också att de är oerhört viktiga.</p><p>Det är dags att stanna upp och vänta på svaren. Arealmässigt tror jag att vi ligger rätt. Därför behöver vi i stället stimulera produktionen i skogen. Vi ska absolut skydda de bästa och höga naturvärdena. Men vi behöver nu framåt på allvar tänka på produktionen. Produktionen går hand i hand med klimatsmart arbete.</p><p>Min sista fråga är: Ska vi skydda mer arealmässigt?</p>",
    "intressent_id": "025877594729",
    "rel_dok_id": "H610229",
    "replik": "N",
    "systemdatum": "2019-06-17 14:24:48"
  }
}