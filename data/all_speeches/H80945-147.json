{
  "anforande": {
    "dok_hangar_id": "5076666",
    "dok_id": "H80945",
    "dok_titel": "Protokoll 2020/21:45 Onsdagen den 2 december",
    "dok_rm": "2020/21",
    "dok_nummer": "45",
    "dok_datum": "2020-12-02 00:00:00",
    "avsnittsrubrik": "(forts. från § 16) Internationell samverkan (forts. UU1)",
    "underrubrik": "",
    "kammaraktivitet": "",
    "anforande_id": "515e4e26-4157-eb11-9147-901b0eac4c70",
    "anforande_nummer": "147",
    "talare": "Kenneth G Forslund (S)",
    "parti": "S",
    "anforandetext": "<p>Fru talman! Jag tackar Hans Rothenberg för frågorna.</p><p>Det jag sa var att gränsflyttning inte ska ske genom angrepp eller krig, och om gränser ska flyttas ska det ske genom politiska beslut och diplomatiska förhandlingar.</p><p>Hans Rothenberg kontrasterar detta mot satsningarna som görs på nedrustning. Denna månad kommer vi att fatta beslut i Sveriges riksdag om en historisk upprustning av det svenska försvaret. Vi får gå tillbaka till 50talet eller ännu längre för att hitta en liknande stor militär upprustning i svensk försvarshistoria.</p><p>Det handlar alltså inte om ett pacifistiskt budskap om svensk total nedrustning när jag talar om Sveriges nedrustningsansträngningar. Dessa nedrustningsansträngningar är fokuserade på att fortsätta att nedrusta kärnvapen i världen. Det är ett mycket viktigt arbete som tyvärr har stannat av och där just nu olika nedrustningsavtal tenderar att falla snarare än förnyas och förbättras. I detta perspektiv är det oerhört viktigt att jobba med nedrustning. Det handlar i första hand om kärnvapen, men att det inte ska skapas nya typer av massförstörelsevapen är också ett viktigt arbete i detta.</p><p>Hans Rothenberg frågar också om riskläget runt oss har skärpts. Ja, det har det gjort. Vi ser hur Ryssland angriper grannländer på ett sätt som är fullkomligt oacceptabelt, och det har vi givetvis tagit intryck av.</p>",
    "intressent_id": "0257612529618",
    "rel_dok_id": "",
    "replik": "Y",
    "systemdatum": "2021-01-15 15:52:18"
  }
}