{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f8829754-be2a-ed11-9178-901b0e9b71a8",
    "anforande_nummer": "74",
    "talare": "Juno Blom (L)",
    "parti": "L",
    "anforandetext": "<p>Fru talman! Jag har också mött dessa barn i dessa områden. Jag har mött flickor och pojkar i de områden som du har arbetat i, Martin Marmgren, som aldrig har känt att de har blivit lyssnade på eller fått den hjälp de har rätt till och behov av. Det är barn som har förts ut ur landet eller som har haft en uppväxt präglad av hedersrelaterat våld och förtryck.</p><p>Samtidigt har jag mött föräldrar som verkligen har gjort allt vad de kan, som har vädjat till socialtjänsten för att få insatser till sina barn och som har legat oroliga om nätterna och försökt att hitta dem. Jag förstår den bild som du ger uttryck för. Det är klart att det finns föräldrar som gör vad de kan, och ändå går det inte bra. </p><p>Men jag står fortfarande fast vid att det i vårt land har varit en alldeles för stark föräldrarätt, till priset av att vi inte har vågat ställa krav och visa på föräldrars skyldigheter och ansvar samt att vi har haft en rädsla för att prata om de värderingar där vi skiljer oss avsevärt från varandra utifrån vad lagstiftningen tänkt.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}