{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Svar på interpellation 2021/22:170 om en förstärkt konsumentvägledning",
    "underrubrik": "",
    "kammaraktivitet": "interpellationsdebatt",
    "anforande_id": "b92c89b4-2bb4-ec11-9167-901b0eac4c78",
    "anforande_nummer": "121",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Jag redogjorde nyss för regeringens arbete som har föranletts av de tillkännagivanden som ligger på vårt bord. Men om man vill vidta ytterligare åtgärder ligger det i sakens natur att dessa först bör övervägas. Eftertanke är underskattat när man formulerar sin politik.</p><p>Regeringen har genomfört ett flertal åtgärder för att motverka den överskuldsättning som Angelica Lundberg lyfter upp. Vi har tagit bort kredit som förval vid köp på nätet. Det har lett till att ökningstakten för just konsumtionslånen har minskat. Vi har också infört ett räntetak för högkostnadskrediter som begränsar hur stora utgifterna för ett lån kan bli.</p><p>Jag tror dock - och det här är viktigt - att det viktigaste sättet att motverka överskuldsättning är att bidra till att människor faktiskt kan försörja sig. Roten till problemet här är fattigdom, ekonomisk utsatthet och svårigheten att få det att gå ihop. Det handlar i grunden om att bekämpa arbetslöshet, att bistå långtidssjuka och inte minst att bidra i den ekonomiska utsatthet som en funktionsnedsättning kan innebära.</p><p>Här går dessvärre en tydlig skiljelinje mellan regeringen och Sverigedemokraterna. Åtgärdsprogram i all ära, men i den budget som Sverigedemokraterna nyss beslutade om tillsammans med moderater och kristdemokrater beslutades att funktionsnedsatta som lever på aktivitetsersättning ska betala högre skatt än andra. Det är en funkisskatt. Varför är det bra? Och hur bidrar inte denna funkisskatt till problematiken med överskuldsättning?</p>",
    "intressent_id": "0596495003124",
    "rel_dok_id": "H910170",
    "replik": "N",
    "systemdatum": "2022-04-04 17:27:51"
  }
}