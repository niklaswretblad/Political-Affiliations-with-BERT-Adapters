{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "7b022d69-c139-ed11-9178-901b0e9b71a8",
    "anforande_nummer": "77",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Centerpartiet talar gärna om breda samarbeten, men de vägrar att förhandla med det parti som de har släppt fram den nuvarande statsministern tillsammans med. Och inte nog med det: Centerpartiet har redan ett flertal gånger under mandatperioden sett till att den statsminister som de själva har släppt fram förlorat budgetomröstningar mot det högernationalistiska blocket.</p><p>Jag har aldrig varit med om ett parti som så konsekvent släppt fram en statsminister för att sedan hindra henne att bedriva sin egen politik. Så här kan vi inte ha det! Det kan inte vara rimligt. Politik är att förhandla med andra partier som inte tycker likadant. Det är helt nödvändigt för att vi ska ha en fungerande demokrati.</p><p>Min fråga till Annie Lööf är om hon återigen kommer att medverka till att en högernationalistisk politik, en högernationalistisk budget, går igenom i Sveriges riksdag.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}