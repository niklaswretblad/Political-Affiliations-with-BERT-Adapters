{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "dfa18ea4-3516-ec11-9160-901b0e9b71a0",
    "anforande_nummer": "14",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Det östliga partnerskapet är en av de absolut viktigaste relationer som EU har med de sex länderna i östliga partnerskapet. Det infördes under den tid då Carl Bildt var utrikesminister, och vi har fortsatt med det. Jag tycker att det är väldigt positivt</p><p>Men det är mycket möjligt att det som har hänt när det gäller Belarus kan få konsekvenser för det östliga partnerskapet. Det toppmöte som ska hållas med det östliga partnerskapet i höst hoppas vi ska få riktigt konkreta resultat, men jag utesluter inte att detta också kommer att få konsekvenser för vilka som bjuds in och på vilket sätt.</p><p>I går hade utrikesministrarna en informell diskussion i Portugal, bland annat om Belarus. Där tittade vi på de mycket stränga regler och de stränga konsekvenser som stats- och regeringscheferna fattade beslut om i måndags.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-09-15 17:00:41"
  }
}