{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f310d8e4-cca2-eb11-9152-901b0e9b71a8",
    "anforande_nummer": "22",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Nu är det snart ett år sedan smittspridningen tog fart ordentligt i Sverige, och vilket år det har varit. Det här året har drygt 11 500 människor dött i covid-19. De saknas av någon. Det är någons mamma, någons pappa, någons barn, någons släkting, någons vän. 11 500 människor, fru talman. Det är ingenting annat än ett misslyckande.</p><p>Det här året har personalen i vården, i äldreomsorgen och i skolan kämpat hårt med att upprätthålla verksamhet och att hjälpa barnen i skolan, trots att man finns på distans. I sjukvården har man jobbat under en hårt pressad situation.</p><p>Det här har varit ett år som inget annat. Det här har varit ett år då gymnasieelever som på något sätt kanske skulle ha den bästa tiden i sitt liv inte har fått träffa sina klasskompisar. Många har tappat hoppet om framtiden, fast de bara är 17 år.</p><p>Det här är ett år då många har blivit arbetslösa. Trots stora insatser har många förlorat jobbet, och många är oroliga: När kan jag komma tillbaka i ett arbete? När kan jag få en egen lön att leva på? Man kanske kom till Sverige för bara några år sedan och precis hade tagit sig in i restaurangbranschen och fått ett extrajobb. Eller så har man jobbat under väldigt många år, kanske 20-30 år, i en verksamhet men ändå fått lämna jobbet.</p><p>Det här är också ett år, fru talman, som har varit otroligt tufft för många företag i Sverige. Samtidigt som vissa företag har gått alldeles lysande under hela krisen är det många som har haft det enormt tufft. Och alla de företag som hade det tufft under våren på grund av kraftigt minskad efterfrågan - delvis på grund av restriktioner - har fått det ännu tuffare de senaste månaderna när smittspridningen tagit fart igen. För dessa företag och deras anställda finns det mycket kvar att göra för att fortsätta att rädda jobb.</p><p>Fru talman! Under våren, och jag sa det också många gånger, tyckte jag att vi här, riksdag och regering tillsammans, jobbade snabbt för att få krisstöd på plats. Vi gjorde ett gott arbete. Oppositionen pressade på. Vi moderater lade konkreta förslag. Det var ett samspel som jag tyckte fungerade väl, och det gick snabbt.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Sedan hände någonting. Det var som om regeringen och stödpartierna på något sätt började gå på tomgång, minskade på takten och inte gjorde det som behövdes. Man lade inte in en extra växel, utan man växlade tvärtom ned.</p><p>Jag har funderat en del på vad det kan bero på, och jag ser två skäl. Det ena är det som Jakob Forssmed var inne på i sitt anförande, nämligen att man helt enkelt inte såg en andra våg komma. Statsministern sa för inte så länge sedan att det inte var någon i somras som kunde se en andra våg komma, trots att vi var många som faktiskt pratade om det.</p><p>Om man inte såg en andra våg komma kan jag förstå att man inte förberedde sig tillräckligt, att man inte använde sommaren till att förbättra stöden och göra dem mer träffsäkra och att man inte i början av hösten tog fram en ny pandemilag som kunde användas så fort, <em>om</em>, en andra våg skulle träffa Sverige. Ingen av oss önskade den utveckling som vi har sett de senaste månaderna, men som regering måste man förbereda sig på det värsta.</p><p>Ett annat skäl som jag kan tänka mig är att man ändå är ganska nöjd. När jag hör finansministern eller Åsa Westlund nämna de här 374 miljarderna i dag får jag också en känsla av att det finns en nöjdhet. Låt mig bara ha det sagt: Det här är en historisk kris. Det är därför vi gör historiska satsningar. Av de 374 miljarderna, om jag bara får göra en parentes, är det också viktigt att komma ihåg att 105 miljarder alltså var budgetsatsningar för i år. En del av de pengarna gick till Institutet för mänskliga rättigheter och annat. Allt handlar inte om coronastöd.</p><p>Men det är stora satsningar, och det ska det vara i den här typen av kris för att rädda jobb. Problemet är bara att så väldigt många av de beslut vi har fattat här inte når fram till de företag som allra bäst behöver det.</p><p>Fru talman! Moderaterna såg en andra våg komma. Jag kan stanna vid det. Vi skrev om det i vår budget, och vi är verkligen inte nöjda. Det är därför som vi varje dag sedan denna kris startade har arbetat hårt, dag och natt, för att göra allt vi kan för att se till att så många jobb som möjligt räddas. Det var därför som vi före sommaren samlade hela riksdagen med anledning av stödet till enskilda näringsidkare. Vi såg att de hade ramlat mellan stolarna. Det handlar om Sveriges vanligaste företagsform där många kvinnor finns. De fick inte det stöd som man kunde förvänta sig. Vi samlade riksdagen i juni, men det dröjde till i november innan beslutet från regeringen kom. </p><p>Den budget som vi ska besluta om i dag innebär en förlängning och en förstärkning av omsättningsstöd och omställningsstöd. Det är väldigt bra. Men jag hade önskat - jag vill inte vara gnällig - att detta hade kunnat ske fortare. </p><p>Jag ser nämligen ett problem för dessa företagare som jag tror att vi alla har kontakt med. De har ångest, de gråter och de mår väldigt dåligt. De hör på en pressträff eller läser på TT att det snart kommer pengar. Och finansministern säger: Håll ut! </p><p>Sedan dröjer det månader innan beslutet kommer, och sedan dröjer det ännu fler månader innan pengarna betalas ut. Det kan göra skillnad för dessa företagare. Jag tycker faktiskt att regeringen sviker dem i denna hantering. </p><p>Fru talman! I dag ska vi fatta beslut om två extra ändringsbudgetar. Vi ställer oss bakom förslagen i både FiU40 och FiU42. Det är två viktiga budgetar där vi förstärker i fråga om vaccinering och smittspårning, och vi förstärker olika typer av stöd. Jag vill särskilt lyfta fram tre saker. </p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>För det första handlar det om att vi återigen, som Ulla Andersson var inne på, tillsammans nu kan pressa ned räntekostnaderna. För mig var det helt obegripligt när regeringens proposition landade här i riksdagen och det framgick att man inte hade lärt sig något av våren. Vi kom ju överens om att sänka räntan för de mest drabbade. De som var drabbade då är de som har det ännu tuffare nu. Då ska staten inte ta ut en för hög ränta för dem. Jag är glad för att vi fick med oss hela utskottet i fråga om det. </p><p>För det andra handlar det om det förlängda omställningsstödet och höjda nivåer. Det är otroligt viktigt. Vi kallade in finansutskottet under julledigheten för att rätta till problem och för att höja dessa stöd. Jag är glad för att det nu kommer på plats. </p><p>För det tredje kommer det äntligen ett förslag om pengar och stöd till de handelsbolag och kommanditbolag som har fastnat mitt emellan. Nu kanske någon undrar om man bara vill gödsla pengar på företag. Nej, detta handlar om att vi ska ha träffsäkra stöd för de företagare som har drabbats allra hårdast av krisen. Där delar jag inte den bild som finansutskottets ordförande har. Staten måste i ett sådant fall när det kommer ett virus fungera lite som ett försäkringsbolag och som ett stöd. Denna kris beror nämligen inte i grunden på att någon har gjort fel. Det är inte obalanser på finansmarknaden och det är inte generella strukturreformsbehov som orsakar detta, utan det är en pandemi. Då måste staten göra sitt. </p><p>Detta är företagare som under decennier har betalat in skatt och nu förväntar sig att de ska få stöd och att samhällskontraktet ska fungera. </p><p>Fru talman! Jag vill återge vad en av alla de företagare som jag har haft kontakt med har skrivit. Det handlar om Tea som jag både har haft mejlkontakt med och pratat med i telefon. Jag känner henne inte, men jag tycker att det som hon skriver väl beskriver hur många har det. Det är rakt upp och ned. Hon skriver:</p><p>Mina föräldrar började med en restaurang i Vadstena. Efter drygt 30 år av kämpande har vi nu två hotell i Stockholm som jag och min syster driver. Detta år har inneburit att hela familjen jobbar dygnet runt för att rädda allt det som mina föräldrar kämpat för. När även privata tillgångar ligger som säkerhet finns ju ingen annan utväg än blod, svett och tårar. Vi orkar inte längre, men vi har inget annat val. </p><p>Så här uttrycker många det. Vissa tar i mycket hårdare. Men väldigt många har faktiskt belånat hus och hem för att kunna ha kvar sina anställda och ha kvar verksamheterna för att dessa jobb ska finnas kvar när det till slut vänder. </p><p>Fru talman! Avslutningsvis gör vi detta för att rädda jobb och för att rädda livsverk. Vi gör detta för att vi vet att om det är någonting som vi kommer att få leva med många år framöver så är det en alldeles för hög arbetslöshet. </p><p>Sverige gick in i denna kris med en hög arbetslöshet, högre än vad den är i de allra flesta EU-länderna. Problemet är att under denna kris har också svensk arbetslöshet utvecklats sämre än vad arbetslösheten har gjort i de flesta andra EU-länderna. Vi måste fortsätta att rädda jobb. </p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Vi kommer att jobba dag och natt ända tills detta är över för att se till att så många företag och så många anställda som möjligt får den hjälp de behöver snabbare och mer träffsäkert, så att jobben finns kvar också efter krisen. </p>",
    "intressent_id": "0899112324519",
    "rel_dok_id": "H801FiU40, H801FiU42",
    "replik": "N",
    "systemdatum": "2021-04-23 09:57:20"
  }
}