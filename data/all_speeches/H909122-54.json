{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "08517559-bd39-ed11-9178-901b0e9b71a8",
    "anforande_nummer": "54",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Jag tackar för redogörelsen för tankarna kring prioriteringar inför Sveriges tredje ordförandeskap. Det är ju en annan union. Även om mycket är sig likt är det en annan union. Vi har utökat antalet medlemsstater. Vi har gått igenom en pandemi med rejäla kriser. Gränser som hade varit öppna blev plötsligt stängda, och vi hade ett stort arbete för att komma på banan igen.</p><p>Det har också varit en oerhörd styrkedemonstration med ett gemensamt agerande när Ryssland invaderade Ukraina. Det är kanske en missräkning för krafter utanför, men det är en oerhört imponerande styrka och kraft som EU har visat och visar. För varje sanktionspaket blir det lite tuffare och lite svårare att ta ytterligare steg, men man lyckas ändå flytta fram positionerna.</p><p>Freden var det som var grunden till och starten på detta bygge. Handel är en annan sådan sak. Det är någonstans där som kärnan finns. Det blir också så tydligt vilka saker som är fördelar och som faktiskt har byggt EU starkt.</p><p>När det gäller handeln tickar den många gånger på. Den sker under ytan. Det är svårt att peka på exakt vilka kronor som kommer Sverige och svenskarna till del för att vi är medlemmar i EU. När det gäller kriget i Ukraina blir det en väldigt tydlig nytta med medlemskapet, men jag skulle säga att den stora nyttan, som vi har haft under många decennier, handlar om att bygga oss starka.</p><p>I framtiden kommer vi att ha en större utmaning i att klara av att göra en omställning. Det var en av de frågor som statsrådet beskrev. Det kommer att vara en prioriterad fråga. Jag tänker att man då också kan ta stöd av kriget och säkerhetsaspekten i att bli oberoende. Kommer det att tas upp sådana frågor för att detta ska leva vidare även efter Sveriges ordförandeskap? Det gäller omställningen och den inre marknaden.</p>",
    "intressent_id": "0962841101917",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}