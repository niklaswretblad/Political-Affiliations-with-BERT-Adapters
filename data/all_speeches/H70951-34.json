{
  "anforande": {
    "dok_hangar_id": "5050249",
    "dok_id": "H70951",
    "dok_titel": "Protokoll 2019/20:51 Fredagen den 13 december",
    "dok_rm": "2019/20",
    "dok_nummer": "51",
    "dok_datum": "2019-12-13 00:00:00",
    "avsnittsrubrik": "Jämställdhet och nyanlända invandrares etablering",
    "underrubrik": "",
    "kammaraktivitet": "ärendedebatt",
    "anforande_id": "9c73c094-3048-ea11-9130-901b0e9b71a0",
    "anforande_nummer": "34",
    "talare": "Statsrådet Åsa Lindhagen (MP)",
    "parti": "MP",
    "anforandetext": "<p>Fru talman! Jag tackar Désirée Pethrus för frågorna.</p><p>Nationella kompetensteamet ska permanentas. Det har vi varit tydliga med, och ledamoten Maria Arnholm tog också upp det tidigare. Det är dock fullt rimligt att titta på verksamheter som har funnits i några år. Det handlar om att se vilka slutsatser och lärdomar vi kan dra av det viktiga arbete som Nationella kompetensteamet bedriver. Det är att ta ansvar för verksamheten.</p><p>Vi har tillfört resurser till Nationellt centrum för kvinnofrid i Uppsala i vårändringsbudgeten. Vi kommer att ha anledning att återkomma till det framöver.</p><p>Jag är relativt ny i rikspolitiken och har tidigare verkat på kommunal nivå. För mig var det förvånande och lite uppseendeväckande att komma in i rikspolitiken och förstå att det inte har funnits en styrning av jämställdhetspolitiken. Riksrevisionen har kritiserat att det inte har varit ett tillräckligt effektivt genomförande av jämställdhetspolitiken. De sex jämställdhetspolitiska delmålen följs varken upp eller avrapporteras på ett bra sätt till regeringen.</p><p>Detta kan jag inte stå bakom, utan det måste vara ordning och reda. Om vi sätter upp jämställdhetspolitiska delmål måste vi ha en uppföljning av dessa och en samordning av jämställdhetspolitiken. Det handlar också om att ta ansvar för skattebetalarnas medel.</p><p>Det är bra att frågan om diskriminering, däribland kristofobi, lyfts upp. Vi har nyligen skärpt diskrimineringslagen. Vi har också stärkt polisens arbete mot hatbrott och på senare år tillfört medel till Diskrimineringsombudsmannen för att stärka arbetet mot diskriminering.</p>",
    "intressent_id": "062367962120",
    "rel_dok_id": "H701AU1",
    "replik": "Y",
    "systemdatum": "2020-02-05 17:01:03"
  }
}