{
  "anforande": {
    "dok_hangar_id": "5128979",
    "dok_id": "H909102",
    "dok_titel": "Protokoll 2021/22:102 Tisdagen den 26 april",
    "dok_rm": "2021/22",
    "dok_nummer": "102",
    "dok_datum": "2022-04-26 00:00:00",
    "avsnittsrubrik": "Svar på interpellation 2021/22:418 om socialtjänstens kompetens och kunskaper om hedersförtryck och hedersutsatthet",
    "underrubrik": "",
    "kammaraktivitet": "interpellationsdebatt",
    "anforande_id": "eafe7b0c-dafe-ec11-9174-901b0e9b71a0",
    "anforande_nummer": "6",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Jag tackar statsrådet både för hennes lyhördhet och för regeringens lyhördhet i dessa frågor. Det har ju gått decennier då man har satsat, och många liv har gått till spillo. Många liv har också blivit förstörda på grund av hedersförtrycket.</p><p>Detta är viktigt, och det är bråttom. Det här är egentligen samhällets problem. För individer som Yasmine är det enormt, men det är det också utifrån ett samhällsperspektiv. Många barn kan inte klara av skolan och hamnar i våldsspiraler när de själva bildar familj, av rädsla och på grund av att de inte vet.</p><p>Jag har kontakt med många tjejer. De frågar mig: Varför bara just vi - varför hamnar vi i en våldsspiral igen? Jag säger inte att alla gör det, men många gör det. Därför måste samhället vara extra noga och ge extra stöd till de hedersutsatta.</p><p>Inte minst handlar detta om Sveriges ansikte utåt. Miljontals av oss har varit förbannade och förvånade över den desinformation som islamistiska grupper har spridit om Sverige och socialtjänsten, som skulle ta barn från muslimska familjer. Vi måste förebygga detta så att det inte sker igen. Sverige förtjänar ett bättre rykte.</p><p>Vi kommer inte att skadas av sådan hatpropaganda, men det är viktigt att vi kan skydda våra medborgare och våra barn. Därför tänkte jag avsluta med att fråga om statsrådet ser att de som har blivit mest utsatta och betalat ett högt pris, som Yasmine, kommer att kunna få något slags ersättning av staten.</p>",
    "intressent_id": "0545353563812",
    "rel_dok_id": "H910418",
    "replik": "N",
    "systemdatum": "2022-07-08 18:22:11"
  }
}