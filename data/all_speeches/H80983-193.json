{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "5994bf96-a1ad-eb11-914f-901b0eac4c78",
    "anforande_nummer": "193",
    "talare": "Pål Jonson (M)",
    "parti": "M",
    "anforandetext": "<p>Fru talman! Ja, varför inte ta den här diskussionen lite närmare vårt eget politikområde? Vi satt ju båda med i försvarsförhandlingarna och vet att det var försvarsministern som avbröt förhandlingarna kopplat till en försvarsöverenskommelse den 9 juni, utan att han hade stöd i riksdagen för sitt förslag. Det var inte så att vi hoppade av när det pågick. Vi var mycket uthålliga, vågar jag påstå, för försvarsförhandlingarna ledde över huvud taget inte framåt.</p><p>Vi har lyckats hitta vissa breda lösningar kopplade till försvarspolitiken, och vi är eniga i flera avseenden. Det civila försvaret har vi ställt oss bakom. Vi står bakom den krigsorganisation och den grundorganisation som regeringen har presenterat. Vi har verkligen ansträngt oss för att hitta breda lösningar inom säkerhets- och försvarspolitiken. Det är ett ansvar. Vi kommer inte att flytta målstolparna om ni vill gå oss till mötes så att vi kan hitta breda överenskommelser, Kenneth G Forslund.</p><p>Jag ser fram emot en inbjudan från regeringen. Jag hoppas att det var en förhandsindikation som Kenneth G Forslund gav i dag.</p>",
    "intressent_id": "0642224351118",
    "rel_dok_id": "",
    "replik": "Y",
    "systemdatum": "2021-05-05 14:58:56"
  }
}