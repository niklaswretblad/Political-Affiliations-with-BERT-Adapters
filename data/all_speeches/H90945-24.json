{
  "anforande": {
    "dok_hangar_id": "5114839",
    "dok_id": "H90945",
    "dok_titel": "Protokoll 2021/22:45 Tisdagen den 14 december",
    "dok_rm": "2021/22",
    "dok_nummer": "45",
    "dok_datum": "2021-12-14 00:00:00",
    "avsnittsrubrik": "Utbildning och universitetsforskning ",
    "underrubrik": "",
    "kammaraktivitet": "ärendedebatt",
    "anforande_id": "0e27f1f6-d085-ec11-9163-901b0eac4c70",
    "anforande_nummer": "24",
    "talare": "Patrick Reslow (SD)",
    "parti": "SD",
    "anforandetext": "<p>Fru talman! Man borde egentligen vara lite förvånad, men man blir ju inte det när Daniel Riazat ställer sig i talarstolen och än en gång börjar med sin gedigna klasskampsretorik, som hämtad från svunna tider. Det intressanta är att mitt i denna klasskampsretorik, där angrepp sker mot allt privat ägande, sitter kompisarna i Socialdemokraterna och klappar förtjust med.</p><p>De rättigheter som springer ur ägandet måste begränsas och ägandet i sig övergå till gemensamma former. Så står det i Vänsterpartiets partiprogram. Detta är ju superkommunism - ägandet ska övergå till gemensamma former. Det är inte konstigt att Daniel Riazat inte vill ha fristående skolor som drivs i aktiebolagsform. I Daniel Riazats värld ska det ju inte finnas några företag som drivs i aktiebolagsform. Allting ska ägas gemensamt, och detta sitter nu Socialdemokraterna här och applåderar och håller med om.</p><p>I Daniel Riazats värld finns inte privata företag. Det är stat och kommun som ska äga och driva allting. Då är det inte konstigt att man för en skev debatt och har en skev utgångspunkt för debatten när det gäller fristående skolor.</p><p>Det Daniel Riazat här står och säger är en attack mot alla som väljer. Det är inte så att skolorna väljer ut vilka barn som ska gå där. Det är ett självständigt, fritt, individuellt val av föräldrar och elever, och det är viktigt att det sker.</p><p>Frågan till Daniel Riazat är: Varför säger inte Daniel Riazat som det är, att han inte vill se några som helst privata inslag på någon sektor i hela samhället? Vad Daniel Riazat vill se är att stat och kommun sköter allt, och därför får detta också konsekvenser för skolpolitiken.</p>",
    "intressent_id": "0545733815610",
    "rel_dok_id": "H901UbU1",
    "replik": "Y",
    "systemdatum": "2022-02-04 16:42:20"
  }
}