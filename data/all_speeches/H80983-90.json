{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "f293bf96-a1ad-eb11-914f-901b0eac4c78",
    "anforande_nummer": "90",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Det blir många frågor att besvara på en minut, men jag ska snabba på.</p><p>Vi tycker att regeringen oftare borde bjuda in till samtal om utrikespolitiska spörsmål. Vi tycker att det finns en möjlighet att använda det faktum att Vänsterpartiet och Centerpartiet står närmare regeringen än andra partier i den här riksdagen. Tillsammans har vi 175 mandat, och därför borde man oftare kunna få majoritet i Sveriges riksdag om man samarbetade med oss. Det är en väg som regeringen inte har valt än, men det tycker jag att man borde göra. </p><p></p><p>När det gäller samtal om det Kerstin Lundgren är intresserad av, det vill säga Nato-optionen, tycker jag att man ska skjuta upp det till nästa försvarsberedning. Det är så man hanterar säkerhetspolitiken i Sveriges riksdag. Den kommer säkert att komma på plats under 2022, och den kan analysera vad Nato-optionen innebär. Kerstin Lundgren målar nämligen ibland upp en bild av Nato-optionen i Finland som, när vi har undersökt den, visat sig inte riktigt stämma med verkligheten - möjligtvis på borgerliga ledarsidor i Finland och Sverige. </p><p>När det gäller den solidariska säkerhetspolitiken hinner jag inte lägga ut texten så mycket, men självklart ska vi hjälpa varandra om en konflikt sker i vårt närområde.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}