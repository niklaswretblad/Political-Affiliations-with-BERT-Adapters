{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "de65139e-2ab4-ec11-9167-901b0eac4c78",
    "anforande_nummer": "111",
    "talare": "Johan Pehrson (L)",
    "parti": "L",
    "anforandetext": "<p>Fru talman! När vi var här för två år sedan såg vi inte riktigt det här komma, som det brukar heta i den här talarstolen från annat håll.</p><p>Jag vill understryka att smittskyddslagen - som i många delar är brutalt hård när det gäller att kunna låsa och stänga in enskilda människor för att skydda vårt samhälle mot otroligt farliga smittor - tyvärr används ibland och är fullt relevant. Men nu handlar det om att vi ska stänga in hela svenska folket och stänga ned verksamheter och kultur. Jag såg kulturarbetare demonstrera här utanför. De är desperata och skulle gärna exportera sin verksamhet till andra länder, apropå den förra debatten.</p><p>Efter två år har vi nu ett läge där vi tycker att det är dags att sätta ned foten. Friheten måste försvaras. Det är väl klart att vi måste ha en uppdatering här. I framtiden måste vi ha ett regelverk som möter både det som täcks in av smittskyddslagen och pandemier där vi faktiskt måste begränsa rörelsefriheten för svenska folket. Men kontrollmakten stannar alltid här. Det är i denna kammare vi skyddar de mänskliga fri- och rättigheterna. Vi kan mycket väl, om vi vill, samlas här och reglera detta om smittan fortsätter.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}