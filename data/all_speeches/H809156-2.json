{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Särskild debatt om klimatläget efter IPCC:s nya rapport",
    "underrubrik": "",
    "kammaraktivitet": "",
    "anforande_id": "2ba77c8f-3728-ec11-915b-901b0eac4c78",
    "anforande_nummer": "2",
    "talare": "Hanna Westerén (S)",
    "parti": "S",
    "anforandetext": "<p>Fru talman! Klimatförändringarna är vår tids ödesfråga. FN:s klimatpanels senaste rapport visar att det är bråttom att uppnå klimatmålen och minska våra utsläpp om vi ska nå Parisavtalets mål om att begränsa den globala temperaturökningen till maximalt 1,5 grader till 2030. </p><p></p><p>Situationen är akut. Vi talar nu om olika tippningspunkter för hur exempelvis havsströmmar och stora istäcken kommer att påverkas när effekterna blir än mer påtagliga än de redan är. </p><p>Ambitionsnivån i klimatarbetet behöver snabbt öka världen över. Alla länder har ett ansvar att minska sin klimatpåverkan och verka för att nå Parisavtalets mål. Vidare har givetvis rika länder som Sverige ett särskilt ansvar att gå före. </p><p>Varje år som nu går utan minskande globala utsläpp för oss snabbt närmare en global uppvärmning på 1,5 grader och därefter givetvis ytterligare uppvärmning. Det gör också hanteringen av klimatutmaningen och dess alltmer extrema effekter allt svårare. Användningen av fossila bränslen, framför allt kol och olja, måste snabbt fasas ut och upphöra för att vi ska ha en chans att möta de allra mest allvarliga konsekvenserna av klimatförändringen och leva upp till våra höga målsättningar. </p><p>Men ansvaret för klimatomställningen får aldrig vila på individen. Det är främst politiken, men också näringslivet, som måste möjliggöra för alla att leva hållbart. Vi socialdemokrater vill ta oss an uppgiften att klara klimatkrisen genom att modernisera Sverige, pressa ned utsläppen och ställa om till ett fossilfritt välfärdssamhälle. </p>",
    "intressent_id": "0412148992926",
    "rel_dok_id": "",
    "replik": "N",
    "systemdatum": "2021-10-08 14:59:45"
  }
}