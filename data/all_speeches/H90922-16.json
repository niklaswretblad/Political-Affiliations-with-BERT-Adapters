{
  "anforande": {
    "dok_hangar_id": "5111291",
    "dok_id": "H90922",
    "dok_titel": "Protokoll 2021/22:22 Onsdagen den 27 oktober",
    "dok_rm": "2021/22",
    "dok_nummer": "22",
    "dok_datum": "2021-10-27 00:00:00",
    "avsnittsrubrik": "Nya regler om husrannsakan för att söka efter vapen och andra farliga föremål",
    "underrubrik": "",
    "kammaraktivitet": "ärendedebatt",
    "anforande_id": "ff0cb900-f151-ec11-915f-901b0eac4c70",
    "anforande_nummer": "16",
    "talare": "Johan Hedin (C)",
    "parti": "C",
    "anforandetext": "<p>Herr talman! Jag vill för formens skull meddela att jag tycker hemskt mycket om Danmark, det danska folket, den danska maten och också det danska ölet emellanåt. Men åter till ämnet.</p><p>Som sagt: Att genomföra ett sådant här förslag skulle ta lång tid. Det skulle ta lång tid att få visitationszoner på plats, och det är tid som vi inte har att förlora. Vi måste sätta igång nu och göra en justering i polislagens 19 och 20 § om det behövs. Om det enligt Johan Pehrsons uppfattning behövs vore det en lämpligare åtgärd att sätta in.</p><p>Det finns mycket som man kan säga om husrannsakan både i bostäder och i gemensamma utrymmen. Det är klart att gemensamma utrymmen är en mindre integritetskränkande plats för genomsökning. Det sa jag också i mitt anförande. Problemet är att det träffar många fler människor än den som faktiskt är misstänkt för brott. Det kanske inte är något större problem. Det kanske till och med är en stor fördel för andra boende om polisen faktiskt kommer och hälsar på när en granne begår brott. Men dessa medel ska tillgripas med ytterst stor försiktighet.</p><p> STYLEREF Kantrubrik \\* MERGEFORMAT Nya regler om hus-rannsakan för att söka efter vapen och andra farliga föremål</p><p>Alla lagar som vi stiftar här ska utvärderas ordentligt. Vi ska se vart de tar vägen, hur de används, vilken effekt de har på den brottsbekämpande förmågan och eventuella negativa konsekvenser. Om vi framöver ser att det behöver justeras i lagen ska vi göra det precis som vi gör med alla andra lagar.</p>",
    "intressent_id": "0204443909416",
    "rel_dok_id": "H901JuU2",
    "replik": "Y",
    "systemdatum": "2021-11-30 16:20:41"
  }
}