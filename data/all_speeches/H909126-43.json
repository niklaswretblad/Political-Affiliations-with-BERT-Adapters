{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "59022d69-c139-ed11-9178-901b0e9b71a8",
    "anforande_nummer": "43",
    "talare": "Annie Lööf (C)",
    "parti": "C",
    "anforandetext": "<p>Herr talman! Den 1 juli hade kunnat vara den dag då många familjer runt om i landet skulle ha kunnat förverkliga drömmen om en utbyggnad eller båtbrygga, och en glasstillverkare hade kunnat bygga en sommarkiosk vid badplatsen.</p><p>Nu blir inget av detta verklighet på grund av M, KD, L, SD och V. Resultatet av Moderaternas agerande blir status quo. De nuvarande strandskyddsreglerna kommer att gälla under många år framåt. Moderaterna säger nämligen nej men har samtidigt inget samlat alternativ för någon förändring. Det är bara ett blankt nej och stopp för frihetsreformer på landsbygden.</p><p>Det finns inget gemensamt förslag på riksdagens bord. Inte heller har Moderaterna orkat samla en majoritet för ett tillkännagivande i utskottet om en ny utredning, eftersom SD, L, M och KD röstar nej av helt olika anledningar.</p><p>Jag måste därför fråga Ulf Kristersson: Är maktdemonstrationen med V och SD viktigare än att göra de mest långtgående och omfattande lättnaderna av strandskyddet på svensk landsbygd någonsin?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}