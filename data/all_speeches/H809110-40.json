{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellationerna 2020/21:587 och 588 om bonus-malus-systemet",
    "underrubrik": "",
    "kammaraktivitet": "interpellationsdebatt",
    "anforande_id": "4518b480-7506-ec11-9160-901b0e9b71a0",
    "anforande_nummer": "40",
    "talare": "Boriana Åberg (M)",
    "parti": "M",
    "anforandetext": "<p>Fru talman! Ministern nämnde fastighetsskatten. Lika mycket som ett återinförande av fastighetsskatten skrämmer moderatväljarna skrämmer Socialdemokraternas samarbete med Miljöpartiet de egna socialdemokratiska väljarna.</p><p>Jag undrar: Varför har man fördelat behandlingen av förslaget om bonus-malus-systemet på två departement, så att Finansdepartementet ansvarar för malusdelen och Miljödepartementet för bonusdelen? För oss som är utomstående och saknar insyn i Regeringskansliet känns det ganska märkligt och faktiskt oseriöst.</p><p>För oss som har betraktat Miljöpartiets förslag och utspel är det ingen överraskning att man tvingas återremittera ett förslag som kommit från dem, i det här fallet om bonus, när man fått alla negativa svar.</p><p>Det borde inte heller ha varit någon överraskning för finansministern. Jag undrar: Varför låter sig finansministern, som ansvarar för Sveriges finanser, styras i denna fråga av ett utvecklingsfientligt parti med 4 procents stöd och med aktivistiska inslag?</p>",
    "intressent_id": "0105632258713",
    "rel_dok_id": "H8C120210420ip",
    "replik": "N",
    "systemdatum": "2021-08-26 15:57:46"
  }
}