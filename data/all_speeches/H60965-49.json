{
  "anforande": {
    "dok_hangar_id": "5025629",
    "dok_id": "H60965",
    "dok_titel": "Protokoll 2018/19:65 Torsdagen den 14 mars",
    "dok_rm": "2018/19",
    "dok_nummer": "65",
    "dok_datum": "2019-03-14 00:00:00",
    "avsnittsrubrik": "Statsministerns frågestund",
    "underrubrik": "Indraget medborgarskap för IS-återvändare",
    "kammaraktivitet": "statsministerns frågestund",
    "anforande_id": "959f9228-f956-e911-911c-0090facf175a",
    "anforande_nummer": "49",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det där är en av de frågeställningar som bevisligen har kommit upp. Det är dock så att när man gör detta är det, precis som Mattias Karlsson säger, bara för dem som har dubbla medborgarskap. Det innebär att det inte löser problemet. Det löser definitivt inte problemet här och nu, utan det kommer att ta ett antal år innan den lagstiftningen är på plats.</p><p>Här och nu menar jag att prioriteringen är att få dem dömda som har gjort detta. Oavsett var man döms ska man dömas. Vi har under förra mandatperioden tillfört och fortsätter nu att tillföra, bland annat genom två breda överenskommelser, mer resurser till Säkerhetspolisen, polisen och andra myndigheter. Vi har successivt stärkt lagstiftningen för att fler ska kunna dömas. Nu kommer snart lagen som gör även samröre med terroristorganisationer kriminellt. Successivt skärper vi straffen. Nu ser vi också att domarna börjar komma. En kom för bara en kort stund sedan. Så ska vi fortsätta.</p>",
    "intressent_id": "0218878014918",
    "rel_dok_id": "H6C120190314sf",
    "replik": "N",
    "systemdatum": "2019-04-04 18:47:10"
  }
}