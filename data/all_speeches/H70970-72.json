{
  "anforande": {
    "dok_hangar_id": "5054992",
    "dok_id": "H70970",
    "dok_titel": "Protokoll 2019/20:70 Torsdagen den 6 februari",
    "dok_rm": "2019/20",
    "dok_nummer": "70",
    "dok_datum": "2020-02-06 00:00:00",
    "avsnittsrubrik": "Frågestund",
    "underrubrik": "Resurser till skolan",
    "kammaraktivitet": "frågestund",
    "anforande_id": "1aba10dc-e66d-ea11-9134-0090facf175a",
    "anforande_nummer": "72",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Herr talman! Nog är det lite magstarkt att en företrädare för det parti som lade en så kallad servettskiss till budget på riksdagens bord och såg till att 20 miljarder togs från välfärden står här och anklagar regeringen för att lägga för lite pengar på skolan.</p><p>Trots det dåliga utgångsläge som vi fick på grund av den budget som antogs av riksdagen anslog regeringen tillsammans med samarbetspartierna mer statliga pengar till skolan än vad vi tidigare har haft.</p><p>En av de viktiga satsningar som vi lyckades hitta resurser till var en satsning på lärarassistenter, en kategori som kan avlasta våra lärare och se till att de i lärarbristens tid kan lägga sin dyrbara tid och starka och välbehövliga kraft på att stärka barnens undervisning.</p><p>Pengarna för dessa lärarassistenter vill nu Moderaterna ta bort från skolan. De pengar som ni säger att ni lägger på den allmänna välfärden tar ni alltså från skolan. Mycket magstarkt!</p><p>(Applåder)</p>",
    "intressent_id": "0137849446315",
    "rel_dok_id": "H7C120200206fs",
    "replik": "N",
    "systemdatum": "2020-03-24 16:48:46"
  }
}