{
  "anforande": {
    "dok_hangar_id": "5126200",
    "dok_id": "H90989",
    "dok_titel": "Protokoll 2021/22:89 Tisdagen den 29 mars",
    "dok_rm": "2021/22",
    "dok_nummer": "89",
    "dok_datum": "2022-03-29 00:00:00",
    "avsnittsrubrik": "Ukrainas, Georgiens och Moldaviens ansökningar om medlemskap i EU",
    "underrubrik": "",
    "kammaraktivitet": "ärendedebatt",
    "anforande_id": "419cbcff-68e2-ec11-916f-901b0eac4c70",
    "anforande_nummer": "50",
    "talare": "Kenneth G Forslund (S)",
    "parti": "S",
    "anforandetext": "<p>Fru talman! Ukraina är ett av Europas största länder. Ukraina har också en av de största befolkningarna i Europa. Vi kan inte skilja på EU:s säkerhet och Europas säkerhet, tvärtom. De hör ihop. De länder som strävar efter att bygga sina samhällen efter vår modell med våra värderingar måste vi också kunna välkomna in i EU.</p><p>Det är viktigt, fru talman, att sända en hoppets signal till det ukrainska folket men även till folken i Moldavien och i Georgien. De kämpar för hela det demokratiska Europa.</p><p>EU-fördraget är glasklart. Länder som uppfyller EU:s villkor har rätt att ansöka om medlemskap i EU. Det är EU som avgör vem som får ansöka och framför allt vem som får bli medlem, inte Vladimir Putin.</p><p>Det görs mycket arbete i Ukraina, Georgien och Moldavien för att man ska uppfylla EU:s villkor. Det arbetet sker genom associationsavtalen, grannskapspolitiken och det östliga partnerskapet. Vägen till ett EU-medlemskap är krokig, lång och ansträngande. Men vi kan se att den är mödan värd för de länder som har gått den vägen och lämnat diktatur, förtryck och orättvis fördelning bakom sig.</p><p>Sverige och EU ger bistånd och vapen och tar emot flyktingar från Ukraina. Men det viktigaste vi kan ge dem som nu kämpar i Ukraina är hopp - hopp om ett framtida EU-medlemskap. Och EU måste framöver investera i Ukrainas återuppbyggnad och fortsätta att bidra till utvecklingen i Ukraina, Georgien och Moldavien. Det är därför som vi, fru talman, i ett helt enigt utrikesutskott ställer oss bakom de medlemskapsaspirationer som Ukraina, Georgien och Moldavien har. Och det är därför som vi i total enighet har kommit fram till det utlåtande som nu ligger på bordet här i kammaren.</p><p></p><p>Med det, fru talman, vill jag yrka bifall till utrikesutskottets förslag.</p>",
    "intressent_id": "0257612529618",
    "rel_dok_id": "H901UU17",
    "replik": "N",
    "systemdatum": "2022-06-02 13:42:29"
  }
}