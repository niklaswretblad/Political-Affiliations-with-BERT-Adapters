{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2020/21:866, 871, 872 och 873 om veteranbilar som blir klassade som miljöfarligt avfall",
    "underrubrik": "",
    "kammaraktivitet": "interpellationsdebatt",
    "anforande_id": "55a850f7-7b40-ec11-9164-0090facf175a",
    "anforande_nummer": "5",
    "talare": "Kjell Jansson (M)",
    "parti": "M",
    "anforandetext": "<p>Fru talman! Det är anmärkningsvärt att den här hanteringen får pågå i en rättsstat som Sverige, alltså att myndighetspersoner går in och stjäl fordon som har köpts av privatpersoner och bilentusiaster som renoverar gamla fordon och gör dem till riktiga klenoder. Jag uppmanar statsrådet Bolund att åka på American Car Show, ett av de största och finaste evenemangen som vi har i Norrtälje varje sommar. Det är så trevligt där, och jag uppmanar statsrådet att komma på besök.</p><p> STYLEREF Kantrubrik \\* MERGEFORMAT Svar på interpellationer</p><p>Miljöpartiet talar mycket om återbruk och svamlar. Det gör man hemma i Norrtälje också. Där bygger man till och med återvinningsstationer med kommunala medel för att konkurrera med andra som driver sådant privat, exempelvis pingstvännerna.</p><p>När jag är ute och golfar på sommarhalvåret håller bilentusiasterna på och renoverar sina bilar. De gör ett fantastiskt arbete med detta, och intresset är enormt. Det borde uppskattas, inte straffas. Hanteringen av det här är verkligen inte rättssäker. Jag vill också fråga statsrådet: Varför detta bilhat? Det avspeglar sig i frågor om bränsle, skatter och allt. Det handlar inte bara om de här historiska fordonen.</p><p>Fru talman! Detta är ren myndighetsaktivism, och det är faktiskt anmärkningsvärt att regeringen inte går in och hanterar sina myndigheter. Vad är nästa steg? Ska man via bilregistret ta reda på vilka som äger de här bilarna och åka ut till folk, öppna garagen, ta ifrån dem bilarna och säga att det här är skrot? Är det nästa steg?</p>",
    "intressent_id": "0779329190517",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:12"
  }
}