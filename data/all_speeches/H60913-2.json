{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "Extra ändringsbudget för 2018 - Stöd till djurägare inom lantbruket som drabbats av torkan 2018",
    "underrubrik": null,
    "kammaraktivitet": "ärendedebatt",
    "anforande_id": "b3e310bb-40f2-e811-9111-901b0eac4c70",
    "anforande_nummer": "2",
    "talare": "Maria Malmer Stenergard (M)",
    "parti": "M",
    "anforandetext": "<p>Herr talman! Sommarens omfattande torka har slagit hårt mot svenska lantbrukare. I dag ska vi debattera vad politiken kan och bör göra för att hjälpa. Men innan jag går in på det vill jag lyfta fram det civila samhällets enorma insatser under och efter krisen.</p><p>Lantbrukare har hjälpt varandra. Andra företagare har ställt upp, och privatpersoner har upplåtit mark och mycket mer. Alla dessa insatser har varit ovärderliga och snabba på ett sätt som politiken sällan förmår.</p><p>Med det sagt krävs det också politiska åtgärder. Det är angeläget att pengar kommer ut så snart som möjligt till de drabbade. Därför är det bra att regeringen har lagt fram förslaget om extra ändringsbudget även om vi moderater gärna hade sett en annan utformning.</p><p>Krisen visar samtidigt tydligt på ett större och mer långsiktigt problem som Moderaterna länge har påtalat, nämligen att jordbrukssektorn i Sverige har alltför låga marginaler. Sveriges lantbrukare har svårt att bygga upp tillräckliga ekonomiska skyddsvallar och är extra utsatta vid extrema händelser.</p><p>Det enda vi vet säkert är att nya kriser kommer att komma. Det kan handla om väder, angrepp från skadedjur och mycket annat. För att klara sådana kriser utan krisstöd krävs större motståndskraft, som byggs upp genom rimligare regelverk och lägre kostnadsnivå. Med bättre villkor står svenskt lantbruk stadigare på egna ben. Det kan utvecklas och fortsätta att vara världsledande i kvalitet och hållbarhet.</p><p> STYLEREF Kantrubrik \\* MERGEFORMAT Extra ändringsbudget för 2018 - Stöd till djurägare inom lant-bruket som drabbats av torkan 2018</p><p>Herr talman! I stället för det krispaket som ligger på bordet i dag skulle Moderaterna ha velat se ett mer omfattande krispaket som dels hanterade de akuta problemen till följd av sommarens torka, dels tog tag i det svenska jordbrukets långsiktiga konkurrenskraftsproblem.</p><p>När det till att börja med gäller det akuta stödet är det självklart centralt att det utformas på ett sådant sätt att inga drabbade exkluderas. Det är exempelvis anmärkningsvärt att de svenska grisbönderna inte får ta del av stödet.</p><p>Det är också allvarligt att regeringen har planerat att från och med den 1 januari 2019 höja skatten för de drabbade näringarna genom att höja dieselskatten för just dem. Det äter upp en stor del av krisstödet. Vi moderater menar att man omedelbart borde ha stoppat denna höjning och i stället genomfört en kraftfull sänkning, även retroaktivt från juli 2018. Det skulle dessutom ha kommit fler till del.</p><p>Jag går nu över till det mer långsiktiga perspektivet. Om vi ska kunna stärka jordbruket och den svenska livsmedelsproduktionen, som vi är överens om att vi vill göra, kommer det att krävas ett större och mer långsiktigt arbete med regelförenklingar och generellt sänkta kostnadsnivåer.</p><p>Skatten på jordbruksdiesel måste stabiliseras på en lägre nivå än i dag. Detta står inte i kontrast till att satsa på gröna omställningar inom de gröna näringarna. Tvärtom - bara ett livskraftigt lantbruk har muskler att göra viktiga investeringar och ställa om.</p><p>Utöver sänkta skatter behöver lantbruket lägre kostnader i form av en minskad regelbörda. En svensk regering måste vara pådrivande i arbetet med regelförenklingar och harmoniseringar inom EU. Vi moderater vill dessutom att man regelbundet ska ompröva svenska särkrav. Och kanske allra viktigast: Vi behöver bättre ledning och styrning i offentlig verksamhet så att myndigheter stöttar och främjar, inte försvårar och fördyrar.</p><p>En oerhört viktig del i att stärka svensk livsmedelsproduktion är att öka efterfrågan på svenska produkter både här och internationellt. Ett sådant sätt är tydligare märkning av kött så att konsumenter kan göra aktiva val även på restaurang. Ett annat är att stärka kunskaperna när det gäller kravställning hos den upphandlande sektorn. Vi moderater vill även se förbättrade förutsättningar för ökad livsmedelsexport och mer tillämpad forskning inom livsmedelssektorn.</p><p>Sammanfattningsvis: Det krävs effektiv och träffsäker hjälp här och nu. Men sommarens händelser visar med all tydlighet på skyldigheten för oss politiker att agera för bättre villkor med lägre skatter, mindre krångel och stärkt konkurrenskraft.</p><p>Slutligen är det svårt att i detta sammanhang inte lyfta fram att sommarens kris allvarligt förvärrades för många jordbrukare till följd av att samhället under de senaste åren har brustit. Staten har fullkomligt misslyckats med sitt åtagande att betala ut jordbruksstöd till dem som är berättigade till det. I denna stund är man fortfarande skyldig drabbade lantbrukare totalt 335 miljoner kronor för 2016 och 2017. Åtminstone fram till nyligen fanns det jordbrukare som väntade på stöd från 2015. Det, herr talman, är inget annat än en skandal.</p><p>Den extra ändringsbudgeten, som vi debatterar i dag, är ett sätt för regeringen att korrigera sin budget för innevarande år. Vi står inte bakom denna budget och föreslår därför inte heller några ändringar med anledning av den. För att förverkliga moderat politik behövs en helt annan inriktning, och vi avstår därför från ställningstagande gällande den extra ändringsbudgeten.</p><p> STYLEREF Kantrubrik \\* MERGEFORMAT Extra ändringsbudget för 2018 - Stöd till djurägare inom lant-bruket som drabbats av torkan 2018</p><p>(Applåder)</p>",
    "intressent_id": "0572788110724",
    "rel_dok_id": "H601FiU8",
    "replik": "N",
    "systemdatum": "2018-11-27 13:34:32"
  }
}