{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:162 om Rysslands angrepp på civilsamhället",
    "underrubrik": "",
    "kammaraktivitet": "interpellationsdebatt",
    "anforande_id": "76db98f2-e04c-ea11-9130-901b0e9b71a0",
    "anforande_nummer": "64",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Tack, Yasmine Posio, för att du satte igång denna interpellationsdebatt! För att börja med den sista frågan är jag på alla sätt väldigt positiv till mellanfolkligt utbyte. Jag gjorde min första resa till dåvarande Sovjetunionen 1984 och fick där kontakter som jag sedan behöll i flera decennier, med människor som på den tiden var ungdomar men sedermera blivit lite äldre. Jag tror att organisationer i de olika länderna kan vara det absolut viktigaste för ett livaktigt civilsamhälle och för att dela erfarenheter.</p><p>Men jag vill också säga att man kan använda de organisationer som finns inom OSSE, Europarådet, EU och så vidare. Till exempel tog 16 länder 2018 initiativ för att aktivera det vi kallar för Moskvamekanismen. Detta ledde till att en oberoende expertdelegation reste till Ryssland för att utreda anklagelser om förföljelse av hbtq-personer i Tjetjenien.</p><p>Vi uppmärksammade frågan i samband med Human Dimension Implementation Meeting, som är Europas allra största konferens för mänskliga rättigheter och under två veckor i september samlade runt 1 500 regeringsföreträdare, internationella experter och representanter för civilsamhället. Jag tror att det är just samarbete mellan regeringsföreträdare och representanter för olika organisationer och experter som gör att man kan trycka på i dessa frågor.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Inget politiskt styre eller samhälle har rätt att neka sina medborgare rätten att tala och tänka fritt. Detta innefattar även personer som i egenskap av forskare måste få ägna sig åt sin verksamhet oavsett akademiskt fält och utan rädsla för repressalier. Jag är säker på att vi i regeringen och ni i riksdagen har samma syn på dessa frågor.</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H710162",
    "replik": "N",
    "systemdatum": "2020-02-11 16:13:28"
  }
}