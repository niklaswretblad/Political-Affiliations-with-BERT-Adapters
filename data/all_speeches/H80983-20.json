{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ac93bf96-a1ad-eb11-914f-901b0eac4c78",
    "anforande_nummer": "20",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Som vanligt använder Lars Adaktusson stora brösttoner när han ska föra i bevis att vi inte har samarbete med Israel och att vi stöder Iran. Som vanligt är det helt falskt. </p><p>Självklart är vi mycket tydliga mot Iran när det gäller att värna de mänskliga rättigheterna och demokratin. Det säger vi också i direkta samtal. </p><p>När man däremot säger att JCPOA, det kärntekniska avtalet, ska ställas i motsats till mänskliga rättigheter tycker jag att man är helt fel ute. </p><p>Det kärntekniska avtalet handlar om att förhindra Iran från att få kärnvapen. Det är oerhört viktigt. Det är kanske det viktigaste som vi kan göra för säkerheten också för Israel i den regionen. </p><p>Nu när USA lämnade JCPOA ledde det till att Iran omedelbart började anrika sitt uran på ett sätt som ledde till att man fortare kan nå ett kärnvapen. </p><p>Tänk själv, Lars Adaktusson, vad ett Iran med kärnvapen skulle leda till. Det är ett fruktansvärt framtidsscenario. Därför måste detta sättas på absolut högsta plats på agendan. Samtidigt kan vi kritisera MR-förbrytelser i Iran - att man inte följer folkrätten och så vidare. Dessa saker står inte i motsats till varandra. </p><p>Jag tycker att den väg som Trump, och eventuellt Lars Adaktusson, valt genom att säga att om vi inte kan få allt ska vi inte ha något är den politik som har lett till att Iran har kommit närmare kärnvapen, och det är ett otroligt obehagligt framtidsscenario. </p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}