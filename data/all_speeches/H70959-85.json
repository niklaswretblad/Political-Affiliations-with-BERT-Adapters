{
  "anforande": {
    "dok_hangar_id": "5053295",
    "dok_id": "H70959",
    "dok_titel": "Protokoll 2019/20:59 Torsdagen den 16 januari",
    "dok_rm": "2019/20",
    "dok_nummer": "59",
    "dok_datum": "2020-01-16 00:00:00",
    "avsnittsrubrik": "Frågestund",
    "underrubrik": "Ökade kostnader för bilister",
    "kammaraktivitet": "frågestund",
    "anforande_id": "454d126b-fa53-ea11-912e-901b0eac4c78",
    "anforande_nummer": "85",
    "talare": "Eric Palmqvist (SD)",
    "parti": "SD",
    "anforandetext": "<p>Fru talman! Min fråga går till statsrådet Isabella Lövin och rör de ökande kostnaderna för landets bilister.</p><p> STYLEREF Kantrubrik \\* MERGEFORMAT Frågestund</p><p>Att den regering i vilken Lövin ingår har som mål att beskatta bilism kan knappast motsägas. Skatten på drivmedel höjs varje år, och fordonsskatten höjs för många biltyper samtidigt som kraftiga försämringar av reseavdraget diskuteras. Som om inte detta vore nog höjer man även trängselskatten och planerar för att införa den på fler platser.</p><p>Det har nu gått så långt att när regeringen inte höjer skatten så mycket som planerat väljer man att kalla det för en skattesänkning. En löntagare som redan har betalat skatt på sin inkomst betalar fordonsskatt, skatt på drivmedel, moms på skatt på drivmedel och dessutom trängselskatt. För dem som är beroende av bilen i sin vardag håller detta på att få orimliga konsekvenser.</p><p>Min fråga är: När har taket nåtts och det är nog, och planerar regeringen fler pålagor för landets bilister?</p>",
    "intressent_id": "091303475611",
    "rel_dok_id": "H7C120200116fs",
    "replik": "N",
    "systemdatum": "2020-02-20 17:03:14"
  }
}