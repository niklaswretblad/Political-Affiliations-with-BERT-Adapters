{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "fe10d8e4-cca2-eb11-9152-901b0e9b71a8",
    "anforande_nummer": "33",
    "talare": "Rickard Nordin (C)",
    "parti": "C",
    "anforandetext": "<p>Fru talman! Tack, Ulla Andersson, för frågan!</p><p>Vi kan konstatera att vi i våras hade ett enigt finansutskott där vi var överens om att begränsa möjligheterna till vinstuttag om man hade tagit del av stöden och om att göra detta under en viss tidsperiod. Dessa företag har ju skött sig enligt regelverket, och då blir det svårt att, som Ulla Andersson vill, på något sätt retroaktivt ändra lagstiftningen och bestraffa dem för detta. Det verkar väldigt svårbegripligt, och det skulle dessutom vara rättsosäkert.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Det finns all anledning att se över hur dessa krisregelverk och krisstöd har fungerat när vi väl är igenom det här. Det finns mycket som vi behöver fundera på, inte minst hur långsamt och segt det kan vara att ändra it-system för att få till utbetalningar till de företag som de facto krisar och som har otroligt stora problem.</p><p>Jag är lite orolig över att Ulla Andersson väljer att fokusera på de bolag som faktiskt går bra. Det är ju de bolag som har det tufft som vi verkligen borde fokusera på. Det är de som har det jobbigt och som vi borde hjälpa så mycket vi bara kan. Det är inte Volvo, Sandvik och andra industriföretag som är våra största bekymmer. Vårt största bekymmer är att se till att vi får så många företag som möjligt att överleva, och då är det ju egentligen jättebra att det går bra för vissa företag.</p><p>Det var säkert så att det fanns företag som i efterhand inte hade behövt dessa stöd men som behövde dem i våras. Vi visste inte då vart ekonomin skulle ta vägen. Hade det varit så tror jag också att Ulla Andersson hade haft helt andra ingångar gällande saker och ting redan i våras. Vi hade dock ett enigt finansutskott där vi var överens om att vi skulle ha skärpta regler just med tanke på utdelningar och annat. Den lagstiftningen kom sedan på plats. Att i efterhand ändra det vore högst rättsosäkert och skadligt för ekonomin.</p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}