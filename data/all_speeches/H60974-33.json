{
  "anforande": {
    "dok_hangar_id": "5030646",
    "dok_id": "H60974",
    "dok_titel": "Protokoll 2018/19:74 Fredagen den 5 april",
    "dok_rm": "2018/19",
    "dok_nummer": "74",
    "dok_datum": "2019-04-05 00:00:00",
    "avsnittsrubrik": "Aktuell debatt om hot och våld mot Sveriges lärare och rektorer",
    "underrubrik": null,
    "kammaraktivitet": "aktuell debatt",
    "anforande_id": "89bcd5cd-1868-e911-911b-901b0eac4c78",
    "anforande_nummer": "33",
    "talare": "Fredrik Christensson (C)",
    "parti": "C",
    "anforandetext": "<p>Herr talman! Skolan måste ta ett större ansvar för lärares, elevers och skolledares arbetsmiljö. När lärare utsätts för hot och våld måste detta anmälas till arbetsgivaren och till Arbetsmiljöverket via skyddsombuden.</p><p>Skolan ska inte vara en frizon för brott. På många håll i landet anmäls inte de brott - ganska allvarliga i flera fall - som sker i skolans lokaler eller i dess omnejd. För Centerpartiet är det viktigt att det blir en självklarhet att brott som begås i närheten av skolan också anmäls - dels för att få fram statistik, dels för att kunna göra insatser. Varje brott som sker utan att det anmäls är en normalisering av våldet, och det är inte acceptabelt.</p><p>Det behövs även fler vuxna i skolan. Vi behöver stärka såväl skolledarna som lärarna i deras ledarskap. Skolinspektionen behöver bättre följa upp de skolor där man inte lyckas upprätthålla ordning och reda och en god arbetsmiljö för lärare, elever och skolledare.</p><p>Att skärpa lagen för att omgående kunna flytta elever som allvarligt stör studieron och tryggheten för övriga elever och lärare är en viktig del. De skärpta skrivningarna i läroplanen om att tydliggöra elevernas plikt och respekt för personal och andra är bra.</p><p>Men låt oss vara ärliga: Det är svårt, kanske inte ens möjligt, att lagstifta om detta. I grunden handlar det om ett problem med respekt för skolan som institution och för lärarna som ledare. I den stora samhällsutmaning vi har behöver föräldrarna och det övriga samhället ta ett större ansvar. Vi bär alla ett stort ansvar i den samhällsutvecklingen. Låt oss därför ge de bästa förutsättningarna till lärare att utföra sitt arbete och stärka deras trygghet och arbetsmiljö.</p>",
    "intressent_id": "0519542449425",
    "rel_dok_id": "H6C120190405ad",
    "replik": "N",
    "systemdatum": "2019-04-26 13:46:13"
  }
}