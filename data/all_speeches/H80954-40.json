{
  "anforande": {
    "dok_hangar_id": "5078718",
    "dok_id": "H80954",
    "dok_titel": "Protokoll 2020/21:54 Tisdagen den 15 december",
    "dok_rm": "2020/21",
    "dok_nummer": "54",
    "dok_datum": "2020-12-15 00:00:00",
    "avsnittsrubrik": "Utbildning och universitetsforskning",
    "underrubrik": "",
    "kammaraktivitet": "ärendedebatt",
    "anforande_id": "02bb83e4-3971-eb11-914e-901b0e9b71a0",
    "anforande_nummer": "40",
    "talare": "Gunilla Svantorp (S)",
    "parti": "S",
    "anforandetext": "<p>Fru talman! Med det inlägget visade Kristina Axén Olin att hon inte har läst Björn Åstrands utredning, för det är just detta han hela tiden pratar om.</p><p>Det är de skolorna som misslyckas på grund av hur sammansättningen av elever ser ut, på grund av systemfelet, på grund av det som jag sa i talarstolen alldeles nyss - att barn inte längre möts i skolan utan delas upp. Jag tycker att det är lite fräckt att stå här och påstå saker när man inte ens har läst det.</p><p>Jag förstår inte hur Moderaterna kan försvara ett system som tillåter att barn delas upp och som tillåter att pengar som vi gemensamt lägger på vår gemensamma skola bara slussas ut - till och med ut ur vårt land slussas de. Det är viktigare för Moderaterna att vi har kvar aktiebolagsformen, att vi har kvar bolagstänket och att vi har kvar marknadsskolan än att vi ser till alla dessa 16 000 barn som ledamoten Kristina Axén Olin pratar om i alla debattinlägg.</p><p>Jag har ännu aldrig hört Kristina Axén Olin komma med ett förslag om hur systemet ska förändras, för det är klart att det handlar om ett systemfel. Hur vill Moderaterna ändra systemet så att de 16 000 barnen - och deras lärare, som sliter jättehårt - också kan få en chans att ta sig vidare i livet? Har Kristina Axén Olin några förslag på det vill jag gärna höra dem.</p>",
    "intressent_id": "0801311569314",
    "rel_dok_id": "H801UbU1",
    "replik": "Y",
    "systemdatum": "2021-02-17 17:05:42"
  }
}