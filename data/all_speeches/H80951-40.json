{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Väntetiderna i vården",
    "kammaraktivitet": "frågestund",
    "anforande_id": "16af6c2c-c567-eb11-914e-901b0e9b71a0",
    "anforande_nummer": "40",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Fru talman! Regeringen tillsatte i augusti en delegation för att öka tillgängligheten inom hälso- och sjukvården, det vill säga korta vårdköerna. Kristdemokraterna välkomnar att regeringen tar nationella beslut. Att bara hoppas att 21 regioner på egen hand ska klara situationen fungerar inte, utan det behövs samordning och gemensamma tag för att vi ska klara situationen. </p><p>De senaste siffrorna i databasen för väntetider i vården visar att det i oktober var mer än 115 000 patienter som väntat mer än 90 dagar på operation eller på det besök inom specialiserad vård som de behöver. Pandemin gör ju att vi behöver skjuta på planerad vård, men köerna var långa redan före pandemin. Uppdraget till delegationen är alltså inte enkelt, men det är nödvändigt. </p><p>Min fråga till socialministern är: Hur går det för regeringens delegation?</p>",
    "intressent_id": "0796071663617",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:32"
  }
}