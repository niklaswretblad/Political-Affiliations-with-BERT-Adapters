{
  "anforande": {
    "dok_hangar_id": "5099122",
    "dok_id": "H809130",
    "dok_titel": "Protokoll 2020/21:130 Måndagen den 31 maj",
    "dok_rm": "2020/21",
    "dok_nummer": "130",
    "dok_datum": "2021-05-31 00:00:00",
    "avsnittsrubrik": "Svar på interpellation 2020/21:733 om vindkraftens påverkan på djurlivet",
    "underrubrik": "",
    "kammaraktivitet": "interpellationsdebatt",
    "anforande_id": "cc9ffcda-b417-ec11-9160-901b0e9b71a0",
    "anforande_nummer": "37",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Tack för svaret, ministern! Vi har haft en debatt tidigare i dag, och även ännu tidigare, där jag hade väldigt många frågor och där vi inte riktigt hann fördjupa oss. Det är anledningen till att det blev flera interpellationer, kan jag berätta även för er som lyssnar. </p><p>Det finns ganska få studier som specifikt mäter hur djur reagerar när vindkraftverk byggs, men precis som med all annan form av mänsklig påverkan riskerar vindkraftverk att orsaka skador på naturen. Inte minst påverkas djurlivet. Förutom den uppenbara risken för kollisioner med flygande djur skadas även fladdermöss av tryckförändringar runt vindkraftverken, och fiskar påverkas av ljudet under vattenytan. Det finns alltså en tydlig påverkan på djurlivet av vindkraften. </p><p>För djurlivet betyder en störning i allmänhet fara, och djuren reagerar på liknande sätt som när de känner sig hotade: Bytesdjur reagerar genom att ta till flykten medan rovdjur försöker gömma sig. </p><p>Älgar, hjortar, renar och rådjur tar till flykten när de upplever fara. Hjortdjuren lämnar närområdet under tiden ett vindkraftverk byggs. Hondjuren är särskilt känsliga under reproduktionstiden, och det finns risk för minskad reproduktion om djuren störs. </p><p>Stora rovdjur undviker områden där det vistas människor. Björnar och vargar ligger ofta och trycker eller skräms bort. </p><p>I förlängningen innebär en störning en habitatförlust, eftersom rovdjuren får minskade ytor att jaga och vistas på. Buller från vindkraftverk kan teoretiskt störa djurens kommunikation, och även synintryck - reflexer, skuggor, belysning och liknande - kan upplevas som störande för vilt och domesticerade djur.</p><p>Fru talman! Sedan har vi det här med tillfartsvägar. De ger naturligtvis ökad tillgänglighet för oss människor. När det byggs vindkraftverk måste man på något sätt komma fram och kunna jobba med verket. Det skapar vägar som sträcker sig genom landskapet och öppnar upp områden som tidigare varit helt utan trafik. Den ökade tillgängligheten kan medföra att framför allt renar eller rovdjur blir störda. Nya vägar innebär också att landskapet delas upp och fragmentiseras mer.</p><p>Just nu pågår debatter och kamper om vindkraft runt om på flera håll i Sverige. Bland annat pågår en stor kamp i Jämtland om huruvida det ska få byggas ett stort antal höga vindkraftverk både i Ragunda kommun och i Krokoms kommun. Ministern var tidigare inne på att vindkraftverken har utvecklats. Ja, bland annat blir de väldigt mycket högre än de var tidigare.</p><p>På många platser är det naturligt för människor att leva i samklang med naturens kretslopp, att hushålla och att måna om naturens resurser med hänsyn till det ekologiska systemet men framför allt av hänsyn till nästa generation. Jag har frågat ministern om ministern har tagit några initiativ till en övergripande analys för att granska effekterna av huruvida den omfattande vindkraftsindustrin i Sverige påverkar våra ekosystem och vår biologiska mångfald. Jag uppfattar svaret som att ministern duckar för frågan och hänvisar till att den ska hanteras på lokal nivå av länsstyrelsen och miljöprövningsdelegationen i samband med tillståndsprövningen.</p><p> STYLEREF Kantrubrik \\* MERGEFORMAT Svar på interpellationer</p><p>Då blir frågorna: Var är helhetssynen? Var är ministerns ansvar för Sverige och vår fantastiska miljö? Var är regeringens ansvar för försiktighetsprincipen?</p>",
    "intressent_id": "0866055333028",
    "rel_dok_id": "H810733",
    "replik": "N",
    "systemdatum": "2021-09-17 14:44:04"
  }
}