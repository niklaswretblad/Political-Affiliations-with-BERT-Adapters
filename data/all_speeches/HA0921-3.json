{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "4d87c5b8-3e76-ed11-917b-901b0eac4c70",
    "anforande_nummer": "3",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Vi har, som det konstaterats många gånger i den här talarstolen, en ny regering på plats. Det är en regering som Sverigedemokraterna samarbetar tätt med. Vi är fyra partier som är överens om att Sverige behöver en nystart och ett paradigmskifte inom ett stort antal samhällskritiska områden. Sverigedemokraterna är en del av regeringsunderlaget. Vi har ett brett samarbete inom ett antal viktiga, avgörande områden - inte minst inom budgeten.</p><p>Vi är fyra partier som är fast beslutna att bryta och vända utvecklingen. Kriminalpolitiken skiftar fokus. Det blir ett rejält omtag kring invandringsfrågan. Integrationspolitiken blir kravbaserad. Kärnkraften får tillbaka sin självklara roll som bas i det svenska energisystemet. Bränslepriserna sänks successivt. Välfärden tryggas och utvecklas. Det tas mer statligt ansvar för skolan och vården. Tandvården blir billigare. Äldres ekonomiska villkor stärks.</p><p>Herr talman! Allt detta och mycket annat som ryms inom Tidöavtalet är sådant som är väldigt viktiga åtgärder för Sverige.</p><p>Sverigedemokraternas samarbete med regeringen omfattar dock inte EU-frågorna annat än på områden som berör våra olika samarbetsprojekt. Det är ingen nyhet att vi är fyra partier som har olika syn på EU, Sveriges förhållande till EU och det europeiska samarbetet.</p><p>Det är heller ingen nyhet, herr talman, att Sverigedemokraterna är riksdagens mest EU-kritiska parti. Vi har länge drivit frågan om att omförhandla de svenska villkoren för medlemskapet. Vi har drivit frågan om folkomröstning om EU-medlemskapet men har på senare tid antagit en mer konstruktiv hållning till det svenska EU-medlemskapet.</p><p>Jag vill ändå betona en sak: EU är en organisation, men Europa är en kontinent. Detta är en väldigt viktig distinktion för Sverigedemokraterna.</p><p> STYLEREF Kantrubrik \\* MERGEFORMAT EU-politisk partiledardebatt</p><p>Vi tror på Europa. Vi tror på samarbete. Vi bejakar samarbete. Samarbete är helt nödvändigt för Sverige som en liten, öppen och exportberoende ekonomi. Men det, herr talman, är inte samma sak som att vi vill se ytterligare maktöverföring till Bryssel. Makt över svenska förhållanden och makt över svensk lagstiftning ska inte överföras till andra länders byråkrater och politiker - byråkrater och politiker som vi inte kan välja och inte avsätta.</p><p>Det europeiska samarbetet måste i stället långsiktigt återgå till att handla om att tillsammans lösa gemensamma problem och gemensamma åtaganden. Vid sidan av handel och sådant som har nämnts redan gäller det miljö och energi, gränsöverskridande kriminalitet, inre och yttre säkerhet och så vidare.</p><p>EU behöver en stark konservativ röst som kan driva samarbetet i den riktningen. Vi måste bort från klåfingrigheten. Vi måste bort från den närmast maniska idén om att lägga sig i alltmer av de enskilda medlemsländernas politik. Och vi måste bort från den svenska naiviteten. Även om de senaste decenniernas svenska regeringar har gjort självplågeri och självutplåning till något som närmast liknar en nationalsport är detta självskadebeteende någonting som är unikt för oss i Sverige. Andra EU-länder ser om sitt eget hus. Andra EU-länder utgår från sina egna intressen, verkar för sina egna intressen och plockar russinen ur kakan. Det måste vi i Sverige också bli bättre på.</p><p>Vi ser på område efter område, herr talman, hur EU vill ta befälet i frågor som vi här i Sverige själva äger beslutanderätt över och rimligen borde äga beslutanderätt över även framgent.</p><p>Jag menar att dessa federalistiska stormaktsambitioner är det enskilt största hotet mot ett stabilt och långsiktigt europeiskt samarbete. Det måste finnas en insikt om att nationalstaternas självbestämmande är kärnan i ett framtida blomstrande europeiskt samarbete. Det är de egna länderna - de enskilda medlemsländerna - som bäst vet vad som är bäst lämpat för just deras medborgare. Varje nation och varje folk, också i Europa, har rätt att vara herrar i eget hus, herr talman.</p><p>(Applåder)</p><p>I detta anförande instämde Rashid Farivar (SD).</p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2022-12-07 15:52:37"
  }
}