{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "57022d69-c139-ed11-9178-901b0e9b71a8",
    "anforande_nummer": "41",
    "talare": "Statsministern Magdalena Andersson (S)",
    "parti": "S",
    "anforandetext": "<p>Herr talman! Plikt och rätt gäller naturligtvis också staten, och vi behöver stärka vårt samhälle. Det gäller inte bara staten utan även kommuner och regioner. Det ska finnas en välfungerande förskola och skola till barnen. Det ska finnas äldreomsorg och en sjukvård när man är sjuk. Självklart är det också väldigt bra att det i dag börjar 785 nya aspiranter på polisutbildningen.</p><p>Vi behöver arbeta för att stärka Sverige i alla dimensioner. Men jag hörde inte riktigt svaret på min fråga som rör en dimension av detta. Alla som arbetar och sliter, går upp tidigt på morgonen och gör sin plikt men sedan blir av med jobbet kanske för att fabriken brinner ned - ska de inte ha rätt till trygghet, inte permanent men under en övergångsperiod? Vill Ulf Kristersson försämra a-kassan och sänka taket så att färre får ut 80 procent av sin lön om de blir av med jobbet?</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}