{
  "anforande": {
    "dok_hangar_id": "5031907",
    "dok_id": "H60980",
    "dok_titel": "Protokoll 2018/19:80 Onsdagen den 24 april",
    "dok_rm": "2018/19",
    "dok_nummer": "80",
    "dok_datum": "2019-04-24 00:00:00",
    "avsnittsrubrik": "Makars och sambors förmögenhetsförhållanden i internationella situationer",
    "underrubrik": null,
    "kammaraktivitet": "ärendedebatt",
    "anforande_id": "12f1cd6f-4276-e911-911b-901b0eac4c78",
    "anforande_nummer": "15",
    "talare": "Mikael Eskilandersson (SD)",
    "parti": "SD",
    "anforandetext": "<p>Fru talman! Nu refererade jag direkt till den nya lagtexten, men jag har inte heller framför mig vad regeringen eventuellt säger om texten.</p><p>Utifrån det som skrevs in i lagen har jag svårt att se att det inte skulle gälla. Den här paragrafen kommer ju att gälla för de barn som är gifta i Sverige i dag. Det skulle alltså vara möjligt för en svensk 17-åring som lever i ett äktenskap att ingå ett äktenskapsförord där föräldrarna i praktiken kan göra upp om vad hon eventuellt ska få vid en skilsmässa, precis som man kan inom ramen för vissa andra kulturers förutsättningar och format.</p><p>Makars och sambors förmögenhetsförhållanden i internationella situationer</p><p>Att man över huvud taget kan göra det i Sverige är i mina ögon ganska skrämmande. Jag tycker att man i stället borde ha bytt ut texten till en text som säger att barn inte ska ingå äktenskap och därför inte heller kan ingå äktenskapsförord. Om de ändå har skrivit ett äktenskapsförord borde det i så fall inte vara giltigt.</p><p>Det borde snarare vara så, som det faktiskt är i de flesta civiliserade länder, att barn som trots allt tvingas in i äktenskap inte kan ha ingått äktenskapsförord eftersom de inte får lov att ingå avtal. Sverige gör då undantag så att barn ska ha möjlighet att trots detta ingå äktenskapsförord, vilket är helt sjukt i min hjärna.</p>",
    "intressent_id": "0468956880528",
    "rel_dok_id": "H601CU14",
    "replik": "Y",
    "systemdatum": "2019-05-14 14:19:20"
  }
}