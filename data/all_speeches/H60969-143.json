{
  "anforande": {
    "dok_hangar_id": "5029836",
    "dok_id": "H60969",
    "dok_titel": "Protokoll 2018/19:69 Torsdagen den 28 mars",
    "dok_rm": "2018/19",
    "dok_nummer": "69",
    "dok_datum": "2019-03-28 00:00:00",
    "avsnittsrubrik": "Regional tillväxtpolitik",
    "underrubrik": null,
    "kammaraktivitet": "ärendedebatt",
    "anforande_id": "99cd2959-e565-e911-911b-901b0eac4c78",
    "anforande_nummer": "143",
    "talare": "Eric Palmqvist (SD)",
    "parti": "SD",
    "anforandetext": "<p>Fru talman! Ledamoten Lahti påpekar mycket riktigt att Vänsterpartiet inte har suttit i regeringen, men de har faktiskt agerat stödparti åt socialdemokratiska regeringar under 60-70 års tid, med några få avbrott.</p><p>Visst finns Vänsterpartiets politik att läsa på deras hemsida, men det är inte så länge sedan Vänsterpartiets egen partiledare satt i tv och tyckte att allt privat ägande kunde förstatligas. Jag vet inte om detta kan tolkas på annat sätt än att det är fult med eget ägande och att driva företag, för inte ens Socialdemokraterna skulle kunna komma på att allt ska förstatligas. Vilka incitament finns det då att driva företag? Vilka morötter? Vilka drivkrafter finns för den enskilde att driva företag ute på landsbygden med de risker det kan innebära om man från partiledarhåll säger att man vill förstatliga i princip allting?</p><p>Jag förstår inte detta, och jag ser fram emot ledamoten Lahtis förklaring.</p>",
    "intressent_id": "091303475611",
    "rel_dok_id": "H601NU8",
    "replik": "Y",
    "systemdatum": "2019-04-23 18:32:53"
  }
}