{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "5f48e5fe-ab04-eb11-9146-901b0e9b71a8",
    "anforande_nummer": "10",
    "talare": "Lorena Delgado Varas (V)",
    "parti": "V",
    "anforandetext": "<p>Fru talman! Jag hör att regeringen ändå prioriterar företag som exempelvis Amazon, men vad tror regeringen att detta kommer att innebära för till exempel Sveriges överkonsumtion? Vad kommer det att innebära att priserna pressas ned så pass att de tvingar småföretag till konkurs, samtidigt som antalet anställda inte kommer att öka? Näringsministern nämnde till exempel arbetslösheten. Det här kommer inte att leda till fler jobb, snarare till färre jobb.</p><p>Bjuder regeringen in jättar som helt enkelt kommer att minska antalet anställda i Sverige, öka vår onödiga och ohållbara överkonsumtion och minska vår bnp? Nu kanske ministern menar att överkonsumtionen snarare kommer att leda till ökad bnp, men jag hoppas att regeringen inte förespråkar en sådan utveckling. Dessutom kommer dessa företag inte att bidra med den struktur som möjliggör företagsutvecklingen, till exempel byggande av vägar, välfärd och boende.</p><p>Jag vill tacka Tony Haddou för att han ställde frågan, och jag hoppas verkligen att ministern svarar på frågan om land-för-land-rapporteringen.</p>",
    "intressent_id": "0852475703226",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:01"
  }
}