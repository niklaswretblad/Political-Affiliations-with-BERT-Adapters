{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:180 om överförskrivning och missbruk av narkotikaklassade läkemedel",
    "underrubrik": "",
    "kammaraktivitet": "interpellationsdebatt",
    "anforande_id": "8dd9026a-3062-eb11-914e-901b0e9b71a0",
    "anforande_nummer": "47",
    "talare": "Johan Hultberg (M)",
    "parti": "M",
    "anforandetext": "<p>Fru talman! Ja, det är bra när det finns frågor där vi är överens. Då skapas förutsättningar för att vi långsiktigt, även efter valet när alliansregeringen förhoppningsvis tillträder, kan bedriva ett bra arbete med de här frågorna. Grunden är att vi ska ha en bra hälso- och sjukvård som fångar upp alla patienter på ett bra sätt och som säkerställer att patienter inte faller mellan stolarna, som i det fruktansvärt tragiska fallet med Sanne i SVT:s <em>Uppdrag grans</em><em>k</em><em>ning</em>.</p><p>Vi är många som ser fram emot Anders Printzs utredning. Den kommer förhoppningsvis att komma med viktiga pusselbitar för att skapa en vård som säkerställer att patienter verkligen får ett samlat omhändertagande och inte bollas mellan psykiatri, kommunens socialtjänst eller andra vårdinsatser. Det är grundläggande.</p><p> STYLEREF Kantrubrik \\* MERGEFORMAT Svar på interpellationer</p><p>IVO behöver stärkas. Det är också viktigt att införandet av den nationella läkemedelslistan går så skyndsamt och bra det bara går. Men Socialdepartementet måste samtidigt titta på ytterligare åtgärder för att hantera problematiken.</p><p>Jag ger socialministern en chans att också bli lite mer konkret om vad regeringen ser framför sig att ANDTS-strategin skulle kunna inkludera på området. Det är riktigt att en stor del av problemet med missbruk av narkotikaklassade läkemedel handlar om en konsumtion av läkemedel som har importerats till Sverige illegalt. Men många gånger har beroendet trots allt börjat med att man har fått ett recept. Man har kanske haft en skada som man har fått behandling för men inte tillräcklig uppföljning. Hälso och sjukvården behöver säkerställa att varje patient får en ordentlig uppföljning av sin förskrivning och andra insatser så att man förhoppningsvis kan avsluta en läkemedelsbehandling.</p>",
    "intressent_id": "069309987221",
    "rel_dok_id": "H810180",
    "replik": "N",
    "systemdatum": "2021-01-29 13:49:55"
  }
}