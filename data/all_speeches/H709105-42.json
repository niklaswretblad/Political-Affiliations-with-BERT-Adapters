{
  "anforande": {
    "dok_hangar_id": "5059763",
    "dok_id": "H709105",
    "dok_titel": "Protokoll 2019/20:105 Onsdagen den 15 april",
    "dok_rm": "2019/20",
    "dok_nummer": "105",
    "dok_datum": "2020-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "c02239e5-d799-ea11-9132-901b0eac4c78",
    "anforande_nummer": "42",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Det är precis det vi gör. Det är därför vi gör den största satsning som någonsin har gjorts, som mer än väl kompenserar för de skatteintäktsförluster som kommuner och regioner har. Detta kan man också läsa i budgeten.</p><p></p><p>Jag är beredd att diskutera och att lyssna på idéer om att man ska satsa ännu mer på välfärden; det har jag varit tydlig med under hela denna period. Jag är beredd att lyssna på alla förslag som finns. Det gäller naturligtvis också behov av ökade resurser i välfärden.</p><p>Jag vill påminna om att det är 100 000 fler som jobbar i välfärden nu jämfört med när Stefan Löfven blev statsminister. Detta tycker jag är viktigt att ha med sig när Ulla Andersson bara pratar om nedskärningar. Det har skett en väldigt kraftig utbyggnad av välfärden sedan Stefan Löfven blev statsminister. Det är inte minst tack var det goda samarbete som vi också haft med Vänsterpartiet som vi både har kunnat förbättra arbetsvillkoren och sett till att det blivit fler anställda i de här viktiga verksamheterna.</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2020-05-19 15:52:29"
  }
}