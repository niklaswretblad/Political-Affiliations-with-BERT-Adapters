{
  "anforande": {
    "dok_hangar_id": "5091231",
    "dok_id": "H80997",
    "dok_titel": "Protokoll 2020/21:97 Fredagen den 19 mars",
    "dok_rm": "2020/21",
    "dok_nummer": "97",
    "dok_datum": "2021-03-19 00:00:00",
    "avsnittsrubrik": "Svar på interpellation 2020/21:468 om kriminalisering av oskuldsintyg och oskuldsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "929c6f40-b3c3-eb11-9156-901b0e9b71a8",
    "anforande_nummer": "32",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Tack, justitieminister Morgan Johansson, för svaret!</p><p>Det är glädjande att regeringen nu är öppen för att vidare utreda utbredningen av så kallade oskuldskontroller och oskuldsoperationer. Anledningen till debatten är att det som jag i många år har lyft upp i den här kammaren, dels hedersnormer, dels hedersbrott i det kollektiva, har brett ut sig och har i dag kommit till vissa institutioner, myndigheter och hälso och sjukvården. Många privata kliniker tjänar också ganska mycket pengar på detta.</p><p> STYLEREF Kantrubrik \\* MERGEFORMAT Svar på interpellationer</p><p>Det handlar om brott mot mänskliga rättigheter. En kvinnas kropp måste ägas av henne själv och inte av släktingar eller andra. Jag menar att det för dem som gör sådana ingrepp i mångt och mycket kan handla om medbrottslighet.</p><p>Den kommande propositionen om estetiska kirurgiska ingrepp som statsrådet hänvisar till handlar om andra saker. Också den verksamheten vill jag ska regleras. Ett starkt patientskydd måste finnas. Men jag anser att denna lag kommer att lämna ett stort tolkningsutrymme. Det handlar om så kallade mödomshinneoperationer, oskuldskontroller och intyg som jag vill ska förbjudas enligt lag.</p><p>När det gäller oskuldskontroller och oskuldsintyg menar jag att det svenska samhället ska ha nolltolerans. Hedersförtryck, hederskultur och normer handlar inte om intimkirurgi och inte om estetiska ingrepp. Det handlar om brutala kollektiva och förtryckande strukturer och mekanismer. Det ska synas och poängteras i lagstiftningen. Det borde ingå som en del av den brottsrubricering som ministern nämner i sitt svar och som jag så länge har krävt. Men tyvärr är så inte fallet i dag. Den som utför så kallade oskuldsoperationer och utfärdar oskuldsintyg medverkar till att upprätthålla detta och är i viss mån medbrottsling till hedersbrott.</p><p>Föreställningen om kvinnors oskuld och kyskhet är kärnan i den hederskultur som finns i det svenska samhället. Den måste vi bekämpa. Vi måste vara väldigt tydliga med att äldre patriarkala strukturer och mekanismer ska bort.</p><p>Ministerns svar är bra och omfattande. Det är glädjande att regeringen de senaste åren har kämpat och tagit fram olika lagstiftningsförslag, som också har röstats igenom i riksdagen. Men den här frågan är väldigt viktig. Jag vill veta vad justitieministern tycker. Kan ministern förklara hur en sådan lagstiftning skulle fungera? Kommer det verkligen att vara samma? Jämställs utfärdandet av oskuldskontroller, oskuldsintyg och oskuldsoperationer med estetiska kirurgiska ingrepp? Så ska det inte vara.</p>",
    "intressent_id": "0545353563812",
    "rel_dok_id": "H810468",
    "replik": "N",
    "systemdatum": "2021-06-02 17:00:56"
  }
}