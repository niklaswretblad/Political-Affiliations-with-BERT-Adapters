{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Prövning av förslag till statsminister",
    "underrubrik": "",
    "kammaraktivitet": "",
    "anforande_id": "659c9294-3e5f-ec11-915f-901b0eac4c70",
    "anforande_nummer": "2",
    "talare": "Ebba Busch (KD)",
    "parti": "KD",
    "anforandetext": "<p>Herr talman! Det lackar mot jul, och det är inte för inte som höstens krumbukter inom det rödgröna lägret får mig att tänka lite grann på den klassiska repliken från <em>Kalle Ankas jul</em>: Vem är det som kör egentligen?</p><p>Prövning av förslag till statsminister</p><p>Fram till sent i går kväll var det osäkert om regeringen kunde hitta stöd för sin nya statsministerkandidat. När vi vaknade i morse var det fortfarande osäkert och oklart om de hade stöd för sin budget - detta trots att det redan i somras var uppenbart att det var just en sådan här situation vi riskerade att hamna i om de rödgröna återigen tilläts beträda Rosenbad.</p><p>Sverige saknar ledarskap. Regeringens beslut tas inte utifrån vad som krävs för att bemöta samhällsproblemen utan utifrån vad som krävs för att reda ut regeringens egna politiska problem. Det här är inte bra för Sverige. Så här ska inte ett land styras.</p><p>Alltför mycket av diskussionerna kring regeringsfrågan handlar om partierna i stället för om Sverige. Är det synd om Vänsterpartiet som inte får vara med, även om det tycks som att de nu kanske får vara med? Skulle det se dåligt ut för Magdalena Andersson om hon förlorade en votering? Var går Annie Lööfs röda linjer egentligen?</p><p>Men det är inte främst partierna som drabbas när Sverige saknar ledarskap. Det är alla de som skulle ha behövt en handlingskraftig regering. Jag talar om de 180 000 patienter som väntat olagligt länge på att få den vård de behöver, alla de föräldrar som oroar sig för barnens trygghet och för att kriminaliteten kryper längre ned i åldrarna, de 454 400 människor som kämpar mot EU:s fjärde högsta arbetslöshet, alla de som oroar sig för skenande el- och drivmedelspriser och alla de som bor i hjärtlandet - våra små och medelstora städer och vår landsbygd, som har förbisetts av den här regeringen. Att dessa människor inte får stå i centrum när regeringen formerar sin politik är inte bra för Sverige. Så här ska inte ett land styras.</p><p>Efter de senaste veckornas manövrar är det nämligen uppenbart även för de mest luttrade att regeringens beslut inte bygger på någon samhällsanalys. De bygger på ren och skär partipolitisk analys. Man sätter det som är bäst för Sveavägen 68 före det som är bäst för Svea rike.</p><p>Inga regelverk eller statsmannamässiga normer är heliga nog när Socialdemokraterna ska få behålla makten. Man är redo att kasta ut Sverige i regeringskaos för att öka förhandlingstrycket på regeringsunderlaget. Man är villig att trixa med budgetramverken för att i praktiken få fram två budgetar för samma år, under samma höst. Man är redo att runda Pensionsgruppen. Det vi sett de senaste dagarna är partipolitik när den är som sämst.</p><p>När politiken fungerar väl och bidrar till att föra ett samhälle framåt är regeringen fokuserad på att lösa samhällsproblem - att göra livet lite lättare för människor att leva. Då förs en politik som syftar till det gemensamma bästa, rikets bästa, och inte det egna partiets bästa. Då styrs inte landet partipolitiskt utan rikspolitiskt. Att den ordningen inte gäller i vårt land är inte bra för Sverige. Så här ska inte Sverige styras.</p><p> STYLEREF Kantrubrik \\* MERGEFORMAT Prövning av förslag till statsminister</p><p>Det finns dock hopp om en bättre framtid för Sverige, för Kristdemokraterna och Moderaterna är beredda att axla regeringsmakten och förändra utgångspunkterna för hur politiken bedrivs, med hjärta för hela Sverige. Detta har vi visat genom vårt gemensamma budgetalternativ, som bygger på en samsyn kring att börja lösa samhällsproblem och som vi kunnat förhandla fram i god anda tillsammans med Sverigedemokraterna. Vårt budgetförslag kommer inte att lösa alla problem över en natt, men det innebär att vi skulle kunna ta de första stegen i en ny riktning.</p><p>Förslaget visar också vad vårt alternativ erbjuder. Vi vill avsätta mer resurser än de rödgröna till vården för att kapa vårdköerna, men vi vill också ha en nationell vårdförmedling för att börja styra upp landstingsbyråkratin.</p><p>Vi vill ge polisen de verktyg de behöver för att ge tryggheten tillbaka, med riktade höjningar av polislönerna, utvecklad teknisk förmåga och fler anställda.</p><p>Vi vill se sänkt skatt för alla som jobbar, med fokus på låg- och medelinkomsttagare, och sänkta kostnader för företag som anställer långtidsarbetslösa, för det måste alltid löna sig att arbeta. Arbetslinjen behöver bevaras.</p><p>Vi vill se riktade satsningar på utbyggd laddinfrastruktur, mer koldioxidlagring och en klok användning av Sveriges skogstillgångar för att få en effektiv klimatomställning.</p><p>Vi vill hjälpa till att skapa trygga familjer genom mer flexibilitet i föräldraförsäkringen och föräldrastödsprogram och genom att satsa 2 miljarder mer än regeringen på minskade barngrupper i förskolan.</p><p>Vi vill ställa politiken på Landsbygds- och Småstadssveriges sida och sänker därför drivmedelsskatten och säger nej till tvångsuppköp av enskildas skog.</p><p>Vi vill tillskapa en migrationspolitik som är anpassad efter vår integrationsförmåga och öka biståndet till att återuppbygga krigshärjade länder.</p><p>Och vi vill sänka skatten för landets pensionärer, ge de sämst ställda pensionärerna betydligt mer i pension varje år, avsätta medel för att bryta äldres ofrivilliga ensamhet och motverka de delade turerna i äldreomsorgen.</p><p>Så ser en politisk inriktning ut som utgår från de stora samhällsproblem som Sverige möter. Så ser en politik ut som är bra för Sverige. Så ska ett land styras.</p><p>Eftersom vi vänder oss mot det particentrerade sätt som Sverige regeras på i dag kan vi inte heller stödja eller acceptera att en ny rödgrön regering tillträder. Kristdemokraterna kommer därför att rösta rött i statsministeromröstningen i dag. Sverige förtjänar bättre än att styras på det sätt som sker i dag. Har man ett hjärta för hela Sverige ser man att det för vårt lands bästa krävs en ny regering.</p><p> STYLEREF Kantrubrik \\* MERGEFORMAT Prövning av förslag till statsminister</p><p>Som det ser ut just nu är det budgetalternativet från Kristdemokraterna och Moderaterna, i förhandling med Sverigedemokraterna, som kommer att vinna kammarens stöd. Det naturliga enligt parlamentariska principer och för rikets bästa är då att våra partier också får axla regeringsmakten. Att låta en regering tillträda som inte står bakom den budget som riksdagen fastställt är inte bra för Sverige. Så borde inte Sverige styras.</p><p>(Applåder)</p>",
    "intressent_id": "0512510717328",
    "rel_dok_id": "",
    "replik": "N",
    "systemdatum": "2021-12-17 14:38:37"
  }
}