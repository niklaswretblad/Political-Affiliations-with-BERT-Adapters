{
  "anforande": {
    "dok_hangar_id": "5030836",
    "dok_id": "H60975",
    "dok_titel": "Protokoll 2018/19:75 Tisdagen den 9 april",
    "dok_rm": "2018/19",
    "dok_nummer": "75",
    "dok_datum": "2019-04-09 00:00:00",
    "avsnittsrubrik": "Migration och asylpolitik, Anhöriginvandring, Arbetskraftsinvandring och Medborgarskap",
    "underrubrik": null,
    "kammaraktivitet": "ärendedebatt",
    "anforande_id": "cec563ea-456b-e911-911b-901b0eac4c78",
    "anforande_nummer": "28",
    "talare": "Paula Bieler (SD)",
    "parti": "SD",
    "anforandetext": "<p>Fru talman! Det finns många frågor jag skulle kunna ställa till Carina Ohlsson; det är den lott som faller på företrädaren för ett regeringsparti och ansvarigt statsråds parti.</p><p>Jag tänker börja med att fokusera på den ganska stora del av Carina Ohlssons anförande som handlade om EU och europeisk nivå. Detta har vi hört från de flesta andra partier, men kanske framför allt från Socialdemokraterna, under ett par års tid nu: Vi har gjort det vi behövde göra, och nu väntar vi - nu ligger det på EU:s bord och ska behandlas där. Därmed ska man avvakta med lite fler saker. Man lägger fokus på vad som är på gång i EU och att detta är på plats.</p><p>Nu fick jag förvisso höra att det ändå verkar vara ganska långt till en överenskommelse, men man verkar fortfarande hysa förhoppningen om och tilltron till att detta ska lösas på EU-nivå och lägga väldigt mycket där.</p><p>Min första delfråga är därför: Tror Carina Ohlsson att man kommer att kunna nå några framgångar med migrationspolitiken på EU-nivå i någorlunda närtid? Och om man inte tror det, vilka delar ser man från Socialdemokraternas sida som mest brådskande, utöver det som man är tvingad att gå fram med tidigt till följd av januariöverenskommelsen?</p><p>Jag vet att exempelvis säkra länder har lyfts. Det senaste svaret, i mars, på en fråga som ställts till migrationsministern var att man fortfarande avser att återkomma, trots att det nu har gått ganska lång tid sedan det blev uppenbart att detta behövs och att det inte längre går att skylla på EU.</p><p> STYLEREF Kantrubrik \\* MERGEFORMAT Migration och asylpolitik, Anhörig-invandring, Arbets-kraftsinvandring och Medborgarskap</p><p>En andra, lite kort fråga med nära koppling till detta är att väldigt mycket fokus läggs på att det ska finnas vägar till Europa. Tror Carina Ohlsson och Socialdemokraterna att världens flyktingsituation och de kriser som tiotals miljoner människor utsätts för löses genom att ge vägar till Europa? Eller måste vi kanske lyfta blicken och tänka mer globalt och internationellt och göra riktiga insatser för världens flyktingar?</p>",
    "intressent_id": "0182800488922",
    "rel_dok_id": "H601SfU16, H601SfU17, H601SfU18, H601SfU19",
    "replik": "Y",
    "systemdatum": "2019-04-30 14:46:56"
  }
}