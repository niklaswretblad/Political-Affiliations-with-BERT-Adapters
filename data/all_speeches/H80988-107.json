{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Fiskeripolitik",
    "underrubrik": "",
    "kammaraktivitet": "ärendedebatt",
    "anforande_id": "4835ab05-ffb7-eb11-914f-901b0eac4c78",
    "anforande_nummer": "107",
    "talare": "Elin Segerlind (V)",
    "parti": "V",
    "anforandetext": "<p>Herr talman! Jag tackar Betty Malmberg för frågan och möjligheten att prata mer om detta; det är alltid trevligt.</p><p>Vad gäller frågan om banerföraren hoppas jag att Betty Malmberg sparar den till en annan talare.</p><p>Tilltron till fisket var frågans utgångspunkt och hur vi ser på det och hur vi kan upprätthålla den. Fördelade fiskerättigheter, som jag talade om, är en möjlighet, precis som Betty Malmberg var inne på. Vi tror att det är viktigt för att komma åt det strukturella problemet. Det handlar om att fler ska få tillgång till den gemensamma resursen.</p><p>Jag tror även på trålgränsen, som Betty Malmberg och jag har pratat om flera gånger. Det är också en viktig åtgärd, för det handlar om att möjliggöra ett sunt hav. Ett sunt hav med ett starkt och tryggt ekosystem är grunden för ett starkt kustnära fiske, för utan fisk i havet, inga fiskare.</p><p></p><p>Även våra tankar och förslag om skyddade områden bottnar i detta. Det handlar om en vilja att återställa balansen i havet och att skapa förutsättningar för liv i havet, vilket skapar ett hållbart fiske.</p><p>Vi var tillsammans på seminariet om fiske i enskilda vatten, och det är en aspekt som vi absolut är villiga att titta på. Det gäller också bifångstkvoter, som Betty Malmberg pratade om.</p><p>Jag tänker att vi har mycket att arbeta vidare med.</p>",
    "intressent_id": "0952789103522",
    "rel_dok_id": "H801MJU8",
    "replik": "Y",
    "systemdatum": "2021-05-18 19:33:17"
  }
}