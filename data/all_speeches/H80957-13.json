{
  "anforande": {
    "dok_hangar_id": "5079529",
    "dok_id": "H80957",
    "dok_titel": "Protokoll 2020/21:57 Fredagen den 18 december",
    "dok_rm": "2020/21",
    "dok_nummer": "57",
    "dok_datum": "2020-12-18 00:00:00",
    "avsnittsrubrik": "Svar på interpellation 2020/21:216 om tillståndsprövningen gällande Kallak och Laver",
    "underrubrik": "",
    "kammaraktivitet": "interpellationsdebatt",
    "anforande_id": "1a4336d0-f371-eb11-914b-901b0eac4c70",
    "anforande_nummer": "13",
    "talare": "Lars Hjälmered (M)",
    "parti": "M",
    "anforandetext": "<p>Fru talman! Jag tycker att det var ett väldigt klargörande inlägg från näringsministern i ett par delar.</p><p>Det första jag vill ta upp är att näringsministern säger att KU inte har tagit del av all dokumentation. Det tycker jag är ganska anmärkningsvärt. Jag hoppas att det är något som KU kan titta på. KU har egentligen begärt ut all information regeringen kunnat lämna över om detta. Men näringsministern står och säger någonting helt annat. Det betyder att konstitutionsutskottet i sin granskning av näringsministern i ett allvarligt ärende uppenbarligen inte har fått del av all dokumentation och därför i någon mening \"fällt\" näringsministern på felaktig grund. Det är märkligt att regeringen inte har försett KU med underlag.</p><p> STYLEREF Kantrubrik \\* MERGEFORMAT Svar på interpellationer</p><p>Det andra, fru talman, är att det här inte är något enkelt, vilket jag heller aldrig sagt. I Norrbotten finns till exempel en konsultationsordning för att involvera samer. Länsstyrelser, Riksantikvarieämbetet och en lång rad andra är inne i de här processerna. Men när det gäller Kallak och Laver finns det färdiga ärenden på regeringens bord. Sedan kan någon ta annan och större hänsyn.</p><p>Jag betvivlar inte näringsministerns ambition på området. Jag tror att problemet är att han är bakbunden av Miljöpartiet och att det är det som det handlar om. De flesta förstår att Ibrahim Baylan egentligen personligen kanske vill gå vidare med detta men att regeringen är låst i frågan. Därför skickar man till exempel ett ärende till Unesco vad gäller Kallak, trots att man inte per lag är tvungen att göra det, eftersom den tänkta Kallakgruvan inte ligger i Laponia utan utanför. Sedan behöver inte det vara fel; det är upp till regeringen att ta detta vidare.</p><p>Fru talman! Det som sedan behöver ske, både för de här ärendena och framöver, är att man åtgärdar de långa tillståndsprocesserna. Regeringen har tillsatt en utredning som tittar på de minsta gruvärendena, men man bör ta ett större grepp som gör att vi snabbare kan få besked och att det inte kostar lika mycket pengar. Den osäkerhet som nu finns, där man inte riktigt vet vad man behöver leva upp till för att kunna få ett tillstånd, måste vi komma ifrån. Så är det verkligen i de här fallen. Varken de som är för eller de som är emot vet riktigt vad som kommer längre fram. Ett viktigt besked för att stärka Sverige som gruvnation vore att snabbt komma till besked i de här ärendena.</p>",
    "intressent_id": "0980316377627",
    "rel_dok_id": "H810216",
    "replik": "N",
    "systemdatum": "2021-02-18 15:16:26"
  }
}