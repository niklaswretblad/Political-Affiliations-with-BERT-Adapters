{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "Frågestund",
    "underrubrik": "Prostitution på nätet",
    "kammaraktivitet": "frågestund",
    "anforande_id": "e4731eb7-f740-e911-9116-901b0eac4c78",
    "anforande_nummer": "81",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Min fråga riktar sig till justitieminister Morgan Johansson. </p><p>För en tid sedan kunde vi i tv-programmet <em>Veckans brott</em> se att prostitutionen flyttar in på helt nya arenor. På dejtingappar, som finns i tiotusentals mobiltelefoner, blir köparna allt fräckare. Med detta riskerar prostitutionen att normaliseras, och ännu fler tjejer och kvinnor riskerar att fastna i prostitution.</p><p>Sverige har en lagstiftning att vara stolt över. Det är förbjudet att köpa sex i Sverige. Den svenska sexköpslagen flyttar skulden till köparen i stället för att lägga den på säljaren. Köparen, som oftast är en man, använder den utsatta som en handelsvara. Det vill säga att man fortfarande ser sexköp som en affärsuppgörelse, trots att det är kriminellt.</p><p>Att dessa köpare orädda och helt öppet på nätet begår en kriminell handling genom att köpa sex tyder på att de är väldigt säkra på att inte åka fast. Uppskattningsvis har runt var tionde man i Sverige någon gång köpt sex. De anmälda fallen är ca 800. Mörkertalet är alltså enormt.</p><p> STYLEREF Kantrubrik \\* MERGEFORMAT Frågestund</p><p>På vilket sätt vill justitieministern motverka detta?</p>",
    "intressent_id": "0903081277919",
    "rel_dok_id": "H6C120190214fs",
    "replik": "N",
    "systemdatum": "2019-03-07 17:41:16"
  }
}