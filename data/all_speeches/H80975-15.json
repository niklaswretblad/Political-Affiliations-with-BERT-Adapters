{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "ec10d8e4-cca2-eb11-9152-901b0e9b71a8",
    "anforande_nummer": "15",
    "talare": "Åsa Westlund (S)",
    "parti": "S",
    "anforandetext": "<p>Fru talman! Låt mig först säga att jag också blir väldigt upprörd när jag när ser dessa utbetalningar. Jag tycker att det är företagarnas och ägarnas ansvar att också stötta företaget i kris. Det är en del av att vara företagare - absolut. Jag blir också upprörd.</p><p>Samtidigt tänker jag lite längre. Det finns företag som har avstått från att korttidspermittera och som i stället har sagt upp personal för att de vill dela ut pengar till sina aktieägare. Då ligger min solidaritet hos de anställda. Jag tycker att det är viktigt att vi har stått upp för att människor ska behålla kopplingen till arbetsmarknaden och till sin arbetsplats under denna kris. Det har varit värt väldigt mycket för mig som socialdemokrat, och det kommer att vara det i fortsättningen också.</p><p>Med det sagt tycker jag att företag som nu gör väldigt stora utdelningar ska fundera ett extra varv på vad det sänder för signaler när det gäller statens vilja att hjälpa till i kommande kriser.</p><p>Dessutom ska man väl komma ihåg att Ulla Anderssons lösning i denna fråga, att förlänga tiden som företagen ska låta bli att göra utdelningar, kanske ändå inte löser problemet. Risken är att man bara skjuter upp utbetalningarna en längre tid och bygger upp kapital i företaget.</p><p>Jag blir moraliskt upprörd, precis som Ulla Andersson. Men i och med att vi ska hålla uppe sysselsättningen tror jag att det var viktigt att vi hade korttidspermitteringsreglerna på plats.</p>",
    "intressent_id": "0802546764724",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}