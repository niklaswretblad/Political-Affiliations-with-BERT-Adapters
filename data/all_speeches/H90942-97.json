{
  "anforande": {
    "dok_hangar_id": "5114300",
    "dok_id": "H90942",
    "dok_titel": "Protokoll 2021/22:42 Torsdagen den 9 december",
    "dok_rm": "2021/22",
    "dok_nummer": "42",
    "dok_datum": "2021-12-09 00:00:00",
    "avsnittsrubrik": "(forts. från § 8) Kommunikationer (forts. TU1)",
    "underrubrik": "",
    "kammaraktivitet": "",
    "anforande_id": "d283c086-cf85-ec11-9163-901b0eac4c70",
    "anforande_nummer": "97",
    "talare": "Jens Holm (V)",
    "parti": "V",
    "anforandetext": "<p>Fru talman! Jag skulle vilja korrigera Maria Stockhaus en aning vad gäller utbyggnad av järnväg. Det är klart att det tar tid, men det går att bygga ut järnväg relativt fort. </p><p>Nu finns förslag om att bygga Rail Baltica genom de baltiska länderna. Man planerar att bygga den 85 mil långa nya järnvägen på mindre än tio år.</p><p>Jag nämnde i mitt anförande att när de första stambanorna byggdes, Västra stambanan och Södra stambanan, i slutet av 1800-talet, gjordes det på tio år. Det är fantastiskt, så det är klart att det går.</p><p>Stockhaus har helt rätt i att vi behöver göra saker här och nu. Det är därför som vi föreslår en vägslitageavgift, det vill säga en avgift på tunga, smutsiga lastbilstransporter för att vi ska flytta över fler godstransporter och få in pengar till omställningen av transportsektorn. Det är något som numera också välkomnas av de svenska åkeriföretagen. Men Moderaterna verkar krampaktigt hålla sig kvar vid att detta får man absolut inte göra. Tågen ska betala banavgifter, men varför ska inte lastbilarna betala för sina utsläpp?</p><p>Vi i Vänsterpartiet tycker att det är fantastiskt om det går att ställa om den svenska fordonsflottan så att den elektrifieras. Vi vill också göra något åt de fordon som finns här och nu genom att ge ett extrastöd till konvertering, så att bilar kan byggas om så att de kan köras på biogas, etanol etcetera. Ett sådant stöd ser jag inte att Moderaterna har i sitt budgetförslag.</p><p>Även om Moderaterna pratar fint om omställning av transportsektorn, vet vi att det mest konkreta som Moderaterna gör nu är att sänka drivmedelsskatterna så att utsläppen kommer att öka ännu mer från vägtransporterna, med 150 000 ton redan nästa år.</p><p>Fru talman! Varför backar Moderaterna in i framtiden?</p>",
    "intressent_id": "0216534495014",
    "rel_dok_id": "",
    "replik": "Y",
    "systemdatum": "2022-02-04 16:32:17"
  }
}