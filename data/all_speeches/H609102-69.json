{
  "anforande": {
    "dok_hangar_id": "5035737",
    "dok_id": "H609102",
    "dok_titel": "Protokoll 2018/19:102 Tisdagen den 11 juni",
    "dok_rm": "2018/19",
    "dok_nummer": "102",
    "dok_datum": "2019-06-11 00:00:00",
    "avsnittsrubrik": "Svar på interpellationerna 2018/19:244, 246, 247, 248, 249 och 251 om påtryckningar mot Försäkringskassan",
    "underrubrik": null,
    "kammaraktivitet": "interpellationsdebatt",
    "anforande_id": "95959262-46ca-e911-9123-901b0eac4c78",
    "anforande_nummer": "69",
    "talare": "Ida Karkiainen (S)",
    "parti": "S",
    "anforandetext": "<p>Fru talman! Vi i denna kammare är nog alla ense om att offentlighetsprincipen är en av de finaste principer vi har här i Sverige och att vi behöver vårda den.</p><p>Den innebär dock inte att vem som helst har rätt att ta del av internt arbetsmaterial som är upprättat hos myndigheter. Detta regleras av tryckfrihetsordningen och offentlighetsprincipen. Arbetsmaterial utgör inte handlingar som medborgare enligt vår offentlighetsprincip har rätt att ta del av automatiskt.</p><p>Vi behöver värna offentlighetsprincipen, men då gäller det också att vi talar sanning om vad den faktiskt innebär. Här försöker Moderaterna tänja på gränserna för vad vår offentlighetsprincip innebär.</p><p>Även denna fråga kommer konstitutionsutskottet att pröva i rimlig ordning för att bringa klarhet i frågan.</p><p>Från vår sida tycker vi att detta inte tyder på någonting annat än ren desperation och ren och skär populism från Moderaternas sida. Moderaternas regeringsduglighet verkar vara ett minne blott. Ni tog ett förhastat beslut när ni väckte misstroende mot statsrådet Strandhäll, och nu försöker ni rädda ansiktet. Det duger inte.</p>",
    "intressent_id": "0509830681123",
    "rel_dok_id": "H6C120190611ip",
    "replik": "N",
    "systemdatum": "2019-08-29 12:19:31"
  }
}