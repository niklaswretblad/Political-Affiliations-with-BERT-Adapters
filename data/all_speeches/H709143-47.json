{
  "anforande": {
    "dok_hangar_id": "5064423",
    "dok_id": "H709143",
    "dok_titel": "Protokoll 2019/20:143 Tisdagen den 23 juni",
    "dok_rm": "2019/20",
    "dok_nummer": "143",
    "dok_datum": "2020-06-23 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "dff34721-a3ee-ea11-913e-901b0eac4c78",
    "anforande_nummer": "47",
    "talare": "Jonas Sjöstedt (V)",
    "parti": "V",
    "anforandetext": "<p>Herr talman! Jag välkomnar statsministerns svar. Jag tycker också att det är riktigt att säga att pengarna ska användas under den tid de faktiskt kan göra nytta för att ta oss ur krisen.</p><p>Jag vill knyta an till Magnus Eks fråga från Centerpartiet. Jordbruksstödet och regionalstödet används aktivt i både Ungern och Tjeckien för att belöna dem som är lojala med regimen. Man delar ut jordbruksmark, och man delar ut stöd till oligarker och godsägare. Den största bidragstagaren i Tjeckien har en viktig politisk funktion i Tjeckien.</p><p>Därför vore det kännbart om man skulle dra in stöden eftersom de går direkt på deras system för att upprätthålla den politiska makten. Jag menar att det i första hand är en politisk signal, och det är viktigt för Sverige som land att kunna säga att det nu har gått för långt i fråga om mediefrihet, med universitet som stängs och med räder mot människor som skriver på sociala medier att vi tycker att det är dags för oss att sätta det politiska trycket. Det vore välkommet om statsministern kan göra ett sådant ställningstagande.</p>",
    "intressent_id": "0383111552218",
    "rel_dok_id": "",
    "replik": "N",
    "systemdatum": "2020-09-04 13:38:54"
  }
}