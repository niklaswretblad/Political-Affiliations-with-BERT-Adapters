{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ee93bf96-a1ad-eb11-914f-901b0eac4c78",
    "anforande_nummer": "86",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Det känns tyvärr som att vi måste lära Markus Wiechel att Israel är ockupationsmakt gentemot Palestina. Det innebär att man ockuperar ett annat lands mark och att man som ockupationsmakt har ansvar för hur ordningen är i landet, om det är möjligt att bedriva val, vilken sjukvård människor får tillgång till och så vidare. Det är det konflikten mellan Israel och Palestina hela tiden handlar om - att Israel ockuperar Palestina. Glömmer man bort det glömmer man också bort många av de saker som sedan sker i konflikten. </p><p>Jag tänker aldrig förminska eller bortförklara terrorbrott. De har skett. DFLP har varit ansvariga för sådana genom historien, men enligt min uppfattning är DFLP i dag ett parti som försöker ställa upp i ett planerat val och som vill vara en kraft för folket i Palestina - en vänsterrörelse. Det gör att jag absolut inte har några problem att träffa partiet och deras företrädare. Jag hoppas snarare att det bidrar till att det blir demokrati i Palestina.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}