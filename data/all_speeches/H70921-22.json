{
  "anforande": {
    "dok_hangar_id": "5044257",
    "dok_id": "H70921",
    "dok_titel": "Protokoll 2019/20:21 Torsdagen den 17 oktober",
    "dok_rm": "2019/20",
    "dok_nummer": "21",
    "dok_datum": "2019-10-17 00:00:00",
    "avsnittsrubrik": "Frågestund",
    "underrubrik": "Besparingar i äldreomsorgen",
    "kammaraktivitet": "frågestund",
    "anforande_id": "da60a235-ddff-e911-9126-901b0eac4c70",
    "anforande_nummer": "22",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag tackar för att Karin Rågsjö lyfter en viktig fråga när det gäller välvärden brett, med särskilt fokus på äldreomsorg. Jag tror att det är viktigt att vi alla lyckas ha ett sådant fokus.</p><p>Jag läser precis som många andra i dagstidningarna om hur man i olika kommuner ser till att det blir filtar i stället för att skruva upp värmen. Man drar in den varma maten, och i stället ska man köpa portioner på Hemköp. När Sverigedemokraterna får ta över styret i Sölvesborg är det första man gör att avbryta rätten till heltid för de anställda. Exemplen kan göras fler. Detta bekymrar mig väldigt mycket.</p><p>Vad gör då regeringen? Vi gör på olika sätt insatser för att stärka möjligheterna till att ha en god välfärd. Det handlar om välfärdsmiljarder. Det har talats om dem många gånger, och jag är väldigt glad att så många fler partier nu ansluter sig och inser att välfärden behöver förstärkas. Jag tror inte att det är någon hemlighet att de skattesänkningar vi gör definitivt behöver balanseras med satsningar på kommuner och regioner.</p>",
    "intressent_id": "0853395328224",
    "rel_dok_id": "H7C120191017fs",
    "replik": "N",
    "systemdatum": "2019-11-05 16:02:24"
  }
}