{
  "anforande": {
    "dok_hangar_id": "5127716",
    "dok_id": "H90996",
    "dok_titel": "Protokoll 2021/22:96 Fredagen den 8 april",
    "dok_rm": "2021/22",
    "dok_nummer": "96",
    "dok_datum": "2022-04-08 00:00:00",
    "avsnittsrubrik": "Svar på interpellation 2021/22:422 om bidrag till islamistiska aktörer i civilsamhället",
    "underrubrik": "",
    "kammaraktivitet": "interpellationsdebatt",
    "anforande_id": "a2aa4ec5-82f8-ec11-9174-901b0e9b71a0",
    "anforande_nummer": "36",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Fru talman!  har frågat mig vilka förslag jag avser att lägga fram till riksdagen för att säkerställa att islamistiska aktörer och liknande samhällsfarliga krafter stoppas från att ta emot statsbidrag avsedda för civilsamhället. Han har även frågat mig hur jag avser att hantera problematiken med att islamistiska aktörer och liknande samhällsfarliga krafter i dagsläget stärker och flyttar fram sina positioner genom att de tar emot bidrag avsedda för civilsamhället från kommuner och regioner i Sverige.</p><p>Först och främst: Våra skattepengar ska inte gå till våldsbejakande extremism eller andra antidemokratiska rörelser.</p><p>Regeringen planerar att lämna en proposition till riksdagen före valet där nya demokrativillkor för stöd till trossamfunden och övriga civilsamhället presenteras. Det är angeläget att få förtydligade, rättssäkra och enhetliga demokrativillkor på plats. Vi behöver se till att myndigheter och organisationer som fördelar stöd till civilsamhället har välfungerande verktyg för att förhindra att medel går till verksamheter som inte är förenliga med samhällets grundläggande värderingar. Detta för att se till att skattemedel inte går till våldsbejakande extremism eller andra antidemokratiska rörelser som vill splittra vårt samhälle eller att de slussas ut i organiserad kriminalitet. Detta är en del i regeringens arbete med att vända på varje sten för att bekämpa brottsligheten.</p><p>Det ligger i både det offentligas och civilsamhällets intresse att värna bidragssystemens legitimitet, bland annat genom en rättssäker bidragshantering. Om en organisation bedriver en verksamhet som står i strid med samhällets grundläggande värderingar eller om den på annat sätt missbrukar det förtroende den getts ska inte offentliga medel gå till organisationen. Det är därför regeringen uppställer villkor för stöd. </p><p> STYLEREF Kantrubrik \\* MERGEFORMAT Svar på interpellationer</p><p>Ett fritt och självständigt civilsamhälle med en mångfald av organisationer, verksamheter och röster är en förutsättning för en väl fungerande demokrati. Det är därför regeringen stöder civilsamhället. Av det stödet ska varje skattekrona gå till dem som upprätthåller demokratin.</p><p>Det kommunala självstyret innebär att kommuner och regioner själva väljer hur deras bidragsgivning ska se ut. Enligt regeringens uppfattning finns det dock goda skäl även för kommuner och regioner att använda sig av demokrativillkor i bidragsgivningen. Huruvida regeringen avser att stötta kommuner och regioner ytterligare i deras arbete med demokrativillkor är något som jag får återkomma till efter att propositionen har behandlats i riksdagen och vi har nya villkor på plats.</p><p>Redan i dag finns dock stödmaterialet <em>Demokrativillkor för bidrag till civilsamhället </em><em>-</em><em> Vägledning för handläggare</em> (SOU 2019:35), som Demokrativillkorsutredningen tog fram som en del av sitt utredningsarbete. Vägledningen kan användas av såväl kommuner som regioner.</p>",
    "intressent_id": "0321691108412",
    "rel_dok_id": "H910422",
    "replik": "N",
    "systemdatum": "2022-06-30 16:42:27"
  }
}