{
  "anforande": {
    "dok_hangar_id": "5074913",
    "dok_id": "H80937",
    "dok_titel": "Protokoll 2020/21:37 Onsdagen den 18 november",
    "dok_rm": "2020/21",
    "dok_nummer": "37",
    "dok_datum": "2020-11-18 00:00:00",
    "avsnittsrubrik": "Ett förstärkt medarbetarskydd för polisanställda",
    "underrubrik": "",
    "kammaraktivitet": "ärendedebatt",
    "anforande_id": "5356d5e7-243a-eb11-914a-901b0e9b71a8",
    "anforande_nummer": "11",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Sverige är på väg att tappa greppet om det eskalerande våldet, och för många av de kriminella har alla spärrar släppt.</p><p>Ständigt möts vi av dessa nyheter: beskjutning, bomber, stenkastning, spottloskor, hot och våld. Poliser och brandkårs- och ambulanspersonal får utstå oerhört många obegripliga påhopp.</p><p>KD menar att insatserna för att bekämpa våldet måste bli tuffare. Straffet för att inneha vapen och bomber måste bli betydligt hårdare. Den som befattar sig med sådant förtjänar inte att röra sig fritt i samhället. Hårdare straff bör gälla även den som kastar sten på polisbilar eller ambulanser.</p><p>Fru talman! Vi debatterar här och nu propositionen <em>Ett förstärkt medarbetarskydd för polisanställda</em>. Polisen är en viktig resurs för att säkerställa och upprätthålla tryggheten i vårt samhälle. Det är därför viktigt att samhället tydligt markerar att hot och våld mot poliser inte är acceptabelt, att lagstiftningen tydligt ger rättigheter till polisen att upprätthålla sin och andras säkerhet, att de som utövar hot och våld mot poliser lagförs samt att åtgärder genomförs för att polisers arbetsmiljö ska bli säkrare.</p><p>Förslagen i propositionen går i rätt riktning. Det ska Socialdemokraterna och regeringen ha heder av. De har föreslagit tre åtgärder som bland annat ska förstärka skyddet för poliser och vissa andra anställda hos Polismyndigheten och Säkerhetspolisen. Men jag vill ändå lyfta ytterligare viktiga åtgärder kopplade till dagens proposition som behöver genomföras för att polismän ska känna sig säkrare under sitt arbete.</p><p>Fru talman! I propositionen föreslås bland annat att en polisman i samband med förhör ska få kroppsvisitera förhörspersonen om förhöret hålls i Polismyndighetens eller Säkerhetspolisens lokaler. Kristdemokraterna delar den uppfattningen men förvånas över att regeringen inte tagit in de remissvar som lämnats av flera myndigheter, som säger att lagen är otillräcklig. Det är inte bara Säkerhetspolisen och Polismyndigheten som genomför förhör, och de sker inte alltid i deras lokaler.</p><p>Tryggheten för anställda på myndigheter är av yttersta vikt, och hot och våld ökar. Ska ett fullgott medarbetarskydd finnas för alla anställda inom rättsvårdande myndigheter behöver visitationen utökas till betydligt fler myndigheter. Skatteverket, Tullverket och Ekobrottsmyndigheten är några exempel.</p><p> STYLEREF Kantrubrik \\* MERGEFORMAT Ett förstärkt med-arbetarskydd för polisanställda</p><p>Inte minst för att det myndighetsgemensamma arbetet mot brott, som regeringen anser är viktigt, ska fungera så smärtfritt som möjligt behöver det vara möjligt att kroppsvisitera personer även i andra myndigheters lokaler. Och det behöver kunna utföras av annan personal än en polisman.</p><p>Den föreslagna regleringen kan också hindra en polisman från att genomföra förhör i så nära anslutning till brottet som möjligt. Kan inte en visitation genomföras innan förhöret hålls i till exempel en polisbil kvarstår de risker som motiverar en lagändring från första början.</p><p>Vi delar också Polismyndighetens uppfattning att det är en märklig konstruktion att en person som dyker upp för ett förhör kan vägra visitation och därmed avvika från förhöret och räknas som utebliven. Förhörstiden och skyldigheten att stanna kvar bör räknas från det att en person inställer sig i byggnaden i vilken förhöret ska hållas. Det ska också gå att med tvång visitera en förhörsperson.</p><p>Kristdemokraterna föreslog riksdagsåret 2019/20 en ny lagstiftning, hindrande av rättvisa, som syftar till att komma åt den som saboterar polisutredningar på olika vis. Att inställa sig till förhör men vägra att visiteras bör kunna vara ytterligare något som skulle kunna falla inom ramen för en sådan lagstiftning.</p><p>Utifrån det som jag nu har redogjort för vill jag yrka bifall till reservation 3.</p><p>Fru talman! Vi delar majoritetens åsikt i utskottet och tillstyrker det tillkännagivande som anger att regeringen bör ge en lämplig myndighet i uppdrag att ta fram ett underlag som allsidigt belyser polisers utsatthet för brott och därefter återkomma med förslag för att göra arbetsmiljön säkrare för poliser i yttre tjänst.</p><p>Utifrån Kristdemokraternas motion och förslag, som jag tidigare redogjort för, vill jag som sagt yrka bifall till reservation 3, men jag vill också yrka bifall till tillkännagivandet från utskottet.</p>",
    "intressent_id": "0828001951212",
    "rel_dok_id": "H801JuU3",
    "replik": "N",
    "systemdatum": "2020-12-09 14:47:07"
  }
}