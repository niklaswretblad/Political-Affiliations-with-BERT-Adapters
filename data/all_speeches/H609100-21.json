{
  "anforande": {
    "dok_hangar_id": "5035303",
    "dok_id": "H609100",
    "dok_titel": "Protokoll 2018/19:100 Onsdagen den 5 juni",
    "dok_rm": "2018/19",
    "dok_nummer": "100",
    "dok_datum": "2019-06-05 00:00:00",
    "avsnittsrubrik": "Sjöfartsfrågor",
    "underrubrik": null,
    "kammaraktivitet": "ärendedebatt",
    "anforande_id": "0e96e6d9-44ca-e911-9123-901b0eac4c78",
    "anforande_nummer": "21",
    "talare": "Anders Hansson (M)",
    "parti": "M",
    "anforandetext": "<p>Fru talman! Jag hade inte tänkt göra detta till en kärnkraftsfråga, utan bara säga: Hur avser Miljöpartiet att se till att vi får el till färjor och hamnar? Men visst, det stämmer absolut: Jag är en stark förespråkare för kärnkraft, för jag tror att det är lösningen.</p><p>Men jag tänkte inte gå in mer på det, utan jag tänkte gå in på något som Emma Berginger sa i slutet av sitt anförande och som gläder mig oerhört. Emma Berginger tog nämligen upp färjetrafik med räls, som är en bristvara utan like. I dag är det en hamn i hela Sverige som har den kapaciteten, och det är Trelleborg. Det är rederiet Scandlines som har tre färjor, tror jag att det är - två i drift och en i reserv.</p><p>Men det har gått från 200 000 enheter ned till 20 000 enheter. Det är alltså väldigt olönsamt att göra detta. Nu gör Scandlines det ändå. Jag kan ur sjöfartsperspektiv, näringslivsperspektiv och totalförsvarsperspektiv se att det är viktigt att vi någonstans har möjligheten till färjetrafik med räls. Det är viktigt att vi håller kvar detta. Nu blir det lite så att vi låter Scandlines ta detta på sin bekostnad. Jag vill fråga Emma Berginger: Är det så att Miljöpartiet - och den regering där Miljöpartiet ingår - är villigt att ta ytterligare ansvar för att vi ska ha kvar färjor med räls? Nu finns det alltså tre färjor i Trelleborg.</p>",
    "intressent_id": "0843345349823",
    "rel_dok_id": "H601TU14",
    "replik": "Y",
    "systemdatum": "2019-08-29 12:08:46"
  }
}