{
  "anforande": {
    "dok_hangar_id": "5161942",
    "dok_id": "HA0940",
    "dok_titel": "Protokoll 2022/23:40 Fredagen den 16 december",
    "dok_rm": "2022/23",
    "dok_nummer": "40",
    "dok_datum": "2022-12-16 00:00:00",
    "avsnittsrubrik": "Skatt, tull och exekution ",
    "underrubrik": "",
    "kammaraktivitet": "ärendedebatt",
    "anforande_id": "dbedf305-c198-ed11-917f-901b0eac4c70",
    "anforande_nummer": "42",
    "talare": "Cecilia Engström (KD)",
    "parti": "KD",
    "anforandetext": "<p>Herr talman! Naturligtvis har man som förälder ett ansvar att ha koll på sin ekonomi. Det tycker jag är naturligt. Man har ett ansvar som förälder. Det finns förstås behov man har hela tiden, men man kan också prioritera sin verksamhet. Ibland undrar jag om många faktiskt inte prioriterar det som är det absolut nödvändigaste, till exempel vinterskor och jacka till sina barn.</p><p></p><p>Ledamoten framställer det som att vi bara gör skattesänkningar för höginkomsttagare. Så är det inte alls. Det handlar om en KPI-uppräkning som faktiskt finns med i den rutin som finns. Skulle man alltså inte få tillgång till den i goda tider utan bara i dåliga tider? Det verkar lite konstigt att bara göra den vid vissa tillfällen. Det är faktiskt också både barnmorskor och poliser som hamnar i den här kategorin, inte bara riksdagsledamöter. Det handlar om att följa ett system som redan finns.</p><p>Det stöd som vi ger är både ett elstöd och ett stöd till de familjer som har det svårast. Det finns också ett bostadsbidrag, och det finns en socialtjänst som har i uppdrag att hjälpa dem som har det svårast. Detta kommer att fortsätta. På ledamoten låter det som att vi kommer att ta bort alla stöd som finns. Så är det inte alls. Ambitionen från den här regeringen är att sänka skatterna för låg- och medelinkomsttagare.</p><p>Ju fler som kommer i arbete, desto fler blir det också som har en inkomst att leva på. Det är någonting som vi kommer att fortsätta jobba med: att upprätthålla arbetslinjen och att se till att fler jobb skapas.</p>",
    "intressent_id": "0256404677510",
    "rel_dok_id": "HA01SkU1",
    "replik": "Y",
    "systemdatum": "2023-01-20 13:51:06"
  }
}