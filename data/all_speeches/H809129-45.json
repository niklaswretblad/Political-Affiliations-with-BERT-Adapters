{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "fea18ea4-3516-ec11-9160-901b0e9b71a0",
    "anforande_nummer": "45",
    "talare": "Hans Wallmark (M)",
    "parti": "M",
    "anforandetext": "<p></p><p>Fru talman! Jag vill ändå i all vänlighet varna Vänsterpartiet för att blanda bort korten för mycket.</p><p>Jag ska ge ett exempel, fru talman. De senaste åren har den stora upprustningen i världen varit i Asien. Den drivs av Kina, vilket har lett till att Sydkorea, Japan och Taiwan nu ökar sina försvarssatsningar. Kan man på något sätt säga att det är därför att de utgör ett hot och att de söker en krigsrisk? Absolut inte, fru talman! De gör det ju som logiska motreaktioner på vad Folkrepubliken Kina ägnar sig åt.</p><p>På samma sätt är det i vår del av Europa, och då är det väsentligt att försöka förstå att det Ryssland vill inrätta är sin egen intressesfär. Man vill neka länder, inklusive Sverige, möjligheten att om de så önskar söka Natomedlemskap.</p><p>Där, fru talman, måste väl ändå Vänsterpartiet hålla med. Ni i Vänsterpartiet är emot ett svenskt Natomedlemskap, men ni måste erkänna att Sverige ska ha rätt och möjlighet att om man så önskar söka det.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-09-15 17:00:42"
  }
}