{
  "anforande": {
    "dok_hangar_id": "5022456",
    "dok_id": "H60954",
    "dok_titel": "Protokoll 2018/19:54 Fredagen den 15 februari",
    "dok_rm": "2018/19",
    "dok_nummer": "54",
    "dok_datum": "2019-02-15 00:00:00",
    "avsnittsrubrik": "Svar på interpellationerna 2018/19:4 och 21 om utvecklingen i Venezuela ",
    "underrubrik": null,
    "kammaraktivitet": "interpellationsdebatt",
    "anforande_id": "ce1e42b4-9141-e911-9116-901b0eac4c78",
    "anforande_nummer": "31",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Tack, utrikesministern! Det är viktigt med ett tydligt fokus på den politiska lösningen. Hur vi från EU:s sida ser på utvecklingen är en viktig signal, inte minst därför att Venezuela är värst, men det finns andra länder i regionen som tar skydd bakom den venezuelanska ledningen. Detta är naturligtvis en risk vi ser.</p><p>Historiskt har det varit många samtal. På vilket sätt säkrar EU att kontaktgruppen inte blir ännu en i raden av samtalsgrupper som bara leder in i hörnet? Man fick först åtta dagar på sig att säkra att val genomfördes. Detta effektuerades inte. Maduro är inte intresserad; det har tydligt framgått under hela hans resa. Nu har man fått 90 dagar på sig, men vad händer sedan? Vilket blir nästa budskap från EU för att öka pressen på Maduro?</p><p>Det är viktigt att EU samlar sig. Jag noterar att utrikesministern i svaret på min interpellation säger att vi står i ständig kontakt med länderna i Limagruppen. Det är naturligtvis en viktig grupp att ha nära kontakter med. Jag hoppas och utgår från att Sverige också aktivt vill delta i Limagruppens arbete. Det är en möjlighet att tydligt öka trycket tillsammans med länder i Sydamerika. Det är naturligtvis bra att ha med regionens röst i detta sammanhang.</p>",
    "intressent_id": "0155487380917",
    "rel_dok_id": "H6C120190215ip",
    "replik": "N",
    "systemdatum": "2019-03-08 12:03:27"
  }
}