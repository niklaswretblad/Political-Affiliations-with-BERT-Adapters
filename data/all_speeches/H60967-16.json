{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "6041e42a-e365-e911-911b-901b0eac4c78",
    "anforande_nummer": "16",
    "talare": "Jonas Sjöstedt (V)",
    "parti": "V",
    "anforandetext": "<p>Fru talman! Tack, statsministern, för svaret! Jag uppskattar verkligen ambitionen att se till att de enskilda svenskarna i Storbritannien eller britterna i Sverige inte drabbas av den brittiska regeringens oförmåga att lösa det här. Jag tror att det är viktigt också för den framtida relationen mellan Storbritannien och Sverige.</p><p>När det gäller klimatfrågan är det gott och väl att 1,5-gradersmålet finns där. Det har absolut sin betydelse. Men det finns ett problem i både EU och Sverige, och det är att vi vet att även om vi skriver det där så är det inte dit vi är på väg. Vi är inte på väg dit i EU, och vi är inte på väg dit i Sverige. För att klara det krävs betydligt mer kraftfulla åtgärder än i dag, och det är där problemen startar. Då kan man inte ha en europeisk investeringsbank som lånar ut miljarder till fossilinvesteringar. Sverige kan inte bygga ut Arlanda flygplats, och vi kan inte bygga en fossilgasterminal i Göteborg.</p><p>Det är alltså handling som behövs, och här menar jag att Sverige borde gå i bräschen och kräva dessa grundläggande förändringar som jag faktiskt tror att vi kan klara.</p>",
    "intressent_id": "0383111552218",
    "rel_dok_id": null,
    "replik": "N",
    "systemdatum": "2019-04-23 18:17:05"
  }
}