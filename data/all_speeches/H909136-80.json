{
  "anforande": {
    "dok_hangar_id": "5140379",
    "dok_id": "H909136",
    "dok_titel": "Protokoll 2021/22:136 Onsdagen den 22 juni",
    "dok_rm": "2021/22",
    "dok_nummer": "136",
    "dok_datum": "2022-06-22 00:00:00",
    "avsnittsrubrik": "Svar på interpellation 2021/22:492 om konkurrenskraften för den svenska sjöfarten",
    "underrubrik": "",
    "kammaraktivitet": "interpellationsdebatt",
    "anforande_id": "b9e9425e-bb44-ed11-9177-901b0eac4c70",
    "anforande_nummer": "80",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag tackar Hans Rothenberg för det generösa erbjudandet. Vore det inte en ödets ironi om en riksdagsledamot från Smålands mitt, där vi inte har något hav - ja, möjligtvis \"Helgahavet\", det vill säga Helgasjön; annars har vi inte mycket sjöfart - skulle ha hand om de maritima frågorna? Jag ser det som en hedersbetygelse och uppskattar verkligen erbjudandet. Jag siktar dock naturligtvis på att vi ska få fortsätta regera.</p><p>Jag gläds åt att Hans Rothenberg och flera andra i riksdagen under den här tiden har lyckats lyfta sjöfarten tillsammans med regeringen och mig. Nu pratar ju transportköpare sjöfart i en utsträckning vi inte varit med om tidigare, liksom kommun- och regionpolitiker. När vi drog ihop företrädare för landets hamnar till departementet för ett antal år sedan var det första gången det gjorts av en regering. Nu har vi haft flera sådana hamnmöten, för det är viktigt att de förstår sin roll i den svenska sjöfarten.</p><p>Detta är sannolikt Hans Rothenbergs sista debatt i riksdagen. Jag vill passa på att tacka så mycket - å regeringens vägnar, höll jag på att säga - för gott samarbete under den här tiden och för goda insatser, inte minst för sjöfarten! Vi ses väl där ute - på bryggan, på kajen eller på barrikaden. Vi får välja vilket. Tack för en bra debatt!</p><p>Interpellationsdebatten var härmed avslutad.</p>",
    "intressent_id": "0284192765516",
    "rel_dok_id": "H910492",
    "replik": "N",
    "systemdatum": "2022-10-05 16:39:20"
  }
}