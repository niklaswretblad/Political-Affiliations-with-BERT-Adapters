{
  "anforande": {
    "dok_hangar_id": "5099790",
    "dok_id": "H809133",
    "dok_titel": "Protokoll 2020/21:133 Torsdagen den 3 juni",
    "dok_rm": "2020/21",
    "dok_nummer": "133",
    "dok_datum": "2021-06-03 00:00:00",
    "avsnittsrubrik": "Frågestund",
    "underrubrik": "Kommunernas krisberedskap",
    "kammaraktivitet": "frågestund",
    "anforande_id": "5a6f07f4-3a1d-ec11-915b-901b0eac4c78",
    "anforande_nummer": "80",
    "talare": "Hanna Gunnarsson (V)",
    "parti": "V",
    "anforandetext": "<p>Fru talman! Nyligen kunde man höra ett kort program på Sveriges Radio angående kommunernas krisberedskap. Jag och inrikesministern har pratat om detta tidigare här i kammaren, men det är ju så otroligt viktigt.</p><p>Nu när vi förhoppningsvis börjar närma oss slutet av den mer akuta fasen av pandemin kan vi se tillbaka på de ganska stora brister i krisberedskap som både kommuner och regioner har uppvisat. Det är speciellt allvarligt eftersom kommuner och regioner har hand om den verksamhet som är absolut närmast människor. Det är den del av välfärden som många av oss är direkt beroende av. Den måste fungera, och det märks speciellt nu i en kris.</p><p><em>Ekots</em> granskning i programmet visade att det redan före pandemin var känt att kommuners och regioners, men framför allt kommuners, krisberedskap var ganska låg.</p><p>Jag undrar hur inrikesministern ser på den här frågan.</p>",
    "intressent_id": "0411459873625",
    "rel_dok_id": "H8C120210603fs",
    "replik": "N",
    "systemdatum": "2021-09-24 15:26:30"
  }
}