{
  "anforande": {
    "dok_hangar_id": "5166064",
    "dok_id": "HA0958",
    "dok_titel": "Protokoll 2022/23:58 Tisdagen den 7 februari",
    "dok_rm": "2022/23",
    "dok_nummer": "58",
    "dok_datum": "2023-02-07 00:00:00",
    "avsnittsrubrik": "Svar på interpellation 2022/23:155 om Norrbotniabanan",
    "underrubrik": "",
    "kammaraktivitet": "interpellationsdebatt",
    "anforande_id": "19303840-29a7-ed11-917f-901b0eac4c70",
    "anforande_nummer": "59",
    "talare": "Linus Sköld (S)",
    "parti": "S",
    "anforandetext": "<p>Fru talman! Politik är att vilja, var det någon som sa, och det är egentligen det - statsrådets vilja - som statsrådet här har tillfälle att ge yttryck för. Jag efterfrågar ett ställningstagande - inte ett passivt \"Det finns redan i planen\", \"Låt gå\" eller \"Låt det bli\". Jag vill höra statsrådets uppfattning. Bör Norrbotniabanan byggas? Det skulle göra många människor trygga om statsrådet kunde säga att han är av uppfattningen att Norrbotniabanan ska färdigställas i sin helhet.</p><p>Om skrivningen om att bygget ska intensifieras får stå kvar, och om statsrådet backar upp även den, kan han få svara på en följdfråga om hur han följer upp denna intensifiering.</p><p>Så sent som i januari 2023 rapporterade SVT Nyheter i Västerbotten om förseningar. Det handlar om överklagandeprocesser som drar ut på tiden, fördyringar som är kopplade till den galopperande inflationen och kompetensförsörjningsbekymmer som hindrar att spaden sätts i marken. Om bygget ska intensifieras behöver dessa problem överkommas. Hur avser ministern att följa upp att bygget faktiskt intensifieras snarare än försenas?</p><p>Det skulle vara bra att få svar på dessa två frågor. Anser ministern att Norrbotniabanan ska byggas, och hur avser han att följa upp att bygget intensifieras?</p><p>(Applåder)</p>",
    "intressent_id": "0706528359123",
    "rel_dok_id": "HA10155",
    "replik": "N",
    "systemdatum": "2023-02-07 21:52:38"
  }
}