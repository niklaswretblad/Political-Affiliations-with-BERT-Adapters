{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "8e67a6d6-95bf-eb11-9156-901b0e9b71a8",
    "anforande_nummer": "46",
    "talare": "Kjell-Arne Ottosson (KD)",
    "parti": "KD",
    "anforandetext": "<p>Fru talman! Gränshandeln är en sak, men vi har fortfarande människor som faktiskt jobbar i Norge och som vi inte ger stöd i dag, nämligen de som är egenföretagare. De är i dag gisslan i Norge, rätt och slätt. Så länge de är där kan de jobba, men skulle de vilja åka hem och till exempel träffa sin familj kommer de sedan inte tillbaka in i Norge. Vi har inte, i alla fall utifrån, sett någonting som regeringen har gjort för att hjälpa dem. </p><p>Vi har också våra veckopendlare kvar. De kan inte åka över. De får sitt stöd nu, vilket är välkommet, men de vill ju över och jobba! Deras arbetsgivare vill också ha dem där. Nu får de självklart inte den ekonomi de skulle ha haft om de hade varit på jobbet. Det är väldigt glädjande att vi har kommit dit att de faktiskt får ersättning, men det bästa för alla parter vore om de fick åka till jobbet. Man blir inte smittad för att man passerar en gräns; man blir smittad för att man inte håller avstånd, oavsett vilken sida av gränsen man befinner sig på. </p>",
    "intressent_id": "0509415296421",
    "rel_dok_id": "",
    "replik": "Y",
    "systemdatum": "2021-05-28 11:20:06"
  }
}