{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "b593bf96-a1ad-eb11-914f-901b0eac4c78",
    "anforande_nummer": "29",
    "talare": "Hans Wallmark (M)",
    "parti": "M",
    "anforandetext": "<p>Herr talman! Först och främst tycker jag faktiskt att regeringen missköter sina relationer med parlamentet på säkerhetspolitikens område.</p><p>Det är en sak att informera, att komma till ett utskott eller en EU-nämnd och klargöra en redan intagen position. Det är något helt annat att tillsammans värka fram formuleringar. Och vad värre är, herr talman: Vi gör detta, och partier kommer i Försvarsberedningen efter mycket arbete fram till en formulering som håller och som sedan upprepas i en försvarsproposition med stöd från budgetsamverkande partier som Centern och Liberalerna. Men när vi har gjort detta och utrikesdeklarationen sedan presenteras har regeringen några helt andra formuleringar. Det är inte att ta ansvar.</p><p>Därför menar jag ärligt och uppriktigt - och det är dessutom upprepat av Centerpartiet härifrån talarstolen - att man ska bjuda in till breda partiöverläggningar. Det finns flera frågor vi kan prata om: Nato-option och förhållandet till Storbritannien nu efter brexit, där vi inte har någon solidaritetsförklaring som gäller för dem. Vi kan också prata om den speciella och fördjupade relationen med Finland.</p><p>När det gäller Nord Stream 2, herr talman, är detta absolut en diskussion som också förs i Tyskland. Det finns ledande tyska politiker som också ifrågasätter Nord Stream 2 som projekt.</p><p>Detta är nu den uppfattning som en riksdagsmajoritet har kommit fram till. Jag tycker i grunden att det är en bra åsikt och en bra hållning. Sedan får man naturligtvis i EU förhandla och driva på. Men det är där, herr talman, som jag ibland saknar glöden och engagemanget från Socialdemokraternas sida när det gäller kampen mot Nord Stream 2. Man säger att man är emot, men när man sedan ska rösta om det i Nordiska rådet röstar man inte så. Och var finns ni i Europaparlamentet? Min grupp är väldigt tydlig mot Nord Stream 2.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}