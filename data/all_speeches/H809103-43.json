{
  "anforande": {
    "dok_hangar_id": "5093237",
    "dok_id": "H809103",
    "dok_titel": "Protokoll 2020/21:103 Onsdagen den 7 april",
    "dok_rm": "2020/21",
    "dok_nummer": "103",
    "dok_datum": "2021-04-07 00:00:00",
    "avsnittsrubrik": "Riksrevisionens rapport om effektiviteten vid Kriminalvårdens anstalter",
    "underrubrik": "",
    "kammaraktivitet": "ärendedebatt",
    "anforande_id": "43b759c6-3dd0-eb11-9153-901b0eac4c78",
    "anforande_nummer": "43",
    "talare": "Johan Pehrson (L)",
    "parti": "L",
    "anforandetext": "<p>Fru talman! Vi har debatterat det här med långsiktiga planeringsförutsättningar inom kriminalvården några gånger. Det är otroligt viktigt när det är sådana processer där det alltså tar sju till nio år att få igång en anstalt och det dessutom är långa processer innan dess. Är det någon kommun som vill ha en anstalt finns det säkert några stollar som säger att de inte vill ha det, och så blir det typ folkomröstning i frågan. Det är också konstigt.</p><p>Rasmus Ling återgav det här med att det blev tomma platser för ett antal år sedan. Det var en konsekvens av att Högsta domstolen hastigt och kanske mindre lustigt fick för sig att halvera narkotikastraffen i Sverige, vilket naturligtvis bidrog till att det blev rea på att smuggla och sälja narkotika och sko sig på den och dess dödlighet. Det var ju en dålig effekt.</p><p>Åter till planeringen! Kan vi liberaler lita på att Miljöpartiet är med på tåget nu när vi tittar på budgeten för nästa år? Det handlar om att fortsätta satsningen på att bygga ut platserna, för det behövs mer resurser så att de kommer ut till anstalterna, men det behövs också satsningar på innehållet så att vi får kvalitet och så att människor som tas in på anstalt får en chans att inte bara förvaras utan också komma ut därifrån bättre.</p><p>Tänker Miljöpartiet stödja Liberalerna i kampen för en långsiktigt hållbar kriminalvård?</p>",
    "intressent_id": "0224712677012",
    "rel_dok_id": "H801JuU20",
    "replik": "Y",
    "systemdatum": "2021-06-18 16:02:41"
  }
}