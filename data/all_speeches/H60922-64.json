{
  "anforande": {
    "dok_hangar_id": "5011341",
    "dok_id": "H60922",
    "dok_titel": "Protokoll 2018/19:22 Onsdagen den 28 november",
    "dok_rm": "2018/19",
    "dok_nummer": "22",
    "dok_datum": "2018-11-28 00:00:00",
    "avsnittsrubrik": "Riksrevisionens rapport om att nekas sjukersättning och aktivitetsersättning",
    "underrubrik": null,
    "kammaraktivitet": "ärendedebatt",
    "anforande_id": "7ce93c3b-9503-e911-9111-901b0eac4c70",
    "anforande_nummer": "64",
    "talare": "Elisabeth Björnsdotter Rahm (M)",
    "parti": "M",
    "anforandetext": "<p>Fru talman! Det är så här, Nooshi Dadgostar: Du hör precis vad du vill höra. Du hör inte riktigt vad jag säger. Det är tydligt.</p><p>I mitten av 00-talet såg vi en extrem eskalering av antalet personer som var sjukskrivna. Den dåvarande socialdemokratiska regeringen påbörjade ett aggressivt arbete men hann inte slutföra det innan alliansregeringen tillträdde. Vi fick fortsätta med det arbete som då var påbörjat.</p><p>Här har vi en ganska tydlig skillnad i fråga om hur man ser på människors förmåga och deltagande på arbetsmarknaden. Vi vill att människor ska arbeta och kunna bidra till våra välfärdssystem. Det tror vi är den viktigaste delen i vårt samhälle över huvud taget.</p><p>Dessutom ska alla människor få en prövning som är individuell. Här kan man inte generalisera och säga att vi är för strängare regelverk, utan alla människor ska få en individuell prövning. Som jag sa i mitt förra inlägg: Är man sjuk ska man tillåtas uppbära sjukpenning, och har man en kvarstående sjukdom eller skada ska man tillåtas ha heltids eller deltidssjukersättning. Det handlar inte om att man ska införa strängare regelverk. Det handlar om att det ska vara ett tydligt regelverk för individuell prövning. Man ska inte ha det tolkningsutrymme som finns i dag, som tillåter väldigt olika bedömningar av samma skada.</p><p> STYLEREF Kantrubrik \\* MERGEFORMAT Riksrevisionens rapport om att nekas sjukersättning och aktivitetsersättning</p><p>Jag tycker att du ska lyssna noga, Nooshi Dadgostar, och ta del av den moderata politiken. Du ska få se att det blir stor skillnad.</p><p>Överläggningen var härmed avslutad. </p><p>(Beslut fattades under § 15.)</p>",
    "intressent_id": "0671241874717",
    "rel_dok_id": "H601SfU12",
    "replik": "Y",
    "systemdatum": "2018-12-19 14:52:29"
  }
}