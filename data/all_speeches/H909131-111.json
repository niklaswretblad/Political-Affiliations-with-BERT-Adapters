{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Ett mer likvärdigt skolval",
    "underrubrik": "",
    "kammaraktivitet": "ärendedebatt",
    "anforande_id": "326f0aa7-3043-ed11-9177-901b0eac4c70",
    "anforande_nummer": "111",
    "talare": "Statsrådet Lina Axelsson Kihlblom (S)",
    "parti": "S",
    "anforandetext": "<p>Fru talman! När jag har beskrivit de åtgärder som man vidtar ute i fristående skolor för att just kunna göra vinst på elever var det allmänt hållet. Jag tänker inte stå här och erkänna någonting som jag aldrig har gjort.</p><p>Jag vill bara tala om när fristående rektorer träffas och när vi ser hur systemet är. Vi ser att de hemliga köerna är just vad ett kösystem i en friskola är. Den är inte offentlig för någon annan än att rektor får titta i den. Ingen annan har insyn, och inte ens Skolinspektionen. Därför kallar jag det för en hemlig kö.</p><p>Vem som står på vilken plats finns det ingen som har rätt att veta. Det gäller vem som står bakom, vem som står därefter och hur man tillämpar reglerna. Samtidigt vet vi att många skolkoncerner har en vinstmarginal på eleverna på kanske 5-10 procent av all skolpeng.</p><p>Får man alltså in 100 000 kronor per elev tar man 5 000 eller 10 000 kronor som går direkt till vinst. Då har man inte råd med vissa elever. Det här vet alla. Det är allmänt känt. Det är dock väldigt svårt för föräldrar att kunna vända sig till Skolinspektionen och faktiskt säga: Jag tror att någon fick gå före. Hur ska man veta att man har den rätten?</p><p>Hur ska man veta om de tester som man gör av alla i kön? Där kan man kalla tillbaka de svaga eleverna och säga: Det är nog bäst att ni går till en annan skola. Det är också ett system för att tydligt sålla bort elever som gör att marginalen blir 5-10 procent som man vill ha ut i vinst och som kanske ägaren kräver.</p><p>Jag tror att många lärare gör ett superjobb därute i både kommunala och fristående skolor. Men detta är ett system som vi har förlorat kontrollen över.</p><p> STYLEREF Kantrubrik \\* MERGEFORMAT Ett mer likvärdigt skolval</p><p>(Applåder)</p><p>(forts. § 11)</p>",
    "intressent_id": "0877853587410",
    "rel_dok_id": "H901UbU33",
    "replik": "Y",
    "systemdatum": "2022-10-03 17:33:29"
  }
}