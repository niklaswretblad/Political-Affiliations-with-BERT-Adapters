{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Processrättsliga frågor",
    "underrubrik": null,
    "kammaraktivitet": "ärendedebatt",
    "anforande_id": "288c39ea-ac66-e911-911b-901b0eac4c78",
    "anforande_nummer": "33",
    "talare": "Linda Westerlund Snecker (V)",
    "parti": "V",
    "anforandetext": "<p>Herr talman! Jag ska svara på frågan. Vi är ju jättedåliga på att göra det i riksdagen.</p><p>Vänsterpartiet anser inte att vi behöver utreda detta eftersom utredningar ofta leder till lagförslag. En utredning är första steget mot att faktiskt införa något. Vi anser att anonyma vittnen och kronvittnen inte har den legala status i en rättsprocess som vi anser att de ska ha.</p><p>Jag tror inte heller att vi ska tro att bara för att vittnen får vara anonyma kommer vi att sätta dit huvudpersonen i gänget så som du beskrev i ditt anförande, Louise Meijer. Vi vet att den organiserade brottsligheten inte längre ser ut så. Det är inte mc-gäng med en ledare och några underhuggare. Just nu har vi en organiserad brottslighet som består av väldigt lösa nätverk. Lojaliteter byts från dag till dag, och det är svårt att ens se vem som är ledare och inte. Därför ska vi inte komma med utredningsförslag som inte kommer att hjälpa i rättsprocessen.</p><p>Det var en kort sammanfattning av allt jag sa under fem minuter i talarstolen.</p><p>Låt oss nu räcka ut handen till varandra, Louise Meijer! Låt oss få bort värnskatten! Våra partiledare fick inte till det när de hade sådana replikskiften som vi har nu om att regeringen ska ta bort värnskatten och håller på med en massa dumheter. Men det är ju varken din eller min regering. Vi har faktiskt möjlighet att avsätta regeringen, så låt oss i så fall göra det! Låt oss helt enkelt ta bort dumma borgerliga idéer om värnskatten genom att avsätta Löfven! Det vore väl en bra lösning på den här problematiken, som både du och jag ser?</p>",
    "intressent_id": "0150118366721",
    "rel_dok_id": "H601JuU12",
    "replik": "Y",
    "systemdatum": "2019-04-24 18:21:26"
  }
}