{
  "anforande": {
    "dok_hangar_id": "5047835",
    "dok_id": "H70937",
    "dok_titel": "Protokoll 2019/20:37 Fredagen den 22 november",
    "dok_rm": "2019/20",
    "dok_nummer": "37",
    "dok_datum": "2019-11-22 00:00:00",
    "avsnittsrubrik": "Svar på interpellation 2019/20:120 om Karolinska institutets antagning till tandläkarutbildningen",
    "underrubrik": "",
    "kammaraktivitet": "interpellationsdebatt",
    "anforande_id": "55fc3ca6-d11c-ea11-912c-901b0e9b71a8",
    "anforande_nummer": "52",
    "talare": "Roger Haddad (L)",
    "parti": "L",
    "anforandetext": "<p>Fru talman! Jag har varit med länge i politiken, och det är ytterst sällan ett politiskt beslut på regeringsnivå råkar komma något dygn före en debatt i kammaren. Det är inte första gången jag ser detta. Anna Ekström har gjort så, och nu är även Matilda Ernkrans med på listan.</p><p>Det är självklart att vi genom att agera och pressa regeringen och genom att ställa interpellationen har påverkat beslutet. För några veckor sedan, i nyheterna, ville statsrådet Matilda Ernkrans inte ta några politiska initiativ utan hänvisade kritiken mot antagningen till tandläkarutbildningen till Karolinska institutet. Men vi nöjde oss inte med detta, för vi tycker inte att det räcker att ett enskilt lärosäte i princip ska granska sig självt. Då fanns inte några utpekade uppdrag till Universitetskanslersämbetet, utan det är senare som det har lagts ut på webbplatsen att Karolinska institutet har kontaktats.</p><p>Det är självfallet bra att regeringen agerar, fem i tolv, på grund av att vi politiskt har pressat den i denna fråga. Om man tittar på hur många som kommit in genom betyg och högskoleprov och hur många som kommit in genom det särskilda urvalsprovet till tandläkarutbildningen under de senaste åren vid Karolinska institutet ser man att det är orimligt: 32 av studenterna kom in genom högskoleprov och betyg medan hela 126 kom in genom de övriga urvalsgrunderna, inte minst på grund av att de råkade vara släkt med eller närstående till dem som sitter i kommittén. Detta är helt oacceptabelt. Reglerna måste ses över.</p>",
    "intressent_id": "0308306375022",
    "rel_dok_id": "H710120",
    "replik": "N",
    "systemdatum": "2019-12-12 12:22:49"
  }
}