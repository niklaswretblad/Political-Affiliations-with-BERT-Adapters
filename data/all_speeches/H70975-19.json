{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellationerna 2019/20:229 och 230 om en översyn av gymnasielagen",
    "underrubrik": "",
    "kammaraktivitet": "interpellationsdebatt",
    "anforande_id": "f3d276cb-2d74-ea11-9134-0090facf175a",
    "anforande_nummer": "19",
    "talare": "Maria Malmer Stenergard (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Migrationsministern tycker att dessa ungdomar ska jobba som undersköterskor, men hur ska de kunna göra det om de inte får godkända betyg?</p><p>I dag utfärdar migrationsministerns egen myndighet en förordning som inte ens ställer krav på godkända betyg. Det sänder helt fel signaler, nämligen att det räcker att man går dit och sitter av tiden.</p><p>Det låter på migrationsministern som att detta handlar om Moderaternas inställning. Jag instämmer: Vi har sagt nej till den här lagen från första början eftersom den helt enkelt är fel och eftersom den är inhuman.</p><p>Min fråga handlar dock inte om att Moderaterna röstade nej utan om att regeringen röstade ja. Migrationsminister Morgan Johansson fick sin gymnasielag på plats, men han måste nu ta ansvar för alla de larmrapporter som kommer.</p><p>Vi moderater vill ha ordning och reda i asylsystemet. Det innebär att ett nej måste vara ett nej. Med gymnasielagen blev ett nej ett \"nja\" och i värsta fall - och alltför ofta - bara en enda långdragen utvisning.</p><p>Morgan Johansson tycks vara väldigt nöjd med sin gymnasielag. Alla andra inser att den är ett rent haveri. Den är orättvis, den är inhuman och den är rättsosäker. Den sänder dubbla signaler.</p><p>Vi moderater har därför krävt att den parlamentariska migrationsutredningen också blir en haveriutredning för gymnasielagen. Aldrig mer kan vi tillåta att sådan lag stiftas i Sverige - inte om vi ska få den långsiktiga, hållbara och humana invandringspolitik som Sverige verkligen behöver.</p>",
    "intressent_id": "0572788110724",
    "rel_dok_id": "H7C120200214ip",
    "replik": "N",
    "systemdatum": "2020-04-01 17:31:36"
  }
}