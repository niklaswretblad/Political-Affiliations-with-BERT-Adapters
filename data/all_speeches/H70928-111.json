{
  "anforande": {
    "dok_hangar_id": "5046372",
    "dok_id": "H70928",
    "dok_titel": "Protokoll 2019/20:28 Torsdagen den 7 november",
    "dok_rm": "2019/20",
    "dok_nummer": "28",
    "dok_datum": "2019-11-07 00:00:00",
    "avsnittsrubrik": "Frågestund",
    "underrubrik": "Internationell certifiering av hållbara metaller",
    "kammaraktivitet": "frågestund",
    "anforande_id": "83111823-5b10-ea11-912c-901b0e9b71a8",
    "anforande_nummer": "111",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag tackar Hanna Westerén för en mycket viktig fråga. Vartefter elektrifieringen och inte minst digitaliseringen har ökat - vi har alla numera smarta telefoner i fickorna - efterfrågar vi mer och mer av sällsynta jordartsmetaller och mineraler som används för att tillverka dem. Alla förutser att detta kommer att öka lavinartat - flera tusen procent - när vi nu ska öka elektrifieringen av våra samhällen och ställa om till mer klimatsmart. </p><p>I dag får vi rapporter om att många av dessa mineraler och metaller tillverkas via barnarbete, strålsjuka löntagare och arbetare och förorenade vatten. Så här kan vi inte ha det. </p><p>Vi kommer nu tillsammans med Finland att ta initiativ i EU och i OECD för att se till att dessa jordartsmetaller och mineraler blir spårbara så att konsumenterna vet var de kommer från. Vi menar att det rimligtvis kommer att leda till skärpningar, så att vi inte förorenar vatten eller skadar människor när vi tar fram dessa mineraler och metaller. </p>",
    "intressent_id": "0973474532717",
    "rel_dok_id": "H7C120191107fs",
    "replik": "N",
    "systemdatum": "2019-11-26 15:44:18"
  }
}