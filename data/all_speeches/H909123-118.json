{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "128fdfdc-bf39-ed11-9178-901b0e9b71a8",
    "anforande_nummer": "118",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru ålderspresident! Det är ingen hemlighet att vi från svensk sida är öppna för ytterligare sanktioner mot Ryssland, inklusive gasen. Men jag kan konstatera att flera länder i EU är helt beroende av den ryska gasen. De har inte varit lika förutseende som de hade kunnat vara. Här är det bra att vi i Sverige ligger långt framme när det gäller klimatomställningen, inte minst tack vare att Miljöpartiet under många år har varit en aktiv röst och ett aktivt parti i regeringen när det gäller att driva på så att Sverige ligger långt framme i en lång rad olika miljö- och klimatfrågor. Det är en väg som vi naturligtvis bör fortsätta att gå.</p><p>Det som är bra nu är att fler ser att vi inte kan fortsätta att vara så beroende av de fossila bränslena, och det finns nu ett stort engagemang för att göra sig oberoende av Ryssland och den importerade oljan och gasen.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}