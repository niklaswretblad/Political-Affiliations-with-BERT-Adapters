{
  "anforande": {
    "dok_hangar_id": "5060457",
    "dok_id": "H709110",
    "dok_titel": "Protokoll 2019/20:110 Torsdagen den 23 april",
    "dok_rm": "2019/20",
    "dok_nummer": "110",
    "dok_datum": "2020-04-23 00:00:00",
    "avsnittsrubrik": "Frågestund",
    "underrubrik": "Bifångstregler för torskfiske",
    "kammaraktivitet": "frågestund",
    "anforande_id": "8561eb27-06a4-ea11-9138-901b0e9b71a0",
    "anforande_nummer": "77",
    "talare": "Gudrun Brunegård (KD)",
    "parti": "KD",
    "anforandetext": "<p>Fru talman! Jag har tidigare frågat landsbygdsministern hur Sverige kan påverka andra länder så att de följer EU:s torskfiskestopp i Östersjön. Regeringen ville kontrollera fångster på de svenska fartygen med övervakningskameror, och gällande andra länders efterlevnad hänvisade ministern till EU-kommissionen.</p><p>Om det ska bli balans i Östersjön måste alla länder leva upp till EU:s fiskeförbud, så att Östersjön åter kan bli en livskraftig miljö, både för fiskar och för svenska yrkesfiskare.</p><p>Medlemsstaterna kan inte ha olika regler för bifångst av torsk. Sverige har 20 procent medan Danmark har 40 procent. Statens kompensation till svenska torskfiskare är inte ens 1 000 kronor per dag för att stanna i land. Vissa fick en ersättning på 8 000 kronor för en tid på över sex månader.</p><p>Varför har de olika medlemsstaterna olika bifångstregler för torsk i Östersjön, och varför kompenserar staten inte svenska Östersjöfiskare på ett anständigt sätt?</p>",
    "intressent_id": "0304498908019",
    "rel_dok_id": "H7C120200423fs",
    "replik": "N",
    "systemdatum": "2020-06-01 14:49:08"
  }
}