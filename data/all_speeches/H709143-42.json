{
  "anforande": {
    "dok_hangar_id": "5064423",
    "dok_id": "H709143",
    "dok_titel": "Protokoll 2019/20:143 Tisdagen den 23 juni",
    "dok_rm": "2019/20",
    "dok_nummer": "143",
    "dok_datum": "2020-06-23 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "daf34721-a3ee-ea11-913e-901b0eac4c78",
    "anforande_nummer": "42",
    "talare": "Statsministern Stefan Löfven (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från informellt möte med EU:s stats- och regeringschefer</p><p>Herr talman! Det är en styrka när man förhandlar att det finns en stark uppslutning i Sveriges riksdag i dessa frågor. Konditionalitet är en sådan fråga. Där upplever jag att det finns ett starkt stöd. Det är några som inte tycker om detta, men att koppla konditionaliteten till rättsstatens principer är bra. Där har vi varit tydliga, så jag upplever att vi har haft framgång där.</p><p>Sedan var det frågan om fonden. Vi har framfört vår bestämda uppfattning, och det är kommissionens ambition, att den också ska kopplas till det gröna. Där är kommissionens ordförande Ursula von der Leyen tydlig. Även där finns några medlemsstater som spjärnar emot, men jag upplever att vi har fått en allt bredare uppställning för den linjen, det vill säga att den måste gå hand i hand med klimatomställningen. Det är helt nödvändigt. Det är något som vi har framfört tydligt - liksom digitaliseringen.</p><p>Samma gäller för budgeten. Den modernisering som vi har talat om handlar inte bara om att lägga på mer. Först och främst är det ett stort medlemsland som är nettobetalare som har lämnat EU. Att rätta mun efter matsäcken innebär också att prioritera om inom budgeten. Vi har sett att det är möjligt att göra omprioriteringar till mer digitalisering, en klimatomställning och att höja produktiviteten.</p><p>I CAP - jordbrukspolitiken - finns ett tydligt uttalat grönt perspektiv. Det är bra. Det finns saker som kan göras om eftersom det bevisligen går mycket pengar till stora markägare, och det är kanske inte det som i första hand ska göras. Men självklart ska svenska bönder inte få relativt sämre konkurrenskraft. Det är ingen betjänt av.</p><p>Vi menar också att det kan göras moderniseringar i sammanhållningspolitiken för att mer främja det som är framtiden.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-09-04 13:38:53"
  }
}