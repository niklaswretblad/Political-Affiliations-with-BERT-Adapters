{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:2 om åtgärder mot ungdomsrån",
    "underrubrik": "",
    "kammaraktivitet": "interpellationsdebatt",
    "anforande_id": "6b227c2c-fd0e-eb11-9146-901b0e9b71a8",
    "anforande_nummer": "16",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! När det först gäller frågan om skatteintäkterna är det så att lönesumman ökar för varje år eftersom lönerna ökar. Detta innebär att vi totalt sett har en trendmässig ökning av skatteintäkterna, oavsett vad man gör. Problemet uppstår om behoven ökar snabbare än skatteintäkterna - det är då vi får ett underskott. Det var precis detta som inträffade för Moderaterna, till följd av era skattesänkningar: Ni klarade inte av att fylla de behov som fanns.</p><p>I stället fortsatte ni att låna pengar till skattesänkningar. Det var detta ni gjorde under hela er sista mandatperiod: Ni lånade er fram.</p><p>När det gäller fördelningsprofilen är jag den första att säga att om jag hade fått bestämma skulle vi naturligtvis aldrig ha avskaffat värnskatten. Nu gjorde vi upp med andra partier om detta. </p><p>Den budget som nu ligger framför oss har en väldigt fin fördelningsprofil. Mest ekonomiska förstärkningar kommer till låg- och medelinkomsttagare, och det är en följd både av skattesänkningar till låg- och medelinkomsttagare och av förstärkningar av transfereringssystemen. Vi har exempelvis förbättrat a-kassan på ett mycket påtagligt sätt, vilket har enorm betydelse för den som riskerar att bli arbetslös. Likadant har vi förbättrat underhållsstödet. Inte minst vill jag också nämna pensionstillskottet. Vi höjer pensionerna för de pensionärer som har det sämst ställt.</p><p>Om Niklas Wykman vill få en lektion i hur man utformar en fördelningspolitiskt bra ekonomisk politik tycker jag att han ska studera de fördelningsanalyser som nu görs av den budget som vi precis har lagt på riksdagens bord.</p><p>Sedan är jag som sagt övertygad om att om klyftorna växer ökar också risken för kriminalitet. Därför kommer det alltid att vara en socialdemokrats viktigaste uppgift att slåss för ökad jämlikhet och minskade klassklyftor.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H8102",
    "replik": "N",
    "systemdatum": "2020-10-15 17:44:01"
  }
}