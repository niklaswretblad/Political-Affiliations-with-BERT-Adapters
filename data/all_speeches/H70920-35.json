{
  "anforande": {
    "dok_hangar_id": "5044128",
    "dok_id": "H70920",
    "dok_titel": "Protokoll 2019/20:20 Onsdagen den 16 oktober",
    "dok_rm": "2019/20",
    "dok_nummer": "20",
    "dok_datum": "2019-10-16 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "220441f9-dcff-e911-9126-901b0eac4c70",
    "anforande_nummer": "35",
    "talare": "Ulf Kristersson (M)",
    "parti": "M",
    "anforandetext": "<p>Herr talman! Larmrapporterna avlöser nu varandra. Det finns inte tillräcklig tillgång till el. Miljardinvesteringar har stoppats i Skåne. Larm kommer från Stockholm, Göteborg och Mälardalen. Men statsministern hävdar att elbristen inte finns. Antingen ser kommuner och företag spöken eller så har Stefan Löfven helt enkelt fel.</p><p>Tänk er en hyresvärd som säger att lägenheten kan bli uppvärmd till 37 grader på sommaren och 3 grader på vintern, med en behaglig medeltemperatur över året på 20 grader. Det är lika attraktivt som ett land som säger: För helåret kan vi producera mer el än som används, fast vi kan inte göra det när det är kallt eller där den behövs.</p><p>Den seriösa diskussionen om elbrist handlar alltså inte om den samlade elproduktionen per helår utan om att den samlade energipolitiken gör att elen inte längre finns när man behöver den.</p><p>Det finns problem med elöverföring på långa sträckor. Därför måste elproduktionen vara fördelad över hela landet. I norr har vi vattenkraften. I de södra delarna av landet har produktionen fram till nu byggt främst på kärnkraft och kraftvärme. Tar man bort både kärnkraften och kraftvärmen, vilket är precis vad regeringen nu gör, uppstår obalans i energisystemet. Det behövs alltså både effekt och kapacitet om det ska finnas el i eluttaget.</p><p>Att Sverige över året täcker det samlade effektbehovet säger ingenting om hur väl effekten kan distribueras. Därför måste Sverige bygga nya elnät. Men de nya näten ska möta det ökade behovet av ren svensk el, inte kompensera för den elkris som denna regering har skapat med sin egen energipolitik.</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2019-11-05 16:00:38"
  }
}