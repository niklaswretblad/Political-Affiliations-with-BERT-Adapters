{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Frågestund",
    "underrubrik": "Kostnaden för ett svenskt vinter-OS",
    "kammaraktivitet": "frågestund",
    "anforande_id": "07d6f22d-016d-e911-911b-901b0eac4c78",
    "anforande_nummer": "59",
    "talare": "Angelika Bengtsson (SD)",
    "parti": "SD",
    "anforandetext": "<p>Fru talman! Ett OS eller inte är väl den stora frågan som många vill ha svar på. Stockholms stad sa först ja, sedan nej, sedan ja. De kommer dock inte att budgetera något för det. Staten var först tyst, sedan tyst och sedan kom ett ja till att finansiera den yttre säkerheten och visumhanteringen. Många varnar dock för att den kostnadskalkyl som tagits fram är rejält underdriven - det gäller både IOK:s budget på 13 miljarder och vad vår yttre säkerhet skulle kosta. </p><p>Med tanke på de neddragningar som görs på Polismyndigheten vill jag ställa frågan: Vilka garantier ger regeringen för att OS inte kommer att ta resurser utöver dagligt arbete från till exempel polisen? Och vilken kostnad räknar man med att det blir för till exempel den yttre säkerheten?</p>",
    "intressent_id": "0138741628520",
    "rel_dok_id": "H6C120190411fs",
    "replik": "N",
    "systemdatum": "2019-05-02 19:39:42"
  }
}