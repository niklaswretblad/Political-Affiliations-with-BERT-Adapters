{
  "anforande": {
    "dok_hangar_id": "5110733",
    "dok_id": "H90918",
    "dok_titel": "Protokoll 2021/22:18 Onsdagen den 20 oktober",
    "dok_rm": "2021/22",
    "dok_nummer": "18",
    "dok_datum": "2021-10-20 00:00:00",
    "avsnittsrubrik": "En möjlighet till ny anmälan om avstämning av stöd vid korttidsarbete och ett nytt förfarande vid sen anmälan om avstämning",
    "underrubrik": "",
    "kammaraktivitet": "ärendedebatt",
    "anforande_id": "e0da05cd-dd4d-ec11-915f-901b0eac4c70",
    "anforande_nummer": "7",
    "talare": "Lotta Olsson (M)",
    "parti": "M",
    "anforandetext": "<p>Fru talman! Jag tycker att vi redan har tagit lärdom. Det är därför vi vill följa upp. Det är därför vi har drivit på regeringen för alla de här reformerna. Ledamoten måste ändå vara så ärlig, fru talman, att hon ser att de här förslagen inte kom från socialdemokratin. Vi har legat på väldigt hårt från oppositionen för att de här stöden skulle komma på plats.</p><p>Att enskilda näringsidkare inte fick stöd förrän i november 2020 tycker jag också är någonting som man måste titta på. Detta är ju småföretagare som drabbas enormt hårt.</p><p>Arbetar gör vi allihop i Sverige, och för oss på den här nivån är det vår uppgift att faktiskt vara lite förutseende och se på saker med helikopterperspektiv och inte bara försvara det egna partiets retorik eller så utan i stället ödmjukt se på vad vi gör, vad vi kan göra bättre och hur vi kan ha en öppen dialog.</p><p>Nästa gång kanske det är något helt annat än en pandemi som kommer. Det är det troligtvis. Vad vi än lär oss nu måste nummer ett vara att vi behöver vara snabba, lyssna och ta fram nya reformer, för det kommer inte att se likadant ut. Finanskrisen var <em>en</em> kris, det här var en annan kris. Vi vet att en del av problematiken handlade om munskydden i hemtjänsten. Varken ledamoten eller jag hade kunnat förutse att munskydd skulle bli det stora problemet.</p><p>Jag tycker att det här öppnar en fantastisk möjlighet för att utvärdera vad man har gjort, vem som ska ha uppföljningsansvar och vad vi kan lära och omfamna det i stället för att rösta ned det i dag i omröstningen. Jag tycker att det vore fantastiskt.</p>",
    "intressent_id": "066769783310",
    "rel_dok_id": "H901NU6",
    "replik": "Y",
    "systemdatum": "2021-11-25 11:53:08"
  }
}