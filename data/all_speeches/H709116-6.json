{
  "anforande": {
    "dok_hangar_id": "5060896",
    "dok_id": "H709116",
    "dok_titel": "Protokoll 2019/20:116 Tisdagen den 5 maj",
    "dok_rm": "2019/20",
    "dok_nummer": "116",
    "dok_datum": "2020-05-05 00:00:00",
    "avsnittsrubrik": "Svar på interpellation 2019/20:394 om äldreomsorgens beredskap för spridningen av covid-19",
    "underrubrik": "",
    "kammaraktivitet": "interpellationsdebatt",
    "anforande_id": "82c209d5-1ea7-ea11-9138-901b0e9b71a0",
    "anforande_nummer": "6",
    "talare": "Ann-Christine From Utterstedt (SD)",
    "parti": "SD",
    "anforandetext": "<p>Fru talman! Regeringen har satt sin tilltro till EU, vilket inte visat sig särskilt lyckat i det här läget. Flera länder införde exportstopp, exempelvis. </p><p>Sedan pandemin började och bristerna i landets beredskap blev uppenbara har vi främst fokuserat på problemen med avsaknad av skyddsutrustning. Att diskutera detta hjälper dock inte långt om ingen skyddsutrustning finns att tillgå - tyvärr. Vi får därför inte glömma att det finns flera andra viktiga delar som kan åtgärdas för att skyddet inom vård och omsorg ska öka. </p><p>För att minska smittspridningen bör fokus läggas på riktlinjerna för hur patienter och brukare vårdas samt, såklart, på utökad testning. Som det ser ut i dag används ingen skyddsutrustning alls om inte covid-19-smitta misstänks, samtidigt som testning kan visa ett positivt utfall trots att symtom helt saknas. Det innebär att vård- och omsorgspersonal ovetande och helt oskyddad vårdar och har vårdat smittade. Det leder i sin tur till att smittan obehindrat sprids vidare till oskyddade äldre.</p><p>Fru talman! Regeringen måste nu göra allt för att skydda våra äldre undan pandemins framfart. Vilka ytterligare åtgärder avser regeringen och socialministern att vidta för att lyckas med detta?</p>",
    "intressent_id": "0148424181819",
    "rel_dok_id": "H710394",
    "replik": "N",
    "systemdatum": "2020-06-05 13:22:53"
  }
}