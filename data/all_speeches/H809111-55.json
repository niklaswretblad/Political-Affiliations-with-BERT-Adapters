{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Internationella försvarssamarbeten ",
    "underrubrik": "",
    "kammaraktivitet": "",
    "anforande_id": "d1927693-7606-ec11-9160-901b0e9b71a0",
    "anforande_nummer": "55",
    "talare": "Hans Wallmark (M)",
    "parti": "M",
    "anforandetext": "<p>Fru talman! Låt mig först ta vid där försvarsministern inledde sitt anförande, nämligen orienteringen kring det allvarliga och dramatiska läget vid Ukrainas gränser till land, till sjöss och i luften. Det är viktigt att vi från Sveriges riksdag är tydliga med att det finns en fullständig uppbackning bakom regeringens linje i denna fråga. Ingen tvekan ska råda om den svenska solidariteten med Ukraina.</p><p>Fru talman! Låt mig dessutom säga att det som regeringen har gjort och fördjupat är alldeles riktigt vad avser Nordefco, det nordisk-baltiska samarbetet, E2I med Frankrike, JEF med Storbritannien, Framework Nation Concept med Tyskland och det trilaterala samarbetet mellan Sverige, Finland och USA, som försvarsministern specifikt lyfte fram. Vi har även den oerhört väsentliga övningsverksamheten, från Aurora till Arctic Challenge.</p><p>Denna skrivelse möter dock ett tillkännagivande från utrikesutskottet och i eftermiddag, när beslutet klubbas här i riksdagen, även från riksdagen i dess helhet. Genom den uppmanar riksdagen regeringen, fru talman, att efter tillkännagivandet säkerställa brett stöd för Sveriges säkerhetspolitik och därmed tydliggöra en förankrad svensk säkerhetspolitisk linje. I dagsläget har den svagt stöd och framstår som innehållande både tvära kast och stora osäkerheter.</p><p>Fru talman! Min fråga till Peter Hultqvist som företrädare för regeringen är: Hur tänker man tillgodose detta tillkännagivande vad gäller den säkerhetspolitiska linjen?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-08-26 16:05:21"
  }
}