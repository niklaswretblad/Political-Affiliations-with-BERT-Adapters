{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "ba829754-be2a-ed11-9178-901b0e9b71a8",
    "anforande_nummer": "12",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Det är roligt att Johan Forssell tar upp kravallerna 2013. Då jobbade han själv i Regeringskansliet, för Fredrik Reinfeldt. Johan Forssell var medansvarig till att man drog ned på polisutbildningen med 90 procent på två år, för att kunna skrapa ihop pengar till de skattesänkningar som man gjorde.</p><p>Det vi gjorde när vi tillträdde 2014 var att lägga om svensk kriminalpolitik. När vi tillträdde såg vi till att utöka polisutbildningen och sätta av mer pengar till poliserna. Vi har sett till att de har bättre verktyg än någonsin tidigare, vi har sett till att straffen är hårdare än någonsin tidigare och vi har sett till att sätta upp kameror på ett sätt som inte har funnits tidigare.</p><p>Det innebär inte att man löser alla problem i en handvändning. Men vi har vänt utvecklingen för svensk polis. Det skärs inte längre ned på polisutbildningen, utan det utbildas fler poliser än någonsin tidigare. Över 3 000 går utbildningen.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}