{
  "anforande": {
    "dok_hangar_id": "5160341",
    "dok_id": "HA0932",
    "dok_titel": "Protokoll 2022/23:32 Tisdagen den 6 december",
    "dok_rm": "2022/23",
    "dok_nummer": "32",
    "dok_datum": "2022-12-06 00:00:00",
    "avsnittsrubrik": "(forts.) Svar på interpellation 2022/23:36 om prostitution som grund för utvisning från Sverige",
    "underrubrik": "",
    "kammaraktivitet": "interpellationsdebatt",
    "anforande_id": "c933dd11-b995-ed11-9180-901b0e9b71a0",
    "anforande_nummer": "60",
    "talare": "Ola Möller (S)",
    "parti": "S",
    "anforandetext": "<p>Fru talman! Det här är intressant, för nu säger ministern att det handlar om den demokratiska grunden - att det är det som är frågan. Bedriver man en verksamhet som inte är demokratisk ska man kunna utvisas. Det är därför det står i slottsavtalet.</p><p>Den omedelbara följdfrågan blir om det är odemokratiskt att sälja sex. Ministern sa att det handlar om huruvida man respekterar den svenska demokratin. Att sälja sex är lagligt i Sverige, så jag kan ju säga att det är en ledande fråga om det är odemokratiskt att göra det. Det borde inte vara det, men ministern kan förstås ha en annan uppfattning.</p><p>Det handlar också om det ministern sa om att ingen som är utsatt ska utvisas. Då blir frågan om ministern menar att det finns prostituerade som inte är utsatta. Om svaret är ja avviker ministern ganska skarpt från till exempel introduktionen här före uppehållet, som handlade om att alla kvinnor och män som drivs in i prostitution givetvis är utsatta.</p><p>Om det i stället är så att alla är utsatta - då ska de inte utvisas, enligt ministern. Och då blir följdfrågan varför prostitution ska stå med. Ska skattepengar användas till att utreda någonting som ministern redan vet inte kommer att bli av? De är ju slöseri med skattepengar, om inte annat, och river upp massor av oro hos människor som kommer att känna sig stigmatiserade och utpekade. Får jag vara kvar i landet, jag som är fattig och utsatt?</p><p></p><p>Jag har alltså två frågor: Är det demokratiskt eller odemokratiskt att sälja sex när demokratikriteriet tydligen är grunden för det här stycket i slottsavtalet? Och är alla prostituerade utsatta?</p>",
    "intressent_id": "0271338654822",
    "rel_dok_id": "HA1036",
    "replik": "N",
    "systemdatum": "2023-01-16 17:16:45"
  }
}