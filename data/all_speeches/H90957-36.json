{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:194 om ett ökat småhusbyggande",
    "underrubrik": "",
    "kammaraktivitet": "interpellationsdebatt",
    "anforande_id": "84a57cff-adb9-ec11-9167-901b0eac4c78",
    "anforande_nummer": "36",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! David Josefsson har frågat mig vad jag avser att göra för att byggandet av småhus ska öka. </p><p>Jag vill inledningsvis framhålla att det är glädjande att utbudet av bostäder nu ökar. Boverkets senaste byggbehovsberäkningar från december visar att det fram till och med 2030 behöver färdigställas cirka 60 000 bostäder varje år.</p><p> STYLEREF Kantrubrik \\* MERGEFORMAT Svar på interpellationer</p><p>Det investeringsstöd till hyresbostäder och bostäder för studerande som nu har avskaffats på Moderaternas, Kristdemokraternas och Sverigedemokraternas initiativ har fram till den 30 november 2021 beviljats för närmare 50 800 bostäder. Det stora intresset för investeringsstödet tyder på att byggherrarna bedömer att det fortsatt finns ett behov av - och möjligheter att långsiktigt hyra ut - hyresbostäder med relativt sett lägre hyra. Att detta fungerande stöd nu avskaffas beräknas få konsekvenser i form av färre nya hyresbostäder och bostäder för studerande i landet framöver.</p><p>Regeringen har under mandatperioden arbetat på flera fronter för att skapa bättre förutsättningar för bostadsbyggande. Bland annat har regeringen lämnat en proposition om privat initiativrätt. Ändringarna trädde i kraft den 1 augusti förra året efter att riksdagen antagit förslaget. Regeringen har även uppdragit åt flera myndigheter att göra en översyn av sina anspråk på områden av riksintresse. Denna översyn syftar till en kraftig minskning av såväl antalet riksintresseanspråk som den samlade areella utbredningen av dessa områden. Regeringen har vidare tillsatt en utredning med uppdraget att utreda och lämna förslag på åtgärder för att underlätta för förstagångsköpare på bostadsmarknaden. Utredningen ska bland annat föreslå hur ett statligt startlån för förstagångsköpare bör utformas. De åtgärder som utredningen ska titta på syftar till att underlätta inträdet på marknaden för ägda bostäder.</p><p>Det så kallade kommunala planmonopolet innebär att det primärt är kommunerna som bestämmer vilken mark som får bebyggas och hur bebyggelsen får utformas. Därmed är det även kommunen som bestämmer om ett visst område får bebyggas med flerbostadshus eller med småhus.</p><p>Det är prioriterat för regeringen att upprätthålla den höga byggtakten, likaså att människor ska ha råd att bo i det som byggs. Möjligheten att tillgodose behovet av småhus är viktig och något som regeringen följer mycket noga.</p><p>Då David Josefsson, som framställt interpellationen, anmält att han var förhindrad att närvara vid sammanträdet medgav förste vice talmannen att Ulrik Bergman i stället fick delta i överläggningen.</p>",
    "intressent_id": "0613648926029",
    "rel_dok_id": "H910194",
    "replik": "N",
    "systemdatum": "2022-04-11 17:43:07"
  }
}