{
  "anforande": {
    "dok_hangar_id": "5016997",
    "dok_id": "H60934",
    "dok_titel": "Protokoll 2018/19:34 Torsdagen den 20 december",
    "dok_rm": "2018/19",
    "dok_nummer": "34",
    "dok_datum": "2018-12-20 00:00:00",
    "avsnittsrubrik": "Hälsovård, sjukvård och social omsorg",
    "underrubrik": null,
    "kammaraktivitet": "ärendedebatt",
    "anforande_id": "b0f7457f-0723-e911-9118-901b0e9b71a0",
    "anforande_nummer": "34",
    "talare": "Per Ramhorn (SD)",
    "parti": "SD",
    "anforandetext": "<p>Fru talman! Sjukvården är en av de grundläggande delarna i ett lands välfärdssystem. Om människor inte får tillgänglig vård av hög kvalitet finns det stor risk att de tappar tilltron till det gemensamma samhällskontraktet. Det skulle vara förödande för vårt svenska samhälle.</p><p>För fyra år sedan lovade Socialdemokraterna att korta vårdköerna i allmänhet och att fokusera på cancervården i synnerhet. Ett löfte till alla cancerpatienter var då att man skulle få behandling inom fyra veckor. Nu, efter fyra år, har vi facit: vårdköerna har fördubblats. Löftet om max fyra veckor mellan remiss och vård har inte heller infriats. Vi ligger alltså fortfarande långt ifrån målet för ledtider inom det standardiserade vårdförloppet för cancervården.</p><p>Vi är i ett läge där människor med allvarliga och dödliga sjukdomar inte får den hjälp de behöver. Människor dör med andra ord i väntan på vård i Sverige i dag.</p><p>Vilken plan har Socialdemokraterna för de cancersjuka som står i dessa kroniskt långa vårdköer i dag och som inte får vård i tid? Vi ska komma ihåg att för en cancerpatient räknas varje dag. Man har inte tid att vänta.</p><p>Min andra fråga är: På vilket sätt ska man kunna lita på att Socialdemokraterna ska kunna korta vårdköerna inom bland annat cancervården framöver, när de inte lyckades förra mandatperioden?</p>",
    "intressent_id": "0925652297119",
    "rel_dok_id": "H601SoU1",
    "replik": "Y",
    "systemdatum": "2019-01-28 15:18:21"
  }
}