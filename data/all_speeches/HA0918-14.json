{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Proposition om gårdsförsäljning av alkohol",
    "kammaraktivitet": "frågestund",
    "anforande_id": "d5b20f3f-9471-ed11-917b-901b0eac4c70",
    "anforande_nummer": "14",
    "talare": "Christofer Bergenblock (C)",
    "parti": "C",
    "anforandetext": "<p>Herr talman! Den tredje utredningen om småskalig gårdsförsäljning av alkoholhaltiga drycker var klar i slutet av förra året. Det konstateras att detta kan genomföras utan märkbar påverkan på folkhälsan och utan att Systembolagets monopol sätts i fråga.</p><p>Remissvaren som kom till departementet i början av sommaren är till stora delar positiva, framför allt från kommuner, landsbygdsorganisationer och näringsliv. Man lyfter fram de möjligheter som gårdsförsäljning skapar för arbetstillfällen, för landsbygdsutveckling, för livsmedelsproduktion och för turismen.</p><p>Glädjande nog finns nu en stabil majoritet i Sveriges riksdag för att införa gårdsförsäljning. Centerpartiet har varit drivande, men även M, L, SD och KD har uttryckt sig positivt om detta.</p><p>Med utgångspunkt i detta är min fråga till statsrådet Jakob Forssmed: När kommer en proposition om införande av småskalig gårdsförsäljning av alkoholdrycker att läggas på riksdagens bord?</p>",
    "intressent_id": "0951905661227",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:10"
  }
}