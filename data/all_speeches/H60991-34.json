{
  "anforande": {
    "dok_hangar_id": "5033831",
    "dok_id": "H60991",
    "dok_titel": "Protokoll 2018/19:91 Måndagen den 13 maj",
    "dok_rm": "2018/19",
    "dok_nummer": "91",
    "dok_datum": "2019-05-13 00:00:00",
    "avsnittsrubrik": "Svar på interpellation 2018/19:149 om ändringar i vattentjänstlagen",
    "underrubrik": null,
    "kammaraktivitet": "interpellationsdebatt",
    "anforande_id": "0709b677-0e86-e911-9121-901b0e9b71a0",
    "anforande_nummer": "34",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Tack ännu en gång, Larry Söder, för interpellationen!</p><p>Det är viktigt att vi inte ska ha oskäliga avgifter som gör det omöjligt för människor att bo på landsbygden. Just därför har vi gett jätteuppdraget till utredningen att titta på detta och hur man ska kunna underlätta så att även alternativ till allmänt va ska kunna beaktas av kommunerna.</p><p>Jag har redan anfört de argument som finns för att det är viktigt med ordentlig kontroll för vatten och avlopp. Det handlar om människors hälsa. Vi vill inte ha kolibakterier i dricksvattnet. Det handlar också om miljön.</p><p>Jag tror att de allra flesta är väldigt medvetna om vilka problem vi har med övergödning av både sjöar och hav, och inte minst Östersjön. De små enskilda avloppen är en reell faktor i övergödningen av Östersjön, särskilt på sommarhalvåret. Därför behöver man ta den här frågan på stort allvar.</p><p>Utredningen har varit ute på remiss. Vi har fått in remissyttranden. Regeringen behandlar just nu frågan och får helt enkelt återkomma till riksdagen i frågan.</p>",
    "intressent_id": "0911490574010",
    "rel_dok_id": "H610149",
    "replik": "N",
    "systemdatum": "2019-06-03 16:47:48"
  }
}