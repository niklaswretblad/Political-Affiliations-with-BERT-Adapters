{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Internationella frågor och utrikespolitik",
    "kammaraktivitet": "",
    "anforande_id": "e8d89150-0961-ed11-917c-901b0e9b71a8",
    "anforande_nummer": "26",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Åren 1915-1922 sker fruktansvärda sexuella övergrepp och våld mot kvinnor och barn, framför allt kristna grupper, i Turkiet.</p><p>Åren 1936-1945 sker fruktansvärda övergrepp och sexuellt våld mot romer, judar samt kvinnor och barn i de tyskockuperade områdena.</p><p>Åren 1937-1945 sker övergrepp och sexuellt våld mot koreanska och kinesiska kvinnor under den japanska ockupationen.</p><p> STYLEREF Kantrubrik \\* MERGEFORMAT Allmänpolitisk debattInternationella frågor och utrikespolitik</p><p>Åren 1945 sker övergrepp och sexuellt våld mot tyska kvinnor och barn som flyr från Östeuropa och som hamnar under den sovjetiska ockupationen.</p><p>Åren 1955-1975 sker övergrepp och sexuellt våld mot kvinnor och barn i Vietnam.</p><p>Åren 1991-1999 sker övergrepp och sexuellt våld mot framför allt muslimska grupper i före detta Jugoslavien.</p><p>År 1994 sker övergrepp och sexuellt våld mot kvinnor och barn i Rwanda.</p><p>År 1998 sker övergrepp och sexuellt våld mot kvinnor och barn i Kongo.</p><p>Åren 2014-2019 sker övergrepp och sexuellt våld mot kristna och yazidier, utfört av IS i Mellanöstern.</p><p>År 2014 sker övergrepp och sexuellt våld mot kvinnor och barn i Ukraina.</p><p>År 2020 sker övergrepp och sexuellt våld mot kvinnor och barn i Tigray.</p><p>År 2022 sker övergrepp och sexuellt våld mot kvinnor och barn i Iran.</p><p>Jag tror tyvärr att den här listan kan göras väldigt mycket längre.</p><p>Oavsett ideologi, tro eller världsdel har det genomförts och genomförs fruktansvärda övergrepp, där man använder våld mot kvinnor och barn som en del i krigföringen. Jag tror att vi alla, framför allt i vår kammare med vår tradition, är överens om att det här är ett ofog som vi måste göra allt vad vi kan för att stoppa. Jag är personligen väldigt glad att man i ICCstadgan definierar sexuellt våld i krig som ett krigsbrott, brott mot mänskligheten och i vissa fall folkmord.</p><p>Det här är bra, men vi måste göra mer. Vi måste göra mer tillsammans inom EU, FN och andra internationella organ och arbeta för att kvinnor och barn inte ska utsättas för våld i krig.</p><p>Fru talman! Övergreppen i Kosovo måste erkännas på ett tydligare sätt än i dag inom FN, och vi måste förbereda oss på att hjälpa till med att bygga upp Ukraina när Ryssland är besegrat. Då är det viktigt att vi även bistår med att stödja dem som har råkat ut för övergrepp.</p><p>Fru talman! Jag är väldigt tacksam för att vi i vår riksdag allt som oftast kan vara väldigt eniga när vi lyfter de här frågorna i det viktiga arbete som pågår som den förra regeringen har gjort och som jag är övertygad om att den nya regeringen kommer att göra för att motverka sexuellt våld mot kvinnor och barn i krig.</p>",
    "intressent_id": "0977592683711",
    "rel_dok_id": "",
    "replik": "N",
    "systemdatum": "2022-11-10 16:07:39"
  }
}