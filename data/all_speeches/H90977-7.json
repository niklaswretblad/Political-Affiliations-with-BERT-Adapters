{
  "anforande": {
    "dok_hangar_id": "5122643",
    "dok_id": "H90977",
    "dok_titel": "Protokoll 2021/22:77 Onsdagen den 2 mars",
    "dok_rm": "2021/22",
    "dok_nummer": "77",
    "dok_datum": "2022-03-02 00:00:00",
    "avsnittsrubrik": "Författningsfrågor",
    "underrubrik": "",
    "kammaraktivitet": "ärendedebatt",
    "anforande_id": "4f5fd0dc-a9cf-ec11-9170-0090facf175a",
    "anforande_nummer": "7",
    "talare": "Hans Ekström (S)",
    "parti": "S",
    "anforandetext": "<p>Herr ålderspresident! Det är inte utan att reflektera som man i dag kliver upp i talarstolen för att debattera. Att i ett fritt land få bryta sina argument mot andras, alla valda av medborgarna i fria och jämlika val, är ett privilegium. Det är något som vi ofta tar för givet här i kammaren. Men som omvärlden har gjort oss smärtsamt påminda om är det något man kan behöva slåss för. Mina tankar går till det modiga ukrainska folket, som just nu kämpar för sin rätt att själva bestämma över sitt land.</p><p>Medan vi gör vad vi kan för att stödja Ukraina i deras kamp har vi också en skyldighet att inte låta vårt demokratiska arbete stanna av. Därför har vi samlats för att debattera författningsfrågor.</p><p>Konstitutionsutskottet har i betänkandet behandlat ett stort antal motioner som handlar om allt från statsskick till rättsstatens principer, mänskliga rättigheter, antalet ledamöter och förhållandet mellan riksdag och regering. Det är många förslag och tankar som tidigare har varit föremål för behandling i KU men som likväl utgör en viktig del i den ständigt pågående diskussionen om spelreglerna för vår demokrati.</p><p>Utskottet behandlar nu frågor som berör det offentliga belöningssystemet och allmänna flaggdagar. Gällande det är en proposition som har föregåtts av en parlamentarisk utredning på väg till riksdagen från regeringen. Samtidigt pågår en annan parlamentarisk grundlagsutredning som ser över skyddet för vår demokrati och hur vi kan stärka våra domstolars oberoende.</p><p>Det är på det sättet vi ska gå till väga när vi gör förändringar i vår grundlag och vårt samhällsskick, genom noga överväganden och långa processer där vi försöker nå samsyn efter att ha vridit och vänt på alla delar. Att förändra grundlagen och samhällsskicket ska vara svårt och omständligt. Det är en del av dess styrka.</p><p>Jag vill därför yrka bifall till utskottets förslag i betänkandet som avslår samtliga motioner.</p><p>Till slut vill jag delge ett citat ur min almanacka den här veckan: \"För varje mörk natt finns det en ljusare dag.\"</p><p>Överläggningen var härmed avslutad.</p><p>(Beslut fattades under § 17.)</p>",
    "intressent_id": "0475778011711",
    "rel_dok_id": "H901KU30",
    "replik": "N",
    "systemdatum": "2022-05-09 17:08:51"
  }
}