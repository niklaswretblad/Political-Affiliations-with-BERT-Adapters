{
  "anforande": {
    "dok_hangar_id": "5059763",
    "dok_id": "H709105",
    "dok_titel": "Protokoll 2019/20:105 Onsdagen den 15 april",
    "dok_rm": "2019/20",
    "dok_nummer": "105",
    "dok_datum": "2020-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "c82239e5-d799-ea11-9132-901b0eac4c78",
    "anforande_nummer": "50",
    "talare": "Ulla Andersson (V)",
    "parti": "V",
    "anforandetext": "<p>Herr talman! Självklart ska vi rädda liv, förhindra smittspridning och värna dem som är väldigt utsatta för smittan, de så kallade riskgrupperna, bland annat väldigt många äldre. </p><p>Även Moderaterna borde ha funderat över varför det är så svårt att förhindra smittspridningen i äldreomsorgen. Det är ändå därför som vi har gjort alla dessa insatser, för att värna just de äldre så att inte de ska få smittan. </p><p>Jag har åtminstone funderat över vad vi kan göra annorlunda inför framtiden för att bygga ett starkare samhälle som gör att vi kan möta kriser bättre. Då tänker jag att även Moderaterna borde ha funderat över det och hunnit med det. </p><p>Även om vi har tillskjutit mer pengar till välfärden - det har varit ett jättebra samarbete för att göra det - måste man också fundera över varför samhället har blivit så skört. Jag skulle vilja svara att skattesänkningar har sitt pris, och en uppstyckad äldreomsorg gör det mycket svårt att agera för att förhindra smittspridningen. Jag undrar om Elisabeth Svantesson också ser det. </p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2020-05-19 15:52:29"
  }
}