{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Rasistiskt våld mot svenskar",
    "kammaraktivitet": "frågestund",
    "anforande_id": "d95075a8-0dbd-ea11-9135-901b0eac4c70",
    "anforande_nummer": "35",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Som statsråd ska jag inte och tänker inte kommentera enskilda domslut eller domstolars bedömning av brott. Det vore djupt olämpligt.</p><p></p><p>Det jag kan konstatera är att vi gjort historiska satsningar på svensk polis. Vi bygger ut polisen kraftfullt över hela landet. Vi har gett polisen nya verktyg. Vi har skärpt just de straff som har med grova rån att göra, och jag kommer inom en ganska snar framtid att återkomma gällande vapen och verktyg som används i den här typen av rån. Det här är verkligen en typ av kriminalitet som vi tar på stort allvar.</p><p>Däremot vill jag som inrikesminister säga att för mig spelar det ingen roll vem som utför ett brott eller vem som är offret. Oavsett ursprung är det otroligt viktigt att alla brott ska bestraffas. Det är en viktig princip för mig när vi skärper straffen, stärker polisen och ser till att förebygga den här typen av brott.</p>",
    "intressent_id": "014744660015",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}