{
  "anforande": {
    "dok_hangar_id": "5062170",
    "dok_id": "H709126",
    "dok_titel": "Protokoll 2019/20:126 Onsdagen den 27 maj",
    "dok_rm": "2019/20",
    "dok_nummer": "126",
    "dok_datum": "2020-05-27 00:00:00",
    "avsnittsrubrik": "Resultatskrivelse om utvecklingssamarbete och humanitärt bistånd genom multilaterala organisationer",
    "underrubrik": "",
    "kammaraktivitet": "ärendedebatt",
    "anforande_id": "23381c60-0dbd-ea11-9135-901b0eac4c70",
    "anforande_nummer": "55",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! I mitt anförande nämnde jag ett antal skandaler och misstänkta skandaler som har utspelat sig inom de organisationer som vi diskuterar här i dag. Jag nämnde till exempel att FN-personal i Jemen misstänks för att ha förskingrat miljontals dollar och stulit sjukvårdsmaterial och bränsle för mycket stora belopp. Jag nämnde också att personal från Unicef misstänks för att ha lånat eller hyrt ut sina fordon till beväpnade rebeller för att hjälpa dem att undgå flygangrepp, vilket skulle vara ett mycket allvarligt brott mot FN:s grundprincip om opartiskhet.</p><p>I tillägg till detta fick den FN-personal som skickades till Jemen för att utreda brottsmisstankarna sina datorer beslagtagna av beväpnade milismän på väg ut ur landet, vilket man misstänker har skett på direkt beställning av lokal FN-personal.</p><p>Jag nämnde också den aldrig sinande strömmen av grov antisemitism, terrorpropaganda, förskingring och korruption som till synes sitter i väggarna hos FN:s så kallade Palestinamyndighet. Detta behöver jag inte berätta för Peter Eriksson; vi har ju diskuterat det förut.</p><p>Jag nämnde även att det börjar bli mer och mer uppenbart att WHO numera är djupt infiltrerat av den kinesiska regimen och fungerar som en del av dess propagandaapparat.</p><p>I skrivelsen står det att när missförhållanden inom biståndsorganisationer uppdagats har Sverige agerat kraftfullt för att komma till rätta med problemen. Jag vill därför fråga Peter Eriksson: Vad har Sverige gjort rent konkret?</p><p> STYLEREF Kantrubrik \\* MERGEFORMAT Resultatskrivelse om utvecklingssamarbete och humanitärt bistånd genom multilaterala organisationer</p><p>Det man kan göra i sådana situationer är till exempel att offentligt kräva att ledningen för en viss organisation byts ut, att offentligt kräva att det tillsätts en oberoende utredning av vad som hänt eller att hota med att minska anslagen. Kan Peter Eriksson ge några konkreta exempel på att hans regering har gjort detta, alltså offentligt krävt att en ledning ska avgå, offentligt krävt att en oberoende utredning ska tillsättas eller hotat med att minska anslagen för en organisation som missköter sitt uppdrag?</p>",
    "intressent_id": "0526748040023",
    "rel_dok_id": "H701UU17",
    "replik": "Y",
    "systemdatum": "2020-07-03 11:13:47"
  }
}