{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "1ee5fe42-382c-ec11-915b-901b0eac4c78",
    "anforande_nummer": "71",
    "talare": "Martin Ådahl (C)",
    "parti": "C",
    "anforandetext": "<p>Fru talman! Om det är någon som undrar varför det inte är någon bra idé att förhandla med Vänsterpartiet kan jag säga att man alltid får påminnelser om det. I den här repliken saknade jag bara hänvisningen till miljardärer i Danderyd och Djursholm i förhållande till någonting helt annat för att bilden skulle bli komplett igen.</p><p>Allvarligt talat, vi i Centerpartiet har, i samarbete inom Alliansen och nu tillsammans med regeringen, bevisat att det går att sänka de enormt höga skatterna på arbete, inte minst lågavlönat arbete, att anställa personer med låga löner och att få en låg lön.</p><p>Det är vad det handlar om när det ska löna sig att arbeta. Jag är mycket medveten om att vi har vi har ett högt arbetskraftsdeltagande. Många vill jobba. Jag har träffat så många människor som verkligen vill jobba i det här landet, fru talman, även om det inte alltid lönar sig i förhållande till bidrag. Människor kämpar oerhört hårt för att komma in. Det har jag ingen som helst tvekan om. Det handlar om vad de får tillbaka av det för att kunna klara sig i vardagen, Ulla Andersson.</p><p>Vi har visat att det går att sänka de internationellt sett rekordhöga skatterna för låg- och medelinkomsttagare och samtidigt med tiotals miljarder i reala termer gå in i vården. Det är därför vi har kunnat svara upp mot corona bättre än många andra länder med full kraft tillsammans här i riksdagen med stora resurser. Det är därför vi inte har gått på den vänstersocialistiska linjen och inte har några pengar kvar på kontot, en massiv statsskuld och inte har någonstans att vända oss.</p><p>Sluta att köra med att skapa jobb står emot en sjuksköterska! Det är raka motsatsen. Skapar vi jobb i den privata sektorn i små företag kan vi också anställa sjuksköterskor.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}