{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Marknadsföring i sociala medier och kontroll av skatt",
    "kammaraktivitet": "frågestund",
    "anforande_id": "23af6c2c-c567-eb11-914e-901b0e9b71a0",
    "anforande_nummer": "53",
    "talare": "Emma Hult (MP)",
    "parti": "MP",
    "anforandetext": "<p>Fru talman! År 2016 hade civilutskottet en offentlig utfrågning om marknadsföring i sociala medier. Sedan 2016 har mycket hänt. På Skatteverkets hemsida finns vägledning om hur bloggare och influencers ska redovisa och betala skatt för sina inkomster från internet och sociala medier - inkomster i form av pengar men också väldigt ofta i form av gratis produkter.</p><p>Jag skulle vilja uppehålla mig lite vid fenomenet att betala med produkter. Det här är ett jättevanligt sätt för företag att få gratis marknadsföring som den som sedan ska marknadsföra produkten behöver skatta för - den produkt man får som betalning ska skattas för. Även om betalningen sker med en produkt, och inte med lön, räknas personen som anställd.</p><p>Min fråga till inrikesminister Mikael Damberg, som kanske ser lite förvånad ut, är om - och hur - Ekobrottsmyndigheten jobbar med att se till att dessa företag betalar arbetsgivaravgifter och sociala avgifter för sina \"anställda\".</p>",
    "intressent_id": "0628870165823",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:33"
  }
}