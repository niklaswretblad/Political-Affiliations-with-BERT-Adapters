{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Frågestund",
    "underrubrik": "Trygghetsreformer och situationen i Lund",
    "kammaraktivitet": "frågestund",
    "anforande_id": "dc039767-c02d-ec11-915b-901b0eac4c78",
    "anforande_nummer": "24",
    "talare": "Louise Meijer (M)",
    "parti": "M",
    "anforandetext": "<p>Herr talman! I Lund har det de senaste åren förekommit sprängningar, skjutningar, ungdomsrån och överfallsvåldtäkter. Hösten 2017 lurades flera personer att stanna till vid en bil för att visa vägen, men de blev sedan släpade längs med marken. Det rapporteras om otrygghet och narkotikaförsäljning mitt i centrum. Nyligen överfölls och rånades två äldre herrar som hade tagit en öl för att fira att de var vaccinerade.</p><p> STYLEREF Kantrubrik \\* MERGEFORMAT Frågestund</p><p>Nu senast var det en klanuppgörelse som flyttade sig mellan olika delar av staden, och kulmen skedde runt sjukhuset. Inte nog med att klanbråket ledde till otrygghet och skadegörelse; nödvändiga och viktiga operationer fick också ställas in.</p><p>När ska Lundabon och justitieministern Morgan Johansson lägga fram förslag på nödvändiga reformer? Kan ett klanbråk mitt i Lunds centrum, i justitieministerns egen hemstad, få justitieministern att lägga fram förslag på mönsterbrytande reformer i stället för marginaljusteringar?</p>",
    "intressent_id": "0616721755222",
    "rel_dok_id": "H9C120210923fs",
    "replik": "N",
    "systemdatum": "2021-10-15 16:02:10"
  }
}