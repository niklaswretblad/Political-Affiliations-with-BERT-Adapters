{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e5829754-be2a-ed11-9178-901b0e9b71a8",
    "anforande_nummer": "55",
    "talare": "Johan Hedin (C)",
    "parti": "C",
    "anforandetext": "<p>Fru talman! Detta är företrädesvis en fråga att debattera i finansutskottet eftersom det handlar om pengar. Men jag ska redan nu säga att jag är lite tveksam till att lösa ett problem genom att skjuta till mer pengar. Vi har skjutit till väldigt mycket resurser till polisen under årens lopp, och vi måste någonstans börja fundera på vad vi får för pengarna. </p><p></p><p>Att styra genom budget är, brukar jag säga, lite grann som styra med ett rep. Man kan ta bort verksamhet genom att dra i repet, men man kan inte få verksamhet att växa genom att trycka på repet. Där krävs någonting annat. Det krävs ledarskap.</p><p>När jag träffar poliser slås jag ofta av vilken fantastisk kompetens de har som enskilda medarbetare, men det är någonting som inte fungerar fullt ut när det gäller ledningskultur, ledningsstruktur och organisation. Jag skulle vilja att vi adresserar de problemen och rättar till de ledarskapsproblem som möjligen finns för att bättre kunna utnyttja de resurser som vi ger till polisen. De är avsevärda i dag, ska sägas.</p>",
    "intressent_id": "0204443909416",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}