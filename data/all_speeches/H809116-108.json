{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "(forts. från § 10) Jordbrukspolitik (forts. MJU17)",
    "underrubrik": "",
    "kammaraktivitet": "",
    "anforande_id": "004f8aa5-390b-ec11-9160-901b0e9b71a0",
    "anforande_nummer": "108",
    "talare": "Staffan Eklöf (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Jordbrukspolitik</p><p>Fru talman! Jag tackar Nina Lundström för anförandet.</p><p>Nu är det så att våra partier och vi som ledamöter vad jag förstår har lite olika tillit till EU-kommissionen och dess förmåga att förstå förutsättningarna för en randstat som Sverige. Jag tror att det är en gradskillnad. Det gäller också nyttan med EU-gemensamma åtgärder. Där tror jag också att det finns en gradskillnad. Detsamma gäller siffersatta mål, som jag vill komma in på.</p><p>Jag tycker att Nina Lundströms anförande andades ganska mycket av avvägningar mellan olika värden. Det välkomnar jag. Det är väldigt positivt, tycker jag.</p><p>Nu diskuterar vi siffersatta mål i EU. Man sa från början: Här har vi siffersatta mål. Vi föreslår dem. Vi kommer att göra konsekvensanalyser sedan, när det blir skarpt läge och vi ska stifta lagar.</p><p>Men emellan det har det kommit en handlingsplan för ekologisk produktion som spikar fast de här siffersatta målen. Vi har dock fortfarande inte sett någon konsekvensutredning.</p><p>Min fråga blir: Anser inte Nina Lundström, precis som vi, att det måste komma en konsekvensutredning först, innan man spikar de siffersatta målen? Bör man inte också innan dess ha en diskussion om var de ska ligga? Man kan diskutera om de ska ligga på 20, 25 eller kanske 15 procent när man kan se vilka effekter det får för andra samhällsområden.</p>",
    "intressent_id": "037781229619",
    "rel_dok_id": "",
    "replik": "Y",
    "systemdatum": "2021-09-01 17:31:59"
  }
}