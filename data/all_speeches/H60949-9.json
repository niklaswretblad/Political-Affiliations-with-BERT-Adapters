{
  "anforande": {
    "dok_hangar_id": "5021493",
    "dok_id": "H60949",
    "dok_titel": "Protokoll 2018/19:49 Torsdagen den 7 februari",
    "dok_rm": "2018/19",
    "dok_nummer": "49",
    "dok_datum": "2019-02-07 00:00:00",
    "avsnittsrubrik": "Frågestund",
    "underrubrik": "Finansiell beredskap inför en framtida lågkonjunktur",
    "kammaraktivitet": "frågestund",
    "anforande_id": "4b84c7b3-493b-e911-9116-901b0eac4c78",
    "anforande_nummer": "9",
    "talare": "Mattias Karlsson (M)",
    "parti": "M",
    "anforandetext": "<p>Fru talman! Min fråga går till finansminister Magdalena Andersson.</p><p>I tisdags anordnade finansutskottet en öppen utfrågning om finansiell stabilitet tio år efter finanskrisen. Riksbankschef Ingves gav uttryck för att det finns indikationer på att Sverige är mer sårbart nu.</p><p>En viktig komponent för att förhindra nästa kris är starka offentliga finanser. Jag anser att det nog har varit ett misstag att regeringen inte har utnyttjat de senaste årens högkonjunktur för att genomföra nödvändiga reformer på sådana områden som arbetsmarknad och bostadsmarknad och för att bygga de skyddsvallar som skulle kunna skydda vår utsatta ekonomi mot en lågkonjunktur.</p><p>Sverige är nu ytterst sårbart inför nästa lågkonjunktur. Jag vill därför fråga finansministern om hon bedömer att statens reserver är tillräckliga för att bedriva en effektiv stabiliseringspolitik vid nästa nedgång i ekonomin.</p>",
    "intressent_id": "0522054204918",
    "rel_dok_id": "H6C120190207fs",
    "replik": "N",
    "systemdatum": "2019-02-28 12:12:57"
  }
}