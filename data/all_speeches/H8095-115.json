{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:444 om Sveriges ställningstagande kring orsaken till Dag Hammarskjölds död",
    "underrubrik": "",
    "kammaraktivitet": "interpellationsdebatt",
    "anforande_id": "ca48e5fe-ab04-eb11-9146-901b0e9b71a8",
    "anforande_nummer": "115",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Gudrun Brunegård har frågat mig om jag ser någon anledning att genom en oberoende undersökning bringa klarhet i varför Sverige fram till nu har valt att i sin förklaring av orsak till tragedin i Ndola lägga skulden på den förolyckade svenska piloten, och om jag har för avsikt att med grundval i Mossbergs rapport ompröva den hittillsvarande svenska hållningen och öppna för möjligheten till externa orsaker bakom kraschen.</p><p> STYLEREF Kantrubrik \\* MERGEFORMAT Svar på interpellationer</p><p>Jag välkomnar chansen som detta innebär att få förtydliga den här regeringens hållning i frågan om Dag Hammarskjölds död och de övriga personerna ombord på flygplanet Albertina.</p><p>Låt mig slå fast att de två frågor Gudrun Brunegård ställer är baserade på felaktiga antaganden. Alltsedan 2014 har regeringen agerat för att få klarhet och därmed sedan dess intagit hållningen att en attack eller ett hot kan vara möjliga orsaker till kraschen.</p><p>Jag vill samtidigt tacka Gudrun Brunegård för att hon lyfter frågan om omständigheterna kring Dag Hammarskjölds död. Jag välkomnar att det fortsätter att finnas ett stort intresse för frågan. För regeringen är det högt prioriterat att ärendet fortsätter att utredas.</p><p>Sedan 2014, då den dåvarande oberoende utredningskommissionen fastslog att det framkommit nya bevis, har regeringen konsekvent drivit på för att vända på alla stenar och för att FN ska utreda dödsorsaken vidare. Alltsedan dess har regeringen många gånger uttalat att andra skäl än pilotfel kan vara minst lika sannolika.</p><p>Det är därför fel att tala om någon helomvändning på senare tid. Tvärtom har regeringen varit pådrivande för att skapa klarhet och för att möjligheten att en attack orsakade kraschen ska prövas noga. Detta har skett genom ett antal resolutioner som tillkommit på svenskt initiativ, som framförhandlats av Sverige i FN:s generalförsamling och som resulterat i att generalsekreteraren har utsett en oberoende utredare med ett brett mandat att utreda saken vidare.</p><p>Under utredningens gång har Sverige vid flera tillfällen givit vårt stöd till utredarens slutsatser och tydliggjort vår linje i ett flertal pressuttalanden om att utredningen måste fortsätta framåt. Det är sannolikt att det finns mer information som kan föra ärendet framåt. Regeringen har också förklarat att de slutsatser den nuvarande utredaren Mohamed Chande Othman dragit om att det är rimligt att tro att en attack eller ett hot förorsakade kraschen bör tas på största allvar.</p><p>Regeringens nuvarande hållning är alltså inte att den ställer sig bakom slutsatsen att ett pilotfel skulle vara orsaken till flygkraschen - tvärtom.</p><p>I samband med 2017 års resolution uppdrogs medlemsstaterna att utse särskilda utredare att inrapportera från de nationella arkiven. Mathias Mossberg utsågs av regeringen för att genomföra detta arbete. Mossberg fick även i tilläggsuppdrag att författa en rapport om sina erfarenheter av utredningsuppdraget och samtidigt belysa Sveriges hantering av ärendet. Vi bad Mossberg att ta på sig detta tilläggsuppdrag just för att få veta om ytterligare information rörande den tidigare svenska hanteringen av frågan stod att finna i svenska arkiv. Denna rapport, likt Mathias Mossbergs övriga rapportering, var omsorgsfullt genomförd.</p><p>Vi ifrågasätter inte de indicier som Brunegård refererar till i Mossbergs rapport kring de så kallade omsvängningarna i Sveriges ställningstagande under åren 1961-1962 och 1992-1993.</p><p>Jag kan också konstatera att denna fråga tidigare har utretts av dåvarande ambassadör Bengt Rösiö med en rapport som utkom 1993. Hans slutsatser sammanfaller inte med Mossbergs eller FN-utredarens. Vidare kan det vara värt att notera att den dåvarande borgerliga regeringen före regeringsskiftet 2014 valde att inte agera för att få klarhet, till exempel genom en internationell FN-utredning baserad på de nya uppgifterna.</p><p> STYLEREF Kantrubrik \\* MERGEFORMAT Svar på interpellationer</p><p>Som Mathias Mossberg konstaterade i sin rapport står sannolikt inte ytterligare information eller spår att finna i de svenska arkiven. För regeringens vidkommande förefaller det således finnas ett begränsat underlag för att genomföra en undersökning av det slag som Brunegård föreslår.</p><p>Regeringen har varit noga med att på ett transparent vis redogöra för slutsatserna från Mathias Mossbergs arbete. Bland annat bjöd vi in anhöriga, intresserade, forskare och privatspanare till ett seminarium på UD efter att uppdraget avslutades.</p><p>Vår främsta prioritering är att fortsätta att fokusera på att ge stöd till den FN-ledda utredningen. Regeringen har lyft frågan både nationellt och internationellt och haft nära kontakter med familjerna till flygplansbesättningen och andra intressenter. Vi är särskilt måna om att de anhöriga till dem som tragiskt förolyckades i Ndola för snart 60 år sedan ska få så många svar som möjligt.</p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:11"
  }
}