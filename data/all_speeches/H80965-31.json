{
  "anforande": {
    "dok_hangar_id": "5080868",
    "dok_id": "H80965",
    "dok_titel": "Protokoll 2020/21:65 Fredagen den 15 januari",
    "dok_rm": "2020/21",
    "dok_nummer": "65",
    "dok_datum": "2021-01-15 00:00:00",
    "avsnittsrubrik": "Svar på interpellation 2020/21:261 om Postnord och olagliga transporter",
    "underrubrik": "",
    "kammaraktivitet": "interpellationsdebatt",
    "anforande_id": "eba9fb91-8286-eb11-914b-901b0eac4c70",
    "anforande_nummer": "31",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet Ibrahim Baylan!</p><p>Här står vi igen. Det är tredje gången vi har diskussionen om Postnord och otillåten cabotagetrafik. Jag blir lika irriterad varje gång. Vi talar om ett bolag som ägs av staten så man kan förvänta sig att bolaget köper transporter som följer gällande lagstiftning. Då ska man inte behöva läsa i tidningarna att Postnord återigen har hamnat i en situation där det nyttjar otillåten cabotagetrafik.</p><p>I den interpellationsdebatt som vi hade den 10 mars 2020 svarade statsrådet: \"Jag utgår från att bolag med statligt ägande följer lagar och regler. Därutöver ska bolag med statligt ägande agera föredömligt inom området hållbart företagande och i övrigt agera på ett sådant sätt att de åtnjuter offentligt förtroende.\"</p><p>Så var svaret för snart ett år sedan. Likväl står vi nu här igen och diskuterar Postnord och otillåten cabotagetrafik. Jag är lite nyfiken på vad statsrådet fick för svar i det samtal som genomfördes med ledningen för Postnord.</p><p>Ute i transportbranschen är Postnord och dess transporter en visa bland åkerier och chaufförer. Man ser vad som pågår ute på vägarna. Polisen är klart underbemannad för att kunna komma åt det, men den får träff alltemellanåt. Det kommer förmodligen inte dröja länge förrän det blir en träff igen, och då blir det en ny debatt.</p><p>Någon gång måste det ta slut så att ett statligt bolag sköter sin verksamhet på ett föredömligt sätt. Det är ett ganska rimligt krav man kan ställa. Varför skulle någon annan sköta sig om inte staten behöver göra det?</p><p> STYLEREF Kantrubrik \\* MERGEFORMAT Svar på interpellationer</p><p>Arbetsmarknadsminister Eva Nordmark och justitie- och migrationsminister Morgan Johansson har en debattartikel i tidningen Proffs. Den publicerades den 12 januari. Där står det: \"Ingen ska utnyttjas på svensk arbetsmarknad.\" Man skriver: \"Många branscher använder billig arbetskraft, inte minst från andra länder. Transportbranschen hör också till dessa. Inte sällan präglas tillvaron för den sortens arbetskraft av dåliga löner och inte sällan dålig arbetsmiljö.\" Lite längre ned står det: \"Men vi kommer aldrig att vika oss när det gäller att komma åt oseriösa arbetsgivare som utnyttjar människor.\"</p><p>Nu står vi och talar om Postnord, som är ett statligt bolag som utnyttjar den här typen av transporter. Det är synnerligen anmärkningsvärt att man gång på gång ska behöva ta upp den här diskussionen.</p><p>Jag vill gärna ha ett svar av statsrådet. Vad kom ni fram till i samtalet med Postnord? Skulle man vidta åtgärder så att man följer lagsstiftningen, eller kommer vi återigen att få se transporter som inte följer regelverket?</p>",
    "intressent_id": "0880018341619",
    "rel_dok_id": "H810261",
    "replik": "N",
    "systemdatum": "2021-03-16 19:08:43"
  }
}