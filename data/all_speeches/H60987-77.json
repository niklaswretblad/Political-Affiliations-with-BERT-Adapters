{
  "anforande": {
    "dok_hangar_id": "5033036",
    "dok_id": "H60987",
    "dok_titel": "Protokoll 2018/19:87 Tisdagen den 7 maj",
    "dok_rm": "2018/19",
    "dok_nummer": "87",
    "dok_datum": "2019-05-07 00:00:00",
    "avsnittsrubrik": "Pensioner",
    "underrubrik": null,
    "kammaraktivitet": "ärendedebatt",
    "anforande_id": "add5becd-7081-e911-9121-901b0e9b71a0",
    "anforande_nummer": "77",
    "talare": "Solveig Zander (C)",
    "parti": "C",
    "anforandetext": "<p>Herr talman! Att vi drar ned statsbidragen dramatiskt är väl i högsta grad att ta i. Det är ju inte sant.</p><p>Jag undrar hur Vänsterpartiet tror att våra pengar växer. Kommer en krona i dag att vara lika mycket värd om tio år? Vi placerar våra pengar på det bästa sättet för att de ska växa. Det är så marknaden fungerar. Det är så pengar kommer in, även till vårt pensionssystem. Det är därför som vi nu har genomfört att våra AP-fonder ska få placeringsregler som innebär att vi får bättre möjligheter till högre avkastning från dem.</p><p>Jag vet inte om Vänsterpartiet trollar med knäna för att få pengar att växa. Det enda sättet är ju att placera pengarna på ett bra sätt. Det är precis detta som nu blir verklighet.</p><p>Dessutom medverkar vi, via våra samtal med parterna, till att man ska ta ett ansvar för att arbetsmiljön ska bli bättre och att vi dessutom ska se till att arbetsgivaren får ett större ansvar för att man ska få omskolning och vidareutbildning. Kommer detta inte att innebära att våra arbetstagare får möjligheten att arbeta längre? Vi kan ju inte få en pensionstid som är längre än vad vi betalar in till systemet. </p><p>Man kan inte trolla med knäna. Pengar regnar inte som manna från himlen. De kommer av att man investerar.</p><p>(Applåder)</p>",
    "intressent_id": "0196077326617",
    "rel_dok_id": "H601SfU22",
    "replik": "Y",
    "systemdatum": "2019-05-28 19:49:30"
  }
}