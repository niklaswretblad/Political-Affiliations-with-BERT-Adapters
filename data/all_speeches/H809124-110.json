{
  "anforande": {
    "dok_hangar_id": "5097746",
    "dok_id": "H809124",
    "dok_titel": "Protokoll 2020/21:124 Torsdagen den 20 maj",
    "dok_rm": "2020/21",
    "dok_nummer": "124",
    "dok_datum": "2021-05-20 00:00:00",
    "avsnittsrubrik": "Frågestund",
    "underrubrik": "Mäns våld mot kvinnor",
    "kammaraktivitet": "frågestund",
    "anforande_id": "8b27a0b5-3316-ec11-9160-901b0e9b71a0",
    "anforande_nummer": "110",
    "talare": "Statsrådet Märta Stenevi (MP)",
    "parti": "MP",
    "anforandetext": "<p></p><p>Herr talman! Svaret på den frågan är ja.</p><p>Vad som däremot inte stämmer är att jag skulle ha sagt att vi inte ska arbeta med den straffrättsliga änden. Däremot menar jag att vi måste arbeta med de förebyggande insatserna också. Det är lika viktigt. Jag vill inte att någon kvinna ska hamna i de situationer som de kvinnor som ledamoten har talat med. För att undvika det i framtiden måste vi klara att arbeta både förebyggande, förhindrande och straffrättsligt.</p><p>Det åtgärdsprogram som regeringen arbetar med och som vi kommer att presentera inom kort kommer att innehålla alla dessa delar. Det duger inte att bara vänta på att brott ska begås och sedan prata om straffen. Vi måste samtidigt som vi gör det klara att också arbeta med de mansnormer som råder i dag och som innebär att 40 procent av gymnasieungdomarna har varit utsatta för våld i en nära relation. Det är gymnasieelever vi pratar om.</p><p>Här har vi ett oerhört viktigt problem att ta i. Om vi inte klarar att göra det samtidigt som vi pratar om skärpta straff kommer vi inte att lösa den här problematiken.</p>",
    "intressent_id": "0349986646724",
    "rel_dok_id": "H8C120210520fs",
    "replik": "N",
    "systemdatum": "2021-09-15 16:47:04"
  }
}