{
  "anforande": {
    "dok_hangar_id": "5053747",
    "dok_id": "H70963",
    "dok_titel": "Protokoll 2019/20:63 Torsdagen den 23 januari",
    "dok_rm": "2019/20",
    "dok_nummer": "63",
    "dok_datum": "2020-01-23 00:00:00",
    "avsnittsrubrik": "Frågestund",
    "underrubrik": "Reglering av Apoteket AB:s möjlighet att äga privata vårdbolag",
    "kammaraktivitet": "frågestund",
    "anforande_id": "1bd1b8a7-a363-ea11-912e-901b0eac4c78",
    "anforande_nummer": "80",
    "talare": "Lorena Delgado Varas (V)",
    "parti": "V",
    "anforandetext": "<p>Herr talman! Att vi har ett statligt apotek är något som vårt samhälle bör dra mer nytta av. Vänsterpartiet anser att försäljningen av apotek och introduktionen av privata apotek var ett stort misstag. Men om vi nu ska nyttja den del av apoteken som vi fortfarande äger borde fokus vara att nyttja att apoteken träffar patienterna betydligt oftare än vad läkare gör. Därför bör de tjänster och samarbeten som apoteken nu utvecklar för att förbättra läkemedelsbehandling uppdateras.</p><p>Med detta sagt vill jag lyfta fram att de privata apotekens ägande av läkarföretag kritiserades förra året i en rapport från Läkemedelsverket som lämnades till regeringen. Men nu gör Apoteket AB tvärtom. Apoteket AB köper en del av ett privat nätläkarföretag, trots risker för patienter och trots urgröpningen det innebär för vår gemensamma vård.</p><p>Kommer regeringen att prioritera en reglering av detta? Det är ändå en stor summa pengar nätläkarföretagen tjänar. Det är pengar som skulle kunna gå till viktigare saker än Wallenbergs fickor.</p>",
    "intressent_id": "0852475703226",
    "rel_dok_id": "H7C120200123fs",
    "replik": "N",
    "systemdatum": "2020-03-11 15:22:30"
  }
}