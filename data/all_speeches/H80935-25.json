{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellationerna 2020/21:73 och 77 om beskattningen av företag",
    "underrubrik": "",
    "kammaraktivitet": "interpellationsdebatt",
    "anforande_id": "8a5c2d87-3d36-eb11-914a-901b0e9b71a8",
    "anforande_nummer": "25",
    "talare": "Niklas Wykman (M)",
    "parti": "M",
    "anforandetext": "<p>Fru talman! Det kom att bli två parallella diskussioner, en om den svenska historiska utrikespolitiken och förhållandet till gamla diktaturer och en om skattepolitiken. Jag tycker att finansministern närmast understryker min poäng och min reaktion mot bakgrund av hennes mycket indignerade och uppläxande inlägg. Det finns absolut en viktig poäng för alla partier att vara ödmjuka, eftersom det inte är någon som är felfri när det gäller hur man har agerat historiskt. Det finns ingen som äger en absolut sanning som kan stå oemotsagd genom århundraden. Så är det helt enkelt. </p><p>Det går inte att komma ifrån att finansministerns parti till exempel agerade väldigt väl när det gäller den polska fackföreningsrörelsen och frihetskampen där. Men man förringade annat helt. Jag tror att det var Pierre Schori som sa att man inte stöttade den separatism som rådde i Baltikum när de baltiska staterna ville bli fria. </p><p>Jag tar gärna till mig att finansministern tycker att jag ska vara ödmjuk, eftersom min uppmaning till henne är densamma och att inte skuldbelägga. </p><p>När det däremot kommer till skattefrågorna behöver finansministern komma med svar. Vilka av finansministerns skatteförändringar leder till fler jobb? Är det hoten om att höja skatten på fåmansbolagen? Är det hoten om att införa kilometerskatter? Är det hoten om att införa klädskatter på modeindustrin? Är det skatten på kylskåp, spisar och annan handel? Är det de höjda fordonsskatterna? Är det höjda drivmedelsskatterna? Eller vad är det i finansministerns skattepolitik som ska leda till att Sverige återigen blir ett tillväxtmirakel, så att vi kan finansiera polis, försvar, sjukvård och annat som vi behöver?</p>",
    "intressent_id": "0493288854424",
    "rel_dok_id": "H8C120201113ip",
    "replik": "N",
    "systemdatum": "2020-12-04 15:33:11"
  }
}