{
  "anforande": {
    "dok_hangar_id": "5068220",
    "dok_id": "H80915",
    "dok_titel": "Protokoll 2020/21:15 Fredagen den 25 september",
    "dok_rm": "2020/21",
    "dok_nummer": "15",
    "dok_datum": "2020-09-25 00:00:00",
    "avsnittsrubrik": "Svar på interpellation 2020/21:9 om den i Iran dödsdömde svenske medborgaren Ahmadreza Djalali",
    "underrubrik": "",
    "kammaraktivitet": "interpellationsdebatt",
    "anforande_id": "ca5e0a75-a90f-eb11-9146-901b0e9b71a8",
    "anforande_nummer": "30",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Våra ansträngningar för Ahmadreza Djalali fortsätter med oförminskad kraft. Vi tar kontinuerligt upp hans fall med företrädare för Iran på hög nivå både i Stockholm och Teheran. Jag har själv tagit upp fallet med min iranska motsvarighet, utrikesminister Zarif, vid upprepade tillfällen. I kontakterna kräver vi att påföljden omvandlas. Vi framhåller också Ahmadreza Djalalis oroande hälsotillstånd, och vi understryker vikten av att han får den vård som han behöver.</p><p>Som Lars Adaktusson vet är Sveriges hållning när det gäller dödsstraff mycket känd. Sverige och EU fördömer tillämpningen av dödsstraffet i alla former. Ett intensivt arbete sker för Ahmadreza Djalali både i Stockholm och vid ambassaden i Teheran. Vi står i fortsatt nära och kontinuerlig kontakt med företrädare för Iran. I de här kontakterna framför vi med emfas Sveriges och övriga EU:s syn på dödsstraffet och att Djalalis dödsstraff ska omvandlas.</p><p>Genom vår ambassad i Teheran deltar vi i gemensamma EU-démarcher till det iranska utrikesdepartementets rättsväsen. Vid den senaste EU-démarchen i fallet togs också den oroande informationen om Ahmadreza Djalalis hälsotillstånd upp.</p>",
    "intressent_id": "0992800527915",
    "rel_dok_id": "H8109",
    "replik": "N",
    "systemdatum": "2020-10-16 14:17:14"
  }
}