{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0511d8e4-cca2-eb11-9152-901b0e9b71a8",
    "anforande_nummer": "40",
    "talare": "Mats Persson (L)",
    "parti": "L",
    "anforandetext": "<p>Fru talman och ärade ledamöter! Jag tror att det är många som känner en tröttnad över coronakrisen och corona.</p><p>Det är många som längtar efter att kunna ses som vanligt, att kunna gå till den förening som man är med i och att kunna vara en del i ett socialt sammanhang. Det är många som under den här tiden har isolerat sig och väntar på att det ska bli som vanligt, att det normala ska komma tillbaka.</p><p>Det är också många som känner sorg efter att ha förlorat någon anhörig och som känner att livet inte är som det var tidigare.</p><p>Det är många som jobbar i vården som kämpar varje dag för att vården ska fungera och som gör hjälteliknande insatser för att människor ska kunna känna trygghet och få den vård som de har rätt till.</p><p>Det är många i skolans värld som gör sitt yttersta för att trots distansundervisning se till att barn och ungdomar lär sig det som de ska. Det är många som i välfärdens kärna varje dag kämpar för att se till att samhället fungerar.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Fru talman! Arbetslöshet är ett gift. Och den här krisen är ju inte som vilken ekonomisk kris som helst. Det är inte en kris som likt andra kriser börjat med att fastighetsmarknaden har varit övervärderad eller att några finansmän på en börs någonstans i världen har spekulerat för mycket. Det handlar inte om en kris där svensk industri inte längre är konkurrenskraftig mot sydkoreanska eller andra asiatiska konkurrenter.</p><p>Detta är en hälsokris som blev en ekonomisk kris. Coronavirusets ankomst i våras kunde liknas vid att utomjordingar kom till jorden. All verksamhet stängde bokstavligen ned. Handeln från Kina stängde ned. All industri och andra verksamheter i Italien stängde ned. Stora delar av Europa var fullständigt nedstängda. Jag bor själv i Skåne, bara en tågresa från Köpenhamn, och i flera månader var Danmark mer eller mindre nedstängt. Givetvis får detta ekonomiska konsekvenser.</p><p>Arbetslöshet är ett gift. Att människor blir av med jobbet och tappar fotfästet eller under lång tid står utanför och inte kommer in utan fastnar i långvarigt bidragsberoende är ett gift för ett samhälle.</p><p>Fru talman! Jag tycker att denna kris på ett tydligt sätt har visat sambandet mellan företag som anställer människor i sina företag och stärkt välfärd. När arbetslösheten nu går upp och närmar sig alltför höga nivåer beror det inte på att sjukvård, skola, förskola eller polis säger upp medarbetare, tvärtom. Det beror på att företagen inte längre har möjlighet att ha kvar sina anställda. Detta slår direkt mot välfärden eftersom skatteintäkterna minskar. Sambandet mellan företagare, jobb och välfärd har aldrig varit tydligare än under denna kris.</p><p>Låt mig ta tillfället i akt att säga att jag är otroligt imponerad av de många svenska företagare, stora som små, som har visat en imponerande förmåga att ställa om i denna kris. I ett läge där alla kunder försvinner och man inte kan göra affärer som vanligt har de ställt om för att kunna behålla företaget och sina anställda. Jag är djupt imponerad av det.</p><p>Fru talman! Restriktionerna är 2021 många gånger tuffare än de var i mars-april 2020. För restauranger är de definitivt tuffare, och även för många andra verksamheter är restriktionerna tuffare, vilket innebär att många förtagare har det brutalt tufft. De förväntar sig därför och kräver samhällets och politikens stöd och hjälp.</p><p>I den politiska debatten finns de som målar upp en motsättning mellan företagare och skattebetalare. Inget kunde vara mer felaktigt. Företagare är också skattebetalare. Både små och stora företagare betalar mycket i skatt för att också få ta del av statens stöd vid en kris. Den svenska modellen bygger bland annat på att vi tar in skatt från dem som jobbar och företagare som anställer för att vi alla ska kunna få ta del av samhällets stöd på olika sätt.</p><p>De som målar upp denna motsättning skapar en klyfta och vill med det signalera att det finns en skillnad mellan skattebetalare och företagare. Det är fel. Företagare är också skattebetalare. Ska vi ha råd med vår välfärd måste företagen överleva och ha råd och möjlighet att anställa.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Fru talman! Många av de åtgärder som riksdagen har beslutat om och kommer att besluta om i dag är viktiga för att Sverige ska kunna hantera krisen, hålla ihop samhället och undvika massarbetslöshet. Alla företag och jobb går inte att rädda, men vi ska göra allt vi kan för att undvika hundratusentals konkurser och massarbetslöshet i Sverige. Då krävs de åtgärder som nu ligger på bordet och snabbare insatser från myndigheter för att pengarna ska betalas ut.</p><p>Vi i riksdagen ska samarbeta och göra vårt bästa för att Sverige ska kunna lyfta sig ur denna kris. Och när vi väl är igenom krisen är jag säker på att vi kommer att titta tillbaka och se att vi behöll det fina och goda i vårt samhälle där vi tydligt ser att företagare som anställer också bygger vår gemensamma välfärd.</p><p>Överläggningen var härmed avslutad.</p><p>(Beslut fattades under § 18.)</p>",
    "intressent_id": "023767922422",
    "rel_dok_id": "H801FiU40, H801FiU42",
    "replik": "N",
    "systemdatum": "2021-04-23 09:57:20"
  }
}