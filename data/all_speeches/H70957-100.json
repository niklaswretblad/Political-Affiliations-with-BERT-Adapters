{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:206 om svarttaxi",
    "underrubrik": "",
    "kammaraktivitet": "interpellationsdebatt",
    "anforande_id": "9cdb98f2-e04c-ea11-9130-901b0e9b71a0",
    "anforande_nummer": "100",
    "talare": "Mattias Karlsson (M)",
    "parti": "M",
    "anforandetext": "<p>Fru talman! Detta är inte en debatt om ett betänkande från utskottet, utan det är en debatt om en interpellation som har ställts till justitieministern för att man ska få reda på hur regeringen har tänkt i form av förslag för att stoppa den brottsliga verksamheten. I det läget väljer infrastrukturministern att bland annat i sitt svar plocka fram den utredning som man har tillsatt, där egentligen olaga taxitrafik inte över huvud taget nämns. Men det är det stora svaret från regeringen: att den brottsliga verksamhet som vi nu debatterar ska åtgärdas genom den utredningen.</p><p> STYLEREF Kantrubrik \\* MERGEFORMAT Svar på interpellationer</p><p>Den osunda konkurrensen från svarttaxi skadar inte bara den enskilda taxichaufförens möjlighet att försörja sig, utan den drabbar även tillgången till skolskjuts, färdtjänst och anropsstyrd kollektivtrafik, eftersom seriösa taxiföretag inte överlever. Taxiföretagens existens bygger ju på intäkter från såväl upphandlade samhällsresor som vanliga taxiresor. En sund och hållbar taxibransch är viktig för att hela Sverige ska ha god tillgång till mobilitet. Det vet inte minst jag, som är från ett län som har väldigt stor geografi.</p><p>För många äldre som av olika skäl väljer att inte köra bil är taxi och samhällsbetalda taxiresor en förutsättning för ett fungerande liv, men även där det finns kollektivtrafik är taxi viktig för att göra det möjligt för människor att ta sig till och från den storskaliga kollektivtrafikens noder. Utan taxi blir kollektivtrafiken aldrig lika flexibel och tillgänglig som bilen.</p>",
    "intressent_id": "0522054204918",
    "rel_dok_id": "H710206",
    "replik": "N",
    "systemdatum": "2020-02-11 16:13:39"
  }
}