{
  "anforande": {
    "dok_hangar_id": "5056514",
    "dok_id": "H70979",
    "dok_titel": "Protokoll 2019/20:79 Fredagen den 21 februari",
    "dok_rm": "2019/20",
    "dok_nummer": "79",
    "dok_datum": "2020-02-21 00:00:00",
    "avsnittsrubrik": "Svar på interpellation 2019/20:332 om kunskapskravet vad gäller allemansrätten",
    "underrubrik": "",
    "kammaraktivitet": "interpellationsdebatt",
    "anforande_id": "f636b425-a579-ea11-9134-0090facf175a",
    "anforande_nummer": "2",
    "talare": "Cassandra Sundin (SD)",
    "parti": "SD",
    "anforandetext": "<p>Fru talman! Tack, ministern, för svaret!</p><p>Jag har viss förståelse för att ministern inte kan förekomma beredningen, men jag tycker ändå att det är rimligt att få veta ministerns ståndpunkt i denna fråga just nu. Detta har ju ändå varit aktuellt ett tag. Många röster har hörts, och många argument har lyfts fram i frågan.</p><p>Jag håller med om att svensk skola ska fokusera på kunskap och bildning. Det är också därför frågan om just kunskapskrav är så viktig. Det är självklart bra att ämnena finns i innehållet, men jag ser ändå en risk med att detta trots innehållet inte återfinns bland kunskapskraven. Det är trots allt många delar som ska avklaras under en begränsad undervisningstid, vilket gör att det finns risk för nedprioritering.</p><p>Ministern sa att kunskapskraven är formulerade utifrån de långsiktiga målen och det centrala innehållet och att de därför behöver läsas och tolkas i förhållande till syfte, innehåll och undervisning. Det öppnar för att undervisning och kunskapsförmedling kommer att se olika ut beroende på hur man väljer att tolka detta från lärarens sida.</p><p>Att tolka något är ju subjektivt från individ till individ. Detta gör att det inte är troligt att detta kommer att tolkas likadant på alla skolor i hela landet, särskilt inte med tanke på att natur och vad allemansrätten innebär i praktiken ser så olika ut beroende på var i landet man befinner sig. Det är en väsentlig skillnad mellan till exempel Stockholm och Östersund, där jag själv bor.</p><p>Det är just denna osäkerhet i fråga om hur den faktiska undervisningen kommer att bedrivas och vilka kunskaper elever kommer att ha med sig senare i livet som jag är orolig för.</p>",
    "intressent_id": "0905312407726",
    "rel_dok_id": "H710332",
    "replik": "N",
    "systemdatum": "2020-04-08 16:28:34"
  }
}