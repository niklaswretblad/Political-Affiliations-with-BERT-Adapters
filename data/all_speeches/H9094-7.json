{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:880 och 882 om utnyttjande av barn för köp av sexuella handlingar",
    "underrubrik": "",
    "kammaraktivitet": "interpellationsdebatt",
    "anforande_id": "e3c0f047-4549-ec11-915f-901b0eac4c70",
    "anforande_nummer": "7",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Det finns, återigen, alltid mer att göra på det här området. Jag kvitterar gärna det som Marléne Lund Kopparklint sa - vi kommer att fortsätta att arbeta med att utvidga både straffrätten och de resurser vi behöver ha på plats till polis och åklagare för att se till att detta blir gjort.</p><p>Men ibland vänder jag mig emot den kritik som inte minst kommer från moderat håll. Hade Moderaterna fått styra hade vi haft varken en sexköpslag eller en samtyckeslagstiftning. Så var det - man lade ju aldrig fram någon lagstiftning om detta heller. Detta var två enormt viktiga reformer.</p><p>Marléne Lund Kopparklint frågade vilka steg vi går fram med härnäst. Jag har räknat upp en del av dem. Vi vill skärpa straffen för våldtäkt mot barn. Det finns ett betänkande om detta, och vi kommer att gå fram med det. Vi vill skärpa straffen för sexköp generellt sett. Vi vill ytterligare skärpa straffen för sexköp av barn. Där har vi gjort en straffskärpning, men vi kommer att behöva göra ytterligare skärpningar.</p><p>Vi kommer också att skärpa synen när det gäller övergrepp på distans. Fler av de övergrepp som sker över nätet kommer att kunna betraktas som våldtäkt i stället för som andra brott. Detta blir också en viktig del i en kommande reform.</p><p>Jag har också aviserat att vi ser över straffrätten när det gäller det straffrättsliga skyddet för barn mellan 15 och 18 år. Detta kommer som en del i den nya översyn som vi gör inom ramen för det program vi har för att bekämpa mäns våld mot kvinnor. Här utvärderar vi också den oaktsamhetsreform som jag talade om.</p><p> STYLEREF Kantrubrik \\* MERGEFORMAT Svar på interpellationer</p><p>Vi kommer att steg för steg fortsätta att förstärka kampen mot dessa, som Marléne Lund Kopparklint sa, vedervärdiga brott. Det kan jag försäkra inte bara Marléne Lund Kopparklint utan alla som lyssnar på den här debatten att vi kommer att göra.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:13"
  }
}