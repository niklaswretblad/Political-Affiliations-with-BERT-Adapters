{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Ett nationellt ansvar för återplantering av skog",
    "kammaraktivitet": "frågestund",
    "anforande_id": "2aaf6c2c-c567-eb11-914e-901b0e9b71a0",
    "anforande_nummer": "60",
    "talare": "Mats Nordberg (SD)",
    "parti": "SD",
    "anforandetext": "<p>Fru talman! Financial Times rapporterade förra veckan om korruption knuten till UNDP och den internationella miljöfonden GEF. Sverige är en av de allra största givarna såväl till UNDP som till fonden och den liknande Green Climate Fund. Dessa fonder är till för att skapa bättre miljö, inte minst genom restaurering av degraderad mark. Sverige är en av de största givarna, som sagt, med exempelvis 4 miljarder till GCF.</p><p> STYLEREF Kantrubrik \\* MERGEFORMAT Frågestund</p><p>Dessa enorma belopp inbjuder förstås till korruption, och därför tar apparaten runt fonderna enormt mycket tid och kostar massor med pengar.</p><p>Jag tror att vi skulle få fler plantor i marken - det handlar mycket om skogsplantering - och skapa bättre förutsättningar för framtida träbearbetning och sysselsättning om vi drev mer av de här projekten bilateralt och kanske i samarbete med till exempel FAO.</p><p>Därför är min fråga: Borde inte Sverige driva en större andel av restaureringsprojekten direkt och utnyttja svensk kompetens både från svenska företag och från lantbruksuniversitet? Svenskt skogsbruk är ju världsledande.</p>",
    "intressent_id": "0365748677411",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:33"
  }
}