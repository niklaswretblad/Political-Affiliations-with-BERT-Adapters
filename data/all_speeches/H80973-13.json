{
  "anforande": {
    "dok_hangar_id": "5082762",
    "dok_id": "H80973",
    "dok_titel": "Protokoll 2020/21:73 Fredagen den 29 januari",
    "dok_rm": "2020/21",
    "dok_nummer": "73",
    "dok_datum": "2021-01-29 00:00:00",
    "avsnittsrubrik": "Svar på interpellation 2020/21:220 om åtgärder mot minskningar av djurpopulationer",
    "underrubrik": "",
    "kammaraktivitet": "interpellationsdebatt",
    "anforande_id": "96e7e85c-399d-eb11-9152-901b0e9b71a8",
    "anforande_nummer": "13",
    "talare": "Staffan Eklöf (SD)",
    "parti": "SD",
    "anforandetext": "<p>Fru talman! Först ska jag göra en korrigering. Artikeln är en utgångspunkt för debatten. Jag sa aldrig att jag tycker om skogsbränder.</p><p>Vardagshänsyn i svensk skog har redan i dag lett till ökad biologisk mångfald i skogen. Redan gjorda hänsynstaganden fortsätter att leverera allt större värden med tiden. Låt oss dämpa ivern att avsätta stora arealer av skogstyper som redan har avsatts i stor utsträckning. Låt oss i stället utveckla vardagshänsynen och rikta avsättningarna till de sällsynta miljöerna.</p><p>Låt oss fokusera mer på de värdefulla brynmiljöerna och utveckla dem i samarbete med näringarna.</p><p>Låt oss lösa almdöden och askdöden med riktade projekt för förädling. Det är en billig lösning för att rädda ett hundratal arter.</p><p>Låt oss sköta redan avsatta reservat bättre.</p><p>Låt oss ta i bruk ny teknik som kan ge oss synergier mellan produktion och miljö.</p><p>Låt oss fokusera på klimatåtgärder som resulterar i utsläppsminskningar globalt och inte bara här i Sverige.</p><p>Låt jordbruket kunna tjäna pengar på biologisk mångfald, så att kreativiteten släpps loss.</p><p>Låt oss anlägga våtmarker för samtidig nytta för biologisk mångfald och jordbrukets vattenförsörjning.</p><p> STYLEREF Kantrubrik \\* MERGEFORMAT Svar på interpellationer</p><p>Låt oss höja lönsamheten i svenskt jordbruk, så att vi kan öka en av världens miljövänligaste livsmedelsproduktioner.</p><p>Låt oss satsa på växtförädling för produktionens och miljöns skull. </p><p>Låt oss ta oss an de invasiva arterna med mer engagemang än i dag. </p><p>Låt oss strunta i vad som är opportunt. </p><p>Låt oss ha en miljövänlig kärnkraft i stället för vindkraftverk på biologiskt rika utsjöbankar.</p><p>Vi har också ett starkt bevarandepatos, men vi vill samtidigt att ekonomin ska utvecklas och att landsbygden ska leva.</p><p>Jag är väldigt glad för denna debatt och för att vi kan ha en levande diskussion om vägvalen i miljöpolitiken. Det viktigaste är inte att få rätt till 100 procent utan att det finns en diskussion om vilka vägval vi har gjort och vilka vi kommer att göra.</p><p>Till sist vill jag passa på att tacka ministern för denna tid och för våra debatter. Lycka till i framtiden!</p>",
    "intressent_id": "037781229619",
    "rel_dok_id": "H810220",
    "replik": "N",
    "systemdatum": "2021-04-14 17:52:37"
  }
}