{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "Frågestund",
    "underrubrik": "Asylprövning i tredjeland",
    "kammaraktivitet": "frågestund",
    "anforande_id": "d8554483-c098-ed11-917f-901b0eac4c70",
    "anforande_nummer": "165",
    "talare": "Ludvig Aspling (SD)",
    "parti": "SD",
    "anforandetext": "<p></p><p>Fru talman! EU:s medlemsländer förhandlar just nu om en stor reform av det gemensamma asylregelverket. Inom ramen för detta har Österrike inkommit med ett förslag om att kunna flytta hela asylprocessen till säkra tredjeländer. Syftet är dels skademinimering, det vill säga att stoppa drunkningskatastroferna och människohandeln genom att göra det omöjligt att sälja irreguljära resor in i EU, dels att komma till rätta med urvalsproblemet. De som lyckas ta sig in irreguljärt är väldigt ofta vuxna män, som dessutom är resursstarka, och det är väldigt sällan den mest skyddsvärda gruppen. Samtidigt tillser man att personer som faktiskt behöver internationellt skydd också får sin sak prövad, dessutom utan att behöva riskera livet på vägen.</p><p>Förslaget är inte nytt. Tyskland, Danmark, Storbritannien och flera andra länder har diskuterat detta tidigare. Australien har ett liknande system på plats med goda resultat.</p><p>Vi ser detta som en logisk väg framåt. Men jag vill höra: Vad tycker regeringen?</p>",
    "intressent_id": "0526748040023",
    "rel_dok_id": "HAC120221215fs",
    "replik": "N",
    "systemdatum": "2023-01-20 13:47:27"
  }
}