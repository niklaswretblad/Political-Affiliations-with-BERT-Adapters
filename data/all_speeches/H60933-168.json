{
  "anforande": {
    "dok_hangar_id": "5016783",
    "dok_id": "H60933",
    "dok_titel": "Protokoll 2018/19:33 Onsdagen den 19 december",
    "dok_rm": "2018/19",
    "dok_nummer": "33",
    "dok_datum": "2018-12-19 00:00:00",
    "avsnittsrubrik": "Kommunikationer",
    "underrubrik": null,
    "kammaraktivitet": "ärendedebatt",
    "anforande_id": "1489f5f6-0623-e911-9118-901b0e9b71a0",
    "anforande_nummer": "168",
    "talare": "Anders Åkesson (C)",
    "parti": "C",
    "anforandetext": "<p>Fru talman! Tack för anförandet, Anna-Caren Sätherberg! Det var lite av ett testamente över det, tycker jag, med allt förträffligt som har hänt.</p><p>Först Anna Johansson, sedan avlöst av Tomas Eneroth, beredde och tog fram en infrastrukturproposition som vi fattade beslut om här i riksdagen. Det blev direktiv från regeringen. Propositionen remissbehandlades och beslutades av regeringen Löfven-Löwin i juni i år.</p><p>Liksom motsvarande beslut två gånger tidigare fattade av alliansregeringen ökade omslutningen med drygt 100 miljarder, så det var inget exklusivt för den här planen, vill jag säga, fru talman. Dock är en effekt som påpekats av självaste Trafikverket av det nationella beslut som fastställdes av regeringen i juni i år - Trafikverket är ju expertmyndigheten - att det kommer att bli utomordentligt svårt att vidmakthålla standarden på vägar av klass 5 och 6. Vägar av klass 5 och 6 är den mest finmaskiga och lågtrafikerade delen av det statliga vägnätet. Sådana finns det väldigt många av i Sätherbergs valkrets Jämtland, kan jag tala om för fru talmannen.</p><p>Då blir min fråga till Anna-Caren Sätherberg: På vilket sätt mötte övergångsregeringen de krav som framställts av vägupproret med flera liknande rörelser, apropå gula västar? På vilket sätt möttes de mycket berättigade kraven från Jämtland och andra delar av landet på en bättre vägstandard för att upprätthålla vardagen i ledamotens hemlän?</p>",
    "intressent_id": "0677738818613",
    "rel_dok_id": "H601TU1",
    "replik": "Y",
    "systemdatum": "2019-01-28 15:14:46"
  }
}