{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "9865139e-2ab4-ec11-9167-901b0eac4c78",
    "anforande_nummer": "41",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Jag tolkar det som att svaret är ja. Ulf Kristersson vill att pengar som vi alla betalar in i skatt, som ska gå till barnen i skolan för att de ska få rätt undervisning, studiematerial, pennor, suddgummin, böcker och allt annat, som skolhälsovård, bibliotek och gymnastiksalar, i stället ska pumpas ut i stora vinster till internationella bolag. Kanske ska svenska skolor köpas upp av främmande makt? </p><p>Jag vill att vi ska ha kontroll över detta. Jag vill att skattepengarna ska gå till det de är avsedda för. </p><p>Med detta sagt ser jag gärna en mångfald av skolor. Det finns många skolor i Sverige som drivs av fristående aktörer, stiftelser och annat vars syfte inte är att tjäna pengar, och det är unikt. </p><p>Och det är också så att Moderaternas partivänner från andra länder har varit här och tittat och konstaterat: Så skulle vi aldrig göra i vårt land. </p><p>(Applåder)</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}