{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellation 2020/21:541 om dialogen med Storbritannien",
    "underrubrik": "",
    "kammaraktivitet": "interpellationsdebatt",
    "anforande_id": "e2dd072e-6ec8-eb11-9156-901b0e9b71a8",
    "anforande_nummer": "9",
    "talare": "Försvarsministern Peter Hultqvist (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! I mitt förra inlägg sa jag att detta kan sluta med en gemensam deklaration på politisk nivå som befäster den bilaterala relationen och ger uttryck för ländernas solidaritet med varandra. Det kan vara ett möjligt utfall. Men jag vill inte föregripa de diskussioner som förs. Vi diskuterar ju en fråga där vi står väldigt nära varandra, där båda parter vill samarbete och där vi har fördjupat samarbetet oerhört mycket under de gångna fem åren.</p><p>Jag anser alltså att vi är i ett mycket positivt läge. Men med respekt för motparten, för det är två parter som krävs i detta, vill jag återkomma när vi har drivit processen så långt att vi också är överens om något som vi står för tillsammans. Vi är självklart ute efter att fördjupa relationen i syfte att höja vår militära förmåga, att höja tröskeln för en eventuell antagonist och att skapa trygghet och säkerhet i vår del av Europa.</p><p>Pål Jonson talar om att komma till skott med FCAS. Jag har ju själv undertecknat avtalet om detta. Vi för hela tiden diskussioner om dessa saker. Här finns ett djupt svenskt intresse. Detta är alltså något som vi håller på med hela tiden och kommer att fortsätta med. </p><p>Artificiell intelligens och cyber, som nämndes här, är också viktiga frågor. Detta är naturligtvis också sådant som måste diskuteras i dessa samarbetsprogram, som redan existerar och som kan utvecklas inför framtiden.</p><p>Jag anser att vi i dag har informerat riksdagen på ett mycket ordentligt och djupgående sätt. Vi är nu inne i en mycket viktig process som jag inte vill föregripa. Allt handlar om fördjupning i slutändan för att bygga ett säkrare Skandinavien och ett säkrare Europa.</p><p>Interpellationsdebatten var härmed avslutad.</p>",
    "intressent_id": "0937688366013",
    "rel_dok_id": "H810541",
    "replik": "N",
    "systemdatum": "2021-06-08 17:29:02"
  }
}