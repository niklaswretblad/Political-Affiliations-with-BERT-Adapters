{
  "anforande": {
    "dok_hangar_id": "5056897",
    "dok_id": "H70980",
    "dok_titel": "Protokoll 2019/20:80 Tisdagen den 3 mars",
    "dok_rm": "2019/20",
    "dok_nummer": "80",
    "dok_datum": "2020-03-03 00:00:00",
    "avsnittsrubrik": "Svar på interpellation 2019/20:327 om avgifter vid Arlanda",
    "underrubrik": "",
    "kammaraktivitet": "interpellationsdebatt",
    "anforande_id": "6b6e09ba-a579-ea11-9134-0090facf175a",
    "anforande_nummer": "104",
    "talare": "Maria Stockhaus (M)",
    "parti": "M",
    "anforandetext": "<p>Fru talman! Med tanke på de infrastrukturinvesteringar som vi har framför oss tycker jag - eller vi - att det är rimligt att man försöker att se om det går att använda andra typer av investeringsmöjligheter. Det behöver kanske inte nödvändigtvis handla om OPS-lösningar, utan det finns ju andra sätt. Öresundsbron är ett väldigt lyckat exempel - där har det använts en lite annan typ av finansiering som absolut går att tänka sig.</p><p>Det handlar också om hur dessa avtal skrivs, och man kan fundera över hur avtalet med A-Train är skrivet. Det är dock fortfarande så att avtalet så sent som i somras förlängdes ända till 2050. När regeringen säger sig prioritera klimatfrågan och ha höga målsättningar undrar jag om infrastrukturministern är nöjd med siffrorna när det gäller hur många det är som åker taxi jämfört med hur det ser ut till andra flygplatser.</p><p>Det är självklart att man när man ser denna utveckling kan ha en diskussion med A-Train och se vilka vägar som finns framåt. Jag inbillar mig att också A-Train är intresserade av att få fler resenärer på sina tåg, så det måste rimligen gå att ha en diskussion. Jag vet inte i vilken utsträckning regeringen har försökt att föra sådana diskussioner med A-Train.</p>",
    "intressent_id": "0932000030511",
    "rel_dok_id": "H710327",
    "replik": "N",
    "systemdatum": "2020-04-08 16:32:57"
  }
}