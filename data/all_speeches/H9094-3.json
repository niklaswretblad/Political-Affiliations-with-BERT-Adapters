{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:880 och 882 om utnyttjande av barn för köp av sexuella handlingar",
    "underrubrik": "",
    "kammaraktivitet": "interpellationsdebatt",
    "anforande_id": "dfc0f047-4549-ec11-915f-901b0eac4c70",
    "anforande_nummer": "3",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Först får jag säga att jag naturligtvis delar Marléne Lund Kopparklints engagemang i den här frågan. Jag tror att jag har sagt många gånger att regeringen har två prioriterade kriminalpolitiska ämnen som vi lyfter fram särskilt: Det ena är gängkriminaliteten, och det andra är mäns våld mot kvinnor. </p><p>Jag reagerar därför när Marléne Lund Kopparklint säger att vi inte tar detta på allvar eller att saker och ting vi gör är helt verkningslösa. Det stämmer faktiskt inte. Jag tror att det räcker med att gå igenom allt det vi har gjort under vår mandatperiod för att se att den här regeringen har gjort mycket mer än någon annan regering just för att bekämpa det sexuella våldet - och inte minst det sexuella våldet mot barn. </p><p>Samtyckeslagstiftningen, som den moderatledda regeringen inte klarade av att driva igenom, drev vi igenom 2018. Den är oerhört viktig för att sätta en ny norm för vad som är sexualitet och vad som är övergrepp. Efter reformen 2018 blev det tydligt att det som inte är frivilligt är ett övergrepp. Samtyckeslagstiftningen ledde också fram till att antalet åtal för våldtäkt ökade kraftigt. Antalet åtal ökade med 80 procent, och antalet fällande domar ökade med 75 procent. </p><p>Därutöver skärpte vi straffet för de grova våldtäkterna, bland annat grov våldtäkt mot barn. Vi skärpte straffet för gromning, och vi skärpte straffet för sexköp av barn. Vi avskaffade preskriptionstiden för de allvarliga sexuella övergreppen mot barn för att en gärningsman alltid ska veta att lagen kan nå dig, hur långt in i framtiden vi än talar om. Därför avskaffade vi preskriptionstiden för övergreppen mot barn. </p><p>Inget av detta gjordes av den förra regeringen, alliansregeringen. Inget av det har genomförts av Moderaterna, utan allt detta har genomförts av den regering jag företräder. Påståendet att vi inte tar detta på allvar eller att vi inte bryr oss om frågorna reagerar jag alltså väldigt starkt emot. </p><p>Vi kommer att gå vidare med detta. Det finns nu utredningsförslag om att höja straffen både för våldtäkt mot vuxna och för våldtäkt mot barn. Det finns förslag om att skärpa straffet för sexköp, och det finns förslag om att ytterligare skärpa straffet för sexköp av barn. Som vi har aviserat i vårt 40-punktsprogram när det gäller mäns våld mot kvinnor ser vi också över det straffrättsliga skyddet just när det gäller barn mellan 15 och 18 år, bland annat avseende sexköp. Vi utvärderar också den oaktsamhetsreform som vi genomförde för några år sedan just vad gäller barnens ålder. </p><p>Marléne Lund Kopparklints påstående att det räcker att förövaren påstår att han trodde att var barnet var över 15 år för att förövaren ska gå fri stämmer faktiskt inte. De reglerna ändrade vi 2018. Nu räcker det att gärningsmannen borde ha insett att barnet var under 15 år. Det var det jag invände mot i mitt interpellationssvar, och det är den felaktigheten jag vill rätta till. Vi har ändrat de reglerna. Sedan finns det skäl att utvärdera och se hur långt vi kom med den ändringen, men det är alltså inte så att man i dag bara kan säga \"Jag trodde att barnet var över 15 år\" och sedan gå fri. Så är det faktiskt inte längre, utan den ändringen har vi redan gjort. Premissen i den delen är alltså fel i interpellationen. Vi ändrade detta redan för tre år sedan.</p><p> STYLEREF Kantrubrik \\* MERGEFORMAT Svar på interpellationer</p><p>Vi har återigen gjort mycket under våra år - mer, påstår jag, än någon annan regering på det här området - och vi kommer nu att fortsätta att gå vidare och ytterligare stärka lagstiftningen just när det gäller sexualbrott mot barn.</p>",
    "intressent_id": "0473783431010",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:13"
  }
}