{
  "anforande": {
    "dok_hangar_id": "5044257",
    "dok_id": "H70921",
    "dok_titel": "Protokoll 2019/20:21 Torsdagen den 17 oktober",
    "dok_rm": "2019/20",
    "dok_nummer": "21",
    "dok_datum": "2019-10-17 00:00:00",
    "avsnittsrubrik": "Frågestund",
    "underrubrik": "Skatten på kraft- och fjärrvärmeproduktion",
    "kammaraktivitet": "frågestund",
    "anforande_id": "dd60a235-ddff-e911-9126-901b0eac4c70",
    "anforande_nummer": "25",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! Min fråga går till energiminister Ygeman.</p><p>Effekt- och kapacitetsbristen är allvarlig. Vi ser företagsinvesteringar som stoppas och hotas därför att elförsörjning inte kan garanteras i hela vårt land. En av nycklarna för att möta detta är tillgången till kraftvärmeproduktion. Regeringen har tidigare understrukit kraft- och fjärrvärmens betydelse. Energiöverenskommelsen gör också detta tydligt.</p><p>Jag hörde så sent som i somras statsrådet säga: Jag ger branschen rätt. Vi behöver ge långsiktiga förutsättningar så att de vågar investera i kraftvärme.</p><p>Med tanke på detta och det prekära läget är det därför anmärkningsvärt att regeringen går fram med kraftiga skattehöjningar som slår mot lokal produktion och förvärrar situationen.</p><p>Fru talman! På vilket sätt anser statsrådet att kraftigt höjda skatter gynnar kraft- och fjärrvärmens konkurrenskraft och underlättar den lokala försörjningen?</p>",
    "intressent_id": "0378597308227",
    "rel_dok_id": "H7C120191017fs",
    "replik": "N",
    "systemdatum": "2019-11-05 16:02:25"
  }
}