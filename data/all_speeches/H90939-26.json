{
  "anforande": {
    "dok_hangar_id": "5113422",
    "dok_id": "H90939",
    "dok_titel": "Protokoll 2021/22:39 Torsdagen den 2 december",
    "dok_rm": "2021/22",
    "dok_nummer": "39",
    "dok_datum": "2021-12-02 00:00:00",
    "avsnittsrubrik": "Riksrevisionens rapport om statliga myndigheters FoU-verksamhet",
    "underrubrik": "",
    "kammaraktivitet": "ärendedebatt",
    "anforande_id": "cf9d2340-4175-ec11-9168-901b0e9b71a8",
    "anforande_nummer": "26",
    "talare": "Gunilla Svantorp (S)",
    "parti": "S",
    "anforandetext": "<p>Fru talman! Det är symtomatiskt för Moderaterna att det här ska ske omedelbums och jättefort. Nu har man hittat världens lösning, och då ska det ske omedelbums.</p><p>Riksdagens arbete går ju ut på att man gör gedigna utredningar och tittar på vad det är man ska göra. Och det här har regeringen redan aviserat. Redan i fjol när man lade fram forskningspropositionen hade man sett att samordningen mellan myndigheterna när det handlar om deras forskning och utveckling kan bli bättre. Därför fanns det med i den forskningsproposition som lades fram.</p><p>Det här är alltså redan på gång. Det är viktigt att vi gör en gedigen utredning om vi ska kunna fatta rätt beslut, och det kommer säkert att komma fram många olika förslag på hur man skulle kunna göra det.</p><p>Senast i går var vi på samma ställe och lyssnade på forskning. Vår tidigare statsminister Ingvar Carlsson var där och berättade att på den tiden för länge sedan då han var utbildningsminister hade man en samordnande funktion mellan olika departement, vilket jag tyckte var jättespännande att ta till sig. Det har vi ju när vi tar fram forskningspropositionen, men vi har det inte i vanliga fall.</p><p></p><p>Jag tycker alltså att det finns mycket att titta på, men jag inväntar den översyn som ska göras. Jag skulle vilja fråga ledamoten Hänel Sandström vad det är hon tror blir så mycket bättre om man skyndar på och gör exakt så som ni tror. Varför vill ni inte vänta in översynen och se om det kommer fram ännu bättre förslag?</p>",
    "intressent_id": "0801311569314",
    "rel_dok_id": "H901UbU6",
    "replik": "Y",
    "systemdatum": "2022-01-14 14:53:13"
  }
}