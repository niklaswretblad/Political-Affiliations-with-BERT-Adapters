{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "9365139e-2ab4-ec11-9167-901b0eac4c78",
    "anforande_nummer": "36",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är just nu vi har möjlighet att ytterligare öka produktionen av grön, förnybar el. Det finns ansökningar för havsbaserad vindkraft i Sverige som avser många gånger mer än det som Sverige i dag förbrukar. Detta är den potential vi har att få så mycket produktion att vi kan fortsätta att hålla låga elpriser för både industrin och hushållen framöver.</p><p>Men då måste vi såklart prioritera. Vi måste säga att vi ska rikta insatserna och investeringarna mot det som faktiskt kan ge mer grön el på kort sikt så att vi också kan hålla låga priser. Och det är vindkraft som industrin efterfrågar.</p><p>Då behöver vi också göra insatser för att snabba på utbyggnaden. Miljöpartiet har inom regeringen drivit på för att få fram utredningar, till exempel den om att ta bort vindkraftsvetot och Klimaträttsutredningen om hur handläggningstiderna kan kortas. Nu när listan över propositioner för våren kom fanns dessa förslag tyvärr inte med, vilket riskerar att försena införandet av grön el i Sverige. Varför vill Socialdemokraterna inte gå fram med de lösningar som finns och som går att genomföra nu på kort sikt?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}