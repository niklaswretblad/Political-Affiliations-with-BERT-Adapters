{
  "anforande": {
    "dok_hangar_id": "5129716",
    "dok_id": "H909105",
    "dok_titel": "Protokoll 2021/22:105 Fredagen den 29 april",
    "dok_rm": "2021/22",
    "dok_nummer": "105",
    "dok_datum": "2022-04-29 00:00:00",
    "avsnittsrubrik": "Svar på interpellation 2021/22:432 om Klimatpolitiska rådets granskningsrapport",
    "underrubrik": "",
    "kammaraktivitet": "interpellationsdebatt",
    "anforande_id": "0ec02348-bc23-ed11-9178-901b0e9b71a8",
    "anforande_nummer": "59",
    "talare": "Jens Holm (V)",
    "parti": "V",
    "anforandetext": "<p>Fru talman! Då börjar jag med reduktionsplikten. </p><p>Vänsterpartiets politik vad gäller obligatorisk inblandning av biodrivmedel har alltid varit att vi är rätt skeptiska. Varför? Jo, den otroligt stora inblandning av biodrivmedel som regeringen har gått fram med fordrar enorma arealer av skog eller annan växande mark, som då måste användas till att producera bränsle att driva våra bilar med. Vi har sagt att vi gärna har en reduktionsplikt och gärna en inblandning - men inte i så stor omfattning som regeringen har föreslagit. Det är alltså därför vi inte vill ha de stora volymer som regeringen har föreslagit. </p><p>Däremot vill vi satsa mer på transporteffektivitet, det vill säga att man flyttar över transporter från egen bil och lastbilar till kollektivtrafik och järnväg. Elektrifiering är helt rätt väg att gå, men kom ihåg, Annika Strandhäll: Även om bilar och lastbilar körs på el på motorvägarna kommer de att fortsätta att riva upp partiklar från vägbanan. Det kommer att fortsätta vara buller, och det kommer att fortsätta att vara trängsel. </p><p>Därför är det så viktigt att vi inte bygger nya motorvägar utan satsar på det som kallas transporteffektivitet, alltså att man flyttar över transporter från väg till järnväg - och till sjöfart ibland, när det gäller godstransporter. Jag ställer mig alltså frågande till att Socialdemokraterna år 2022 går fram med förslaget att bygga nya motorvägar till väldigt höga kostnader. Det är pengar som i stället borde gå till kollektivtrafik och järnväg. </p><p>När det gäller myndighetsinstruktionerna nämner Strandhäll den havsbaserade vindkraften. Det är otroligt viktigt, men då kan vi inte ha en försvarsmakt som motsätter sig utbyggnaden av varje ny vindkraftspark. När får vi nya instruktioner till Försvarsmakten och våra andra myndigheter så att de bedriver en verksamhet som verkar för att uppnå våra klimatmål i stället för att motarbeta dem?</p>",
    "intressent_id": "0216534495014",
    "rel_dok_id": "H910432",
    "replik": "N",
    "systemdatum": "2022-08-24 16:52:25"
  }
}