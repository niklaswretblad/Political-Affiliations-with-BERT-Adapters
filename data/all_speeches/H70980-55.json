{
  "anforande": {
    "dok_hangar_id": "5056897",
    "dok_id": "H70980",
    "dok_titel": "Protokoll 2019/20:80 Tisdagen den 3 mars",
    "dok_rm": "2019/20",
    "dok_nummer": "80",
    "dok_datum": "2020-03-03 00:00:00",
    "avsnittsrubrik": "Svar på interpellationerna 2019/20:323 och 325 om skönhetsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "386e09ba-a579-ea11-9134-0090facf175a",
    "anforande_nummer": "55",
    "talare": "Cecilie Tenfjord Toftby (M)",
    "parti": "M",
    "anforandetext": "<p>Fru talman! Jag upprepar den fråga min kollega Lars Beckman ställde: Varför tar det så lång tid? Ni har haft tid på er.</p><p>Jag förstår, alla här förstår, att en lagstiftningsprocess behöver ta tid, behöver bli korrekt och behöver bli bra. Men under tiden har regeringen inte sagt mycket om hur de ser på problemen inom skönhetsbranschen.</p><p>Jag vet inte om statsrådet Hallengren har många kontakter med skönhetsbranschen. Jag har det! Jag har bekanta som bedriver seriös verksamhet i branschen, och de tar varje vecka emot oftast unga tjejer som har utsatts för oseriösa aktörer inom skönhetsbranschen.</p><p> STYLEREF Kantrubrik \\* MERGEFORMAT Svar på interpellationer</p><p>Ann-Louise har berättat för mig om en ung tjej, knappt 18 fyllda, som har varit hos en läkare i Göteborg. Där har hennes läppar injicerats med fillers. Tjejen fick en blodpropp i läppen, och hon gick tillbaka till läkaren. Läkaren sa att han tyvärr inte kunde göra någonting och att hon måste uppsöka någon annan. Någon annan är en seriös aktör, som min bekant.</p><p>Lastbilschauffören som min kollega Lars Beckman hänvisade till har han inte läst om i tidningen. Han finns på riktigt i Göteborg. Han kör utrikes, och där köper han billiga botox- och restylane-ampuller. Sedan har han lärt sig att injicera på sin fritid.</p><p>Det finns flera exempel, men det här är berättelser som jag har fått höra under ett antal år. Frågan för den seriösa delen av branschen har varit: Varför gör inte regeringen någonting? Mitt svar har varit: Jag tror att någonting är på gång. Då har nästa fråga varit: Varför säger inte regeringen någonting? Det här kan inte vara en nyhet för dem.</p><p>Kina har en lagstiftning. Ryssland har en lagstiftning. Länder som vi anser vara diktaturer har en lagstiftning som skyddar på området. Vad, fru talman, är det som gör att vi inte klarar av detta? Varför tog det ett och ett halvt år för regeringen att komma fram till att alliansregeringens utredning inte var hundraprocentigt träffsäker?</p><p>Det känns, fru talman, som om den här frågan inte är prioriterad. Vi har tidigare här lyssnat på en interpellationsdebatt mellan statsrådet Hallengren och Camilla Waltersson Grönvall om cancervården. Självklart, ska man väga de två mot varandra kan man säga att om du själv väljer att lägga dig under kniven för att bli lite snyggare är du kanske inte så prioriterad som någon som får cancer och inte får den vård som den tycker sig förtjäna i Sverige. Men detta är ändå ett område där Sverige borde ha lagstiftning på plats sedan länge. Det är ett område, fru talman, där vi bör skämmas över att inte ha klarat av att få lagstiftning på plats för länge sedan.</p><p>Sedan får väl alliansregeringen också ta ansvar för att det tog tid att få fram en utredning. Men vi fick fram en utredning. Vi lämnade över den till den nuvarande socialdemokratiskt ledda regeringen. Den väntade i ett och ett halvt år innan den kom på: Hm, vi ska nog starta en ny utredning.</p><p>Det här håller inte. De unga killarna och tjejerna där ute förtjänar bättre.</p>",
    "intressent_id": "010343930918",
    "rel_dok_id": "H7C120200303ip",
    "replik": "N",
    "systemdatum": "2020-04-08 16:32:46"
  }
}