{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Svar på interpellation 2020/21:69 om oskuldsintyg och så kallade oskuldsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "1db59d44-fb2f-eb11-914a-901b0e9b71a8",
    "anforande_nummer": "3",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Amineh Kakabaveh, för att du väcker en viktig fråga! Tack för ditt engagemang i frågan, och tack också för att du ger mig möjlighet att få stå här och tala om den.</p><p>Jag tror att vi inte ska underskatta vikten av att vi lyfter frågan upp i ljuset och vikten av att vi visar att vi är många som inte accepterar hedersrelaterat våld och förtryck. Det har ingen plats i ett demokratiskt samhälle, som Sverige är.</p><p>Jag vill gärna att Amineh Kakabaveh i sitt nästa inlägg berättar lite mer om bilden hon själv har av hur vanligt detta är och så vidare, så ska jag försöka svara ännu lite bättre, om jag kan det, på frågan som Amineh Kakabaveh ställer om att tillsätta en utredning.</p><p>Det fanns ju en anledning till att Socialstyrelsen 2018 tog fram ett meddelandeblad. Jag hänvisar här lite grann till mitt interpellationssvar. Detta är oförenligt med svensk lag. Det är ingen diskussion om den saken, och det behöver vara tydligt för alla som arbetar i vården och omsorgen.</p><p>IVO är skyldigt att göra en anmälan till åklagare om man misstänker brott. Jag beskrev också att om en oskuldskontroll har skett, utan samtycke eller om personen som utsatts varit under 15 år, kan det betraktas som våldtäkt eller våldtäkt mot barn.</p><p>Jag vill också säga att all hälso- och sjukvård ska bedrivas på grunden av vetenskap och beprövad erfarenhet. Det går inte att fastställa om en kvinna är oskuld eller inte. Det går alltså inte att på något sätt utföra en sådan kontroll. Det går inte heller att se huruvida en sådan kontroll är utförd. Men det finns ett grundlagsskydd mot påtvingade undersökningar.</p><p>Det som vården måste göra i de här sammanhangen är att lära sig mer, att förstå hedersrelaterat våld och förtryck och den problematik som kvinnor lever med. Olika aktörer i det offentliga Sverige, inte minst inom socialtjänsten och vården, måste lära sig så mycket mer. Det är därför väldigt glädjande, tycker jag, att det finns ett uppdrag att detta ska vara en del i utbildningar men också i kunskapsutveckling för hälso- och sjukvårdens personal. De har naturligtvis också ett uppdrag, om det är en minderårig, att göra en anmälan till socialtjänst. De ska också kunna möta den kvinna som söker dem, ge trygghet och stöd och kunna hänvisa vidare. Det är ju inte bara fråga om att ställa en fråga, få ett svar och agera, utan det är så mycket mer komplext än så. Och det behöver jag absolut inte tala om för Amineh Kakabaveh, men det kanske kan vara viktigt för den som möjligen lyssnar på interpellationsdebatten att förstå att det inte går att bara ställa frågan om det utförs oskuldskontroller, för det är ju en olaglig verksamhet. Den måste vi på olika sätt beivra. Vi måste se till att vi får stopp på den.</p><p></p><p>Jag har dock svårt att se att en utredning i sig skulle komma längre. En utredning är ju många gånger till för att ge ett underlag som i sin tur möjliggör för regering och riksdag att vidta åtgärder och skärpa lagstiftning. Och jag menar att regeringen har vidtagit många åtgärder för att inskärpa allvaret i brottet och skärpa straffen för dem som utför olika former av hedersrelaterat våld och förtryck men också för att öka kunskapen. Jag har ett underlag här med 35-40 punkter som handlar om handlingsplaner, strategier, uppdrag, kunskap, pengar, stödtelefoner och nationella centrum. Så mycket görs, men en utredning gällande en olaglig verksamhet som inte går att kontrollera tror jag är mycket svår att verkställa.</p>",
    "intressent_id": "0853395328224",
    "rel_dok_id": "H81069",
    "replik": "N",
    "systemdatum": "2020-11-26 16:23:38"
  }
}