{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "9737759c-e536-ea11-912a-901b0eac4c78",
    "anforande_nummer": "27",
    "talare": "Niklas Wykman (M)",
    "parti": "M",
    "anforandetext": "<p>Herr talman! Jag skulle vilja börja med att påtala det anmärkningsvärda i att riksdagsledamoten Per Åsling säger att myndigheters tillämpning är felaktig. Det är ändå inte den ordningen vi har. Här inne stiftar vi lagar. Regeringen skriver regleringsbrev till myndigheterna. Myndigheterna tillämpar lagstiftningen. Medborgarna kan överklaga tillämpningen. Den prövas då i domstol, som fastställer vilken rätt som gäller och hur lagstiftningen ska tolkas när den är ifrågasatt. Om man sedan inte uppskattar de utfall som kommer av myndigheters beslut eller i domstolar är det vår uppgift här inne att stifta nya lagar, alternativt regeringens uppdrag att skriva nya regleringsbrev. Det är på det sättet vi får vårt samhälle att fungera, inte genom att överpröva myndigheters och domstolars beslut politiskt direkt. Det gör vi i så fall genom regleringsbrev och genom att ändra den lagstiftning som ligger till grund. Det är viktigt att vi håller på den rågången, särskilt i dessa tider.</p><p> STYLEREF Kantrubrik \\* MERGEFORMAT Skatt, tull och exekution</p><p>Min fråga till Per Åsling rör om Per Åsling är nöjd med den samhällsutveckling vi ser. Detta är ett mycket viktigt utgiftsområde. Det rör statens grundfunktioner. Skatteindrivning är ett hårt ord, men det är i grunden vad det handlar om. Det handlar om våra gränser, Tullverket och skydd mot att saker som inte ska vara i Sverige kommer in här. Det handlar om att säkerställa transaktioner i samhället genom att man kan få in sina skulder. Bedömer Per Åsling att väljarna i Jämtland fick det som de röstade på med den här regeringen och det beslut som vi i dag ska fatta? Var det detta väljarna ville ha?</p>",
    "intressent_id": "0493288854424",
    "rel_dok_id": "H701SkU1",
    "replik": "Y",
    "systemdatum": "2020-01-14 16:51:12"
  }
}