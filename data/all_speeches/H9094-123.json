{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:898 om utrikes födda kvinnors inträde på arbetsmarknaden",
    "underrubrik": "",
    "kammaraktivitet": "interpellationsdebatt",
    "anforande_id": "5ac1f047-4549-ec11-915f-901b0eac4c70",
    "anforande_nummer": "123",
    "talare": "Roger Haddad (L)",
    "parti": "L",
    "anforandetext": "<p>Herr ålderspresident! Tack, statsrådet Märta Stenevi, för svaret på min interpellation!</p><p>Liberalerna har återkommande under många år lyft upp frågan om situationen för utrikes födda kvinnor på arbetsmarknaden generellt när det gäller segregation och utanförskap. Det är oerhört bekymmersamt när vi nu ser, senast i Arbetsförmedlingens prognos, att vi börjar närma oss 200 000 långtidsarbetslösa. Över hälften av de inskrivna på Arbetsförmedlingen är födda utanför Europa, och av de långtidsarbetslösa har över hälften varit utanför arbetsmarknaden i mer än två år. Utrikes födda kvinnor är dessvärre överrepresenterade i denna statistik.</p><p> STYLEREF Kantrubrik \\* MERGEFORMAT Svar på interpellationer</p><p>Jag noterar att regeringen säger i sitt svar att man har gett uppdrag - kompetensuppdrag - och en prioritering till Arbetsförmedlingen. Samtidigt måste jag säga att jag i så fall är besviken över att Arbetsförmedlingen och reformeringen när det gäller jämställdhetsarbetet inte har kommit längre när man riktar sig mot utrikes födda kvinnor, när man ställer om eller upphandlar sina program mot kvinnodominerade yrken etcetera. Precis dessa problemområden och denna diskussion hade vi för fem, sex, sju, åtta och nio år sedan.</p><p>Här står vi nu igen, herr ålderspresident, i diskussion med regeringen och konstaterar att utrikes födda kvinnor har en längre sträcka för att kunna ta sig in på arbetsmarknaden. Därför räcker inte det uppdrag till Jämställdhetsmyndigheten som kom häromdagen. Det är inte första gången som regeringen ger uppdrag i denna riktning till myndigheterna. Redan hösten 2014 tillsattes en delegation som skulle jobba mot segregation och också mot ungdomsarbetslöshet och som sedan fick ett kompletterande uppdrag att jobba med nyanlända och utrikes födda kvinnor. Den har alltså redan jobbat i sex år.</p><p>Då är frågan till regeringen och statsrådet: Vad har de gjort? Var är reformerna? Hur kommer det sig att regeringen återigen känner sig tvingad att ge den här typen av uppdrag? Det är uppenbart att det inte har levererats. Finns det någon självkritik från regeringen? Tycker statsrådet, som är ansvarig både för jämställdhet och mot segregation, att det här är acceptabelt?</p>",
    "intressent_id": "0308306375022",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:32"
  }
}