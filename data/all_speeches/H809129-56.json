{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "09a28ea4-3516-ec11-9160-901b0e9b71a0",
    "anforande_nummer": "56",
    "talare": "Fredrik Malm (L)",
    "parti": "L",
    "anforandetext": "<p>Fru talman! Den 10 juli i sommar går mandatet ut för Förenta nationerna enligt den resolution som ger FN möjlighet att föra in humanitär hjälp till Syrien, till de områden som inte kontrolleras av regeringssidan.</p><p>Tidigare var fyra gränsövergångar öppna, bland annat Rabia från den irakiska sidan, en gränsövergång från Jordanien och även en från Turkiet in till de icke Asadkontrollerade områdena. Förra året tvingade Ryssland och Kina FN att stänga tre av dessa fyra gränsövergångar. Nu finns det en kvar; den går in till Idlib och är enda möjligheten att få in humanitär nödhjälp till den enklav som i dag härbärgerar uppskattningsvis 4,2 miljoner syrier, varav väldigt många är internflyktingar.</p><p>Nu hotar Ryssland att i FN:s säkerhetsråd ganska snart blockera möjligheten att fortsatt hålla denna gränsövergång öppen.</p><p>Det innebär i så fall att den enda möjligheten att få in hjälp till Idlib ska gå via Damaskus. Alla förstår att det inte kommer att fungera. Det kommer inte in en enda säck mjöl till Idlib, där 4 miljoner civila just nu befinner sig.</p><p>Detta agerande från Ryssland i FN riskerar att skapa ytterligare en humanitär härdsmälta i Syrien. Följden blir förutom det mänskliga lidandet också ett ökat tryck på FN, på grannländerna och i förlängningen också på Europa och Sverige. </p><p>Fru talman! När vi diskuterar Ryssland blir det ofta en diskussion om vårt närområde. Det är fullt förståeligt, för kartan ser nu en gång ut som den gör. Men vi måste även se hur Ryssland destabiliserar utvecklingen i Mellanöstern och vilka konsekvenser det får.</p>",
    "intressent_id": "0766496753128",
    "rel_dok_id": "",
    "replik": "N",
    "systemdatum": "2021-09-15 17:00:42"
  }
}