{
  "anforande": {
    "dok_hangar_id": "5163046",
    "dok_id": "HA0944",
    "dok_titel": "Protokoll 2022/23:44 Onsdagen den 21 december",
    "dok_rm": "2022/23",
    "dok_nummer": "44",
    "dok_datum": "2022-12-21 00:00:00",
    "avsnittsrubrik": "Avslutning",
    "underrubrik": "",
    "kammaraktivitet": "",
    "anforande_id": "b167caa4-97a1-ed11-917f-901b0eac4c70",
    "anforande_nummer": "107",
    "talare": "Tomas Eneroth (S)",
    "parti": "S",
    "anforandetext": "<p>Herr talman! Det hör ju till traditionen att riksdagens ålderspresident tackar talmannen och de vice talmännen för gott arbete och önskar dem en fridfull julledighet. Jag vet att jag å alla riksdagsledamöters vägnar kan göra detta. Vi är otroligt tacksamma för det fantastiska jobb ni gör - allt jobb ni under detta riksdagsår har lagt ned i talmanspresidiet.</p><p>Ni har ju haft uppdraget att hantera såväl nya statsråd och ledamöter som gamla statsråd och ledamöter, var och en med bestämda uppfattningar om hur det <em>egentligen</em> borde fungera i riksdagen - om hur debatter ska föras, när plenifria veckor ska infalla eller, för den delen, hur många ärenden som krävs för att det ska vara nödvändigt att genomföra en votering.</p><p>Men med tålamod, god pedagogisk förmåga och, inte minst hos talmannen vill jag nog ändå säga, en god portion - vad ska vi kalla det? - konstitutionell humor har ni lotsat oss fram till den nu väntande julledigheten.</p><p>Och som vi har väntat! Jag tror att vi alla, efter ett år med nomineringsmöten, valrörelse och inte minst alla nya roller vi har fått axla under hösten, längtar efter en fridfull julledighet.</p><p>Vi må ha olika uppfattningar i politiska sakfrågor i denna kammare, liksom när det gäller värderingar och kanske sätt att agitera. Men vi är alla folkvalda riksdagsledamöter, med den förväntan som partivänner, väljare och det omgivande samhället har på oss och de prestationskrav, arbetstider och resor som uppdraget också kräver. Där är vi rätt lika. Och jag tror faktiskt att vi allihop gör vårt allra bästa - kanske inte alltid för att förstå varandras argument, men om inte annat för att förstå och kunna lägga fram våra egna argument på bästa sätt.</p><p></p><p>Jag tror att det nu i juletid är viktigt att vi kommer ihåg att vi efter den heta debatten, den tuffa Twitterduellen eller en jämn, viktig och känslig votering ändå kan se det otroligt fina och vackra i att vi i Sverige har en fungerande demokrati. Vi argumenterar, röstar och verkställer, med respekt för varandras åsikter.</p><p>Å alla ledamöters vägnar önskar jag talmannen och de vice talmännen och inte minst hela Riksdagsförvaltningen och alla som jobbar här i det fantastiska Riksdagshuset en riktigt fridfull julledighet. Må ni sova gott, äta gott, läsa gott och ha det gott!</p><p>Som traditionen bjuder avslutar jag med en dikt som jag har knåpat ihop själv. Från oss alla till er, kära talmanspresidium!</p><p>Talmanspresidiets stil är hårdDe vill visst spara i varje timmaNär jag som ledamot pratar på ackordbörjar talmannens ögon att glimmaMen vi vill ju bara säga ett sista förslag,ett tillägg, en regel, en pytteliten lag!Nog kan vi debattera mera,nog hinner vi ändå votera!</p><p>Så går timmar, dagar och veckor förbi,med debatt och beslut i vår demokratiMen sen plötsligt står julfriden på gläntVad hösten gick fort! Hur har det hänt?Det har varit många arbetsplenum på rakenoch nu lyser snön vit på takenNu sänker sig friden över kammarenGod jul, talmanspresidiet, nu åker vi hem!</p><p>(Applåder)</p>",
    "intressent_id": "0284192765516",
    "rel_dok_id": "",
    "replik": "N",
    "systemdatum": "2023-01-31 19:47:53"
  }
}