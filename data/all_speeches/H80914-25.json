{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:4 om släktbaserade kriminella nätverk",
    "underrubrik": "",
    "kammaraktivitet": "interpellationsdebatt",
    "anforande_id": "74227c2c-fd0e-eb11-9146-901b0e9b71a8",
    "anforande_nummer": "25",
    "talare": "Boriana Åberg (M)",
    "parti": "M",
    "anforandetext": "<p>Herr talman! Tack, ministern, för svaret!</p><p>\"Brottsligheten i kriminella nätverk ska tryckas tillbaka med samhällets fulla kraft. I Sverige ska alla vara trygga, oavsett var man bor.\" Så sa ministern. Aldrig någonsin tidigare har det skådats en sådan enorm skillnad mellan ambition och verklighet. Fast ambition är något positivt. Ambition antyder handlingskraft. I ministerns och regeringens fall handlar det snarare om handlingsförlamning och oförmåga att lösa akuta problem. Det är som att all kraft har gått åt till retorik och det inte har blivit något kvar till handling.</p><p>Liknande uttalanden har upprepats av ministern i åratal. Vi är på väg att knäcka den organiserade brottsligheten, sa ministern i september 2017. Vi ska knäcka gängen, fick man höra i juni 2018. Men, herr talman, verkligheten utanför Rosenbad och Riksdagshuset visar något helt annat. Aldrig någonsin tidigare har den grova organiserade brottsligheten haft ett så fast grepp om vårt samhälle. Det är gängmord, skjutningar, uppgörelser där oskyldiga barn mördas, öppen knarkhandel och vägspärrar som upprättas av kriminella klaner som kontrollerar hela stadsdelar. Listan kan göras lång.</p><p>Aldrig någonsin har så många människor varit så otrygga i Sverige. Aldrig någonsin har vi hört vår polisledning säga som vice rikspolischefen Mats Löfving sa: \"Just nu har vi minst 40 . släktbaserade kriminella nätverk i Sverige, så kallade klaner. De har kommit till Sverige . enbart med syfte att organisera och systematisera kriminalitet. De arbetar med att skapa makt. De har stor våldskapacitet. De vill tjäna pengar.\"</p><p> STYLEREF Kantrubrik \\* MERGEFORMAT Svar på interpellationer</p><p>I sitt svar buntar ministern ihop de olika typerna av kriminella nätverk, men just den klanbaserade brottsligheten är speciell. Den kräver speciell kunskap och speciella åtgärder. Utvecklingen av klanbrottsligheten har gått hand i hand med den stora migrationen och den obefintliga integrationen. Den är systemhotande. Den har infiltrerat myndigheter, politik och näringsliv. </p><p>Klanbrottsligheten har en mycket stark struktur, där tilliten och relationerna redan finns i släkten. Klanerna skapar parallellsamhällen med egen rättvisa och egna lagar. De besitter också stort våldskapital som gör att ingen vågar vittna mot dem. </p><p>Herr talman! I Tyskland finns det en speciell klanenhet inom polisen. Man har också inrättat en särskild avdelning på åklagarmyndigheten med uppgift att konfiskera kriminellas tillgångar. </p><p>Kan regeringen ta efter Tysklands exempel direkt utan några långdragna utredningar, visa handlingskraft och slå undan benen på den klanbaserade brottsligheten? Det kommer inte att ske med detsamma. Men man kan åtminstone visa goda intentioner och använda väl beprövade och verkningsfulla åtgärder från vårt grannland. </p>",
    "intressent_id": "0105632258713",
    "rel_dok_id": "H8104",
    "replik": "N",
    "systemdatum": "2020-10-15 17:44:03"
  }
}