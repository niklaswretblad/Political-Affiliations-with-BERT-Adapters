{
  "anforande": {
    "dok_hangar_id": "5036582",
    "dok_id": "H609105",
    "dok_titel": "Protokoll 2018/19:105 Fredagen den 14 juni",
    "dok_rm": "2018/19",
    "dok_nummer": "105",
    "dok_datum": "2019-06-14 00:00:00",
    "avsnittsrubrik": "Järnvägsfrågor",
    "underrubrik": null,
    "kammaraktivitet": "ärendedebatt",
    "anforande_id": "b9ec067d-47ca-e911-9123-901b0eac4c78",
    "anforande_nummer": "29",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Vi har två partier i regeringen, och jag vill återkomma till den fråga som jag hade tidigare.</p><p>Alla här i kammaren verkar vara helt överens om att järnväg är viktigt. Vi tycker alla att god finansiering behövs, och vi verkar alla vara överens om att vi önskar att det ska ske på ett stabilt och välplanerat sätt. Samtidigt konstaterar vi alla att det trots att anslagen har ökat behöver ske fler satsningar om järnvägen ska ha en ökad effektivitet och kunna konkurrera med andra transportslag.</p><p>Då återkommer jag till min tidigare fråga. I dag är det framför allt statsbudgeten som finansierar, men om man ska klara av att göra satsningar på nya stambanor, oavsett hur de konstrueras, måste man antagligen jobba med lånefinansiering eller offentlig-privat samverkan, eller OPS, som är det svenska ordet för det som jag sa tidigare i debatten. Jag uppfattade dock att åtminstone ett av regeringspartierna var lite mer negativt till den typen av samverkan, men jag ser inte hur vi ska klara av att göra de satsningar som behövs om vi inte hittar andra metoder än bara statsbudgeten.</p><p>Min fråga blir därför: Hur ser Miljöpartiet på detta?</p>",
    "intressent_id": "0977592683711",
    "rel_dok_id": "H601TU17",
    "replik": "Y",
    "systemdatum": "2019-08-29 12:27:11"
  }
}