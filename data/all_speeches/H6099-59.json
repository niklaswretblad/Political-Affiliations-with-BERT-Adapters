{
  "anforande": {
    "dok_hangar_id": "5005913",
    "dok_id": "H6099",
    "dok_titel": "Protokoll 2018/19:9 Torsdagen den 18 oktober",
    "dok_rm": "2018/19",
    "dok_nummer": "9",
    "dok_datum": "2018-10-18 00:00:00",
    "avsnittsrubrik": "Allmänpolitisk debatt (forts. från prot. 8)",
    "underrubrik": "Sjukvård och välfärdsfrågor",
    "kammaraktivitet": null,
    "anforande_id": "7700486f-80e6-e811-910f-901b0eac4c70",
    "anforande_nummer": "59",
    "talare": "Jon Thorbjörnson (V)",
    "parti": "V",
    "anforandetext": "<p>Fru talman! Jag ser mig omkring i riksdagen och vill väldigt gärna passa in. Det är väldigt skönt och tryggt att passa in, men det är inte alltid så lätt. Hur mycket ska jag ändra på mig för att passa i mallen? Och vem är det som bestämmer hur mallen ska se ut? Vad är det som påverkar mig att göra de val jag gör?</p><p>I dagens mediesamhälle översköljs vi av mängder av budskap varje dag, inte bara i radio, tv och tidningar och på affischer. Under i princip alla dygnets vakna timmar har vi med oss hela världen i fickformat i form av våra mobiltelefoner. På nästan alla dessa ställen förekommer det reklam.</p><p> STYLEREF Kantrubrik \\* MERGEFORMAT Allmänpolitisk debattSjukvård och välfärds-frågor</p><p>Reklamens syfte är att påverka oss. Den är ett medel som används i kommersiellt syfte för att få oss att konsumera. Skickliga reklammakare producerar mängder av reklam som företag betalar stora pengar för och som vi exponeras för i princip dagligen. Man kanske tror att man inte påverkas av alla reklambudskap som basuneras ut, men vi är bara människor. Det är svårt att stå emot de bilder som målas upp av vad man måste göra, vad man behöver eller hur man ska se ut. Därför vill vi i Vänsterpartiet förbjuda könsdiskriminerande reklam.</p><p>Även om reklamens huvudsyfte är att öka efterfrågan på varor och tjänster påverkar den också medvetandet hos mottagaren när det gäller saker som inte alltid har med produkten eller tjänsten att göra. Könsdiskriminerande reklam påverkar formandet av människors identitet och motverkar samhällets strävan efter jämställdhet. </p><p>Reklamen skapar och upprätthåller stereotypa idealbilder av män och kvinnor. Bilderna är nästan utan undantag retuscherade, vilket leder till att de befäster ett skönhetsideal som inte existerar i verkligheten. Skönhetsideal och objektifiering i reklam kan skapa en snedvriden kroppsbild och ge ett lägre självförtroende.</p><p>Av en undersökning från 2016 framgår det att drygt varannan person möter reklam i vardagen som upplevs som könsdiskriminerande. Kvinnor, liksom personer i åldern 18-29 år, svarade i högre grad att de ofta möter denna typ av reklam. Unga upplever också i högre grad att den sexistiska reklamen har ökat.</p><p>Som det ser ut just nu är varken marknadsföringslagen eller diskrimineringslagstiftningen tillämplig på könsdiskriminerande reklam. I stället är det upp till näringslivet att genom frivilliga åtgärder motverka problemet. Varje år görs omkring 250 anmälningar till Reklamombudsmannen, RO, i Sverige. Om RO anser att ett reklaminslag är könsdiskriminerande får företaget möjlighet att uttala sig om reklamen. Ett utdrag ur anmälan samt RO:s och företagets utlåtanden publiceras därefter på RO:s hemsida. Men det finns inga sanktionsmöjligheter. Det är helt upp till avsändaren att följa de beslut som tagits. Detta tycker vi inte är tillräckligt. </p><p>Övriga nordiska länder har redan ett förbud mot könsdiskriminerande reklam. Island är det land som har kommit längst med motverkande åtgärder. Sverige är det enda land som helt saknar reglering och möjligheter till sanktioner på området. Vi tycker att det är dags för Sverige att följa efter sina nordiska grannar.</p><p>I Stockholms stad antogs i slutet av förra året etiska riktlinjer rörande utomhusreklam. Där är det meningen att man ska förhålla sig till RO:s riktlinjer. Beslutet har fått kritik, bland annat för att det riskerar att begränsa yttrandefriheten. Yttrandefriheten är till för att skydda yttranden och åsikter, inte kommersiella intressen. I Sverige finns redan lagstiftning mot tobaksreklam, alkoholreklam och reklam som riktar sig till barn, utan att detta hindras av yttrandefrihetsgrundlagen. Det borde inte vara möjligt att gömma sig bakom yttrandefriheten för att legitimera könsdiskriminerande reklam.</p>",
    "intressent_id": "0272006117024",
    "rel_dok_id": null,
    "replik": "N",
    "systemdatum": "2018-11-12 14:40:26"
  }
}