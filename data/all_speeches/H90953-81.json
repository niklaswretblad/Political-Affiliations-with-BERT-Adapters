{
  "anforande": {
    "dok_hangar_id": "5116842",
    "dok_id": "H90953",
    "dok_titel": "Protokoll 2021/22:53 Fredagen den 14 januari",
    "dok_rm": "2021/22",
    "dok_nummer": "53",
    "dok_datum": "2022-01-14 00:00:00",
    "avsnittsrubrik": "Svar på interpellation 2021/22:172 om den ökande inflationen",
    "underrubrik": "",
    "kammaraktivitet": "interpellationsdebatt",
    "anforande_id": "2d82ee21-f2b4-ec11-9167-901b0eac4c78",
    "anforande_nummer": "81",
    "talare": "Lotta Olsson (M)",
    "parti": "M",
    "anforandetext": "<p>Fru talman! Statsrådet säger att det här är en exceptionell satsning. Hur säkra kan vi vara på det? Det är egentligen en vanlig, normal vinter som vi har nu. Det är inget exceptionellt, utan det här kommer att återkomma nästa år också. Ska vi ha satsningar med elbidrag då också, eller blir det inte så då? Nästa år är ju inte ett valår.</p><p>Det blir väldigt tydligt med det som ministern säger nu att det här är selekterat så exakt och är socialdemokratisk fördelningspolitik. Man har till och med gjort energipolitiken till ett bidragssystem utifrån den egna politik som man har skapat.</p><p> STYLEREF Kantrubrik \\* MERGEFORMAT Svar på interpellationer</p><p>Är det inte lite konstigt att man behöver skapa ett bidragssystem till ett energisystem som tidigare har finansierat sig självt? Människor ska veta, oavsett om de bor i småhus eller i smålägenheter, att om de satsar på en värmepump är det ett bra beteende och inte känna att de kanske missar bidraget till elnotan som de kan få när det är valår. Nej, det här duger inte, som jag ser det. Men det är ändå bra att statsrådet är tydlig med det här.</p><p>När det gäller det här med att vara Rysslands gisslan är det samma sak med det - ska det vara så varje år? Ryssland har massor av gammal kärnkraft - de har inte en speciellt upprustad kärnkraft men de har mycket - och de har olja och naturgas. Det är de som kommer att vara starka när det kommer kriser framöver. Vi kommer att få lägga våra pengar inte på försvar utan på energibidrag. Nej, det här duger inte.</p>",
    "intressent_id": "066769783310",
    "rel_dok_id": "H910172",
    "replik": "N",
    "systemdatum": "2022-04-05 17:08:18"
  }
}