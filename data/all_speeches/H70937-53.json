{
  "anforande": {
    "dok_hangar_id": "5047835",
    "dok_id": "H70937",
    "dok_titel": "Protokoll 2019/20:37 Fredagen den 22 november",
    "dok_rm": "2019/20",
    "dok_nummer": "37",
    "dok_datum": "2019-11-22 00:00:00",
    "avsnittsrubrik": "Svar på interpellation 2019/20:120 om Karolinska institutets antagning till tandläkarutbildningen",
    "underrubrik": "",
    "kammaraktivitet": "interpellationsdebatt",
    "anforande_id": "56fc3ca6-d11c-ea11-912c-901b0e9b71a8",
    "anforande_nummer": "53",
    "talare": "Statsrådet Matilda Ernkrans (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Som jag sa kretsar inte planeten runt Liberalerna även om de och Roger Haddad tycks tycka så. Det finns andra som också är aktivt engagerade i att vi ska kunna fortsätta att förbättra och utveckla Sverige.</p><p>Jag har också varit med länge i politiken. Jag kan försäkra Roger Haddad att initiativ tagits för att ta ett samlat grepp om och se möjligheterna för vem eller vilka som skulle kunna följa upp, kartlägga och analysera hur lärosätena jobbar med det lokala urvalet på ett transparent och rättssäkert sätt, i syfte att stärka det lokala urvalet så att vi kan jobba mer med breddad rekrytering och se till att fler får möjlighet att använda meriter som har förvärvats exempelvis genom arbete för att ta sig in på attraktiva utbildningar, att detta jobb fungerar väl på de lärosäten som har lokalt urval och att vi får ett ordentligt gediget underlag för vår analys, om det är så att vi behöver göra förändringar. Detta uppdrag sattes igång så fort jag hade möjlighet att göra det, och det levererades genom ett regeringsbeslut i går.</p><p>Jag är som sagt mycket glad över det engagemang som Liberalerna visar i denna fråga. Jag hoppas och tror att vi kan ha ett fortsatt gott samarbete för att göra detta riktigt bra för framtiden. Det var <em>Kalla fakta</em> som tydliggjorde behovet av att följa upp frågan, som inte har följts upp på tio år. Riksdagen beslutade att vi ska stärka arbetet med lokalt beslutade urvalsgrunder. Jag satte igång arbetet så fort behovet tydliggjordes av <em>Kalla fakta</em> för att se vad vi kunde göra ytterligare. Regeringen fattade beslut i går.</p><p>Vi kommer att få en grundlig kartläggning och analys den 1 mars 2021, och då kan vi ta det vidare om det är så att vi behöver förändra något för att ytterligare förstärka det lokala urvalet, vilket är viktigt för en breddad rekrytering.</p><p>Interpellationsdebatten var härmed avslutad.</p>",
    "intressent_id": "0983984918111",
    "rel_dok_id": "H710120",
    "replik": "N",
    "systemdatum": "2019-12-12 12:22:49"
  }
}