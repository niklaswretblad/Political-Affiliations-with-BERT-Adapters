{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "40b9bf8e-782b-ec11-915b-901b0eac4c78",
    "anforande_nummer": "6",
    "talare": "Ebba Busch (KD)",
    "parti": "KD",
    "anforandetext": "<p>Herr talman! Om 361 dagar går svenska folket till val. Om 361 dagar är det demokratins högtidsdag, och vi får äntligen rösta. Om 361 dagar får svenska folket säga sitt om den här regeringen och om det rödgröna styre som nu bestämt i snart åtta år. </p><p>Den fråga som varje väljare måste ställa sig är om Sverige har blivit bättre eller sämre - ett bättre eller ett sämre land under de rödgrönas ledarskap. Fungerar välfärden bättre, fungerar landets styre bättre, görs de investeringar som krävs för att säkra jobben i framtiden, och är vi tryggare?</p><p>Var och en måste göra sin utvärdering av den här mandatperioden. Det är en del av ens uppgift som medborgare, men jag uppmanar var och en att titta på verkligheten. På frukten känner man trädet.</p><p>Jag vet att det finns en del personer som lite grann tappat tron på politiken. De ser många försämringar av vår välfärd och trygghet, men de vill tro på att förändring är möjlig. De är missmodiga men letar efter ett modigt alternativ. De känner i hjärtat att politiken måste ta ansvar och våga göra mer, och de letar efter ett alternativ med hjärtat på rätta stället. Men vem ska man tro på egentligen? </p><p>Jag kommer aldrig att lova guld och gröna skogar. Den som påstår att den kan göra allting perfekt lovar mer än den kan hålla. Men jag kan berätta om fyra principer som kommer att vägleda oss, oavsett vad framtiden för med sig. </p><p>Den första är att kristdemokrati handlar om andra. Vi är inte och har aldrig varit ett parti organiserat runt klass eller egenintresse. Vi drivs av att göra livet bättre för andra, våra medmänniskor, och av att skapa samhällsgemenskap. Det är därför vi alltid lyfter fram vikten av familjen, en fungerande vård, trygghet och omsorg om de allra mest utsatta i vårt samhälle. </p><p>Den andra principen handlar om att vi är beredda att tala med alla. Vi är beredda till uppgörelser med alla och att samarbeta med alla partier här i Sveriges riksdag om det är vad som krävs och vad som är bäst för Sverige. Politik handlar inte om att posera med fina ideal - politik handlar om att göra skillnad på riktigt. </p><p>Den tredje principen är att vi är beredda att lämna samma samtal och samarbeten och gå ut ur rummet om krav skulle ställas som strider mot våra grundvärderingar. Uppgörelser har inget egenvärde. Uppgörelser om fel politik för Sverige är just fel för Sverige. Vi är beredda att göra uppgörelser som för Sverige framåt. </p><p>Den fjärde principen är: Om möjligheten uppstår kan man lita på att KD kommer att ta chansen. Vi kommer att ta chansen att förändra Sverige till det bättre. Politiska alternativ utan mod att agera är också utan mod att leda. </p><p></p><p>Vi ryggar inte tillbaka inför de akuta problem som många gånger har lamslagit de rödgröna. Vi kommer att kapa vårdköerna, skapa en fungerande rättspolitik, säkra framtiden för en klimatsmart kärnkraft och ge oss en långsiktigt hållbar migrationspolitik. </p><p>Söker du efter ett modigt alternativ till fyra år till med de rödgröna finns vi kristdemokrater. Vi lovar inte allt åt alla, men vi håller vad vi lovar. </p><p>Två personer som inte har gett upp hoppet om förändring är Staffan Danielsson, tidigare riksdagsledamot och förbundsstyrelseledamot i LRF, och Mikael Bäckström, i dag ordförande för LRF Entreprenad. De har kommit från Centerpartiet för att bidra till en borgerlig valvinst. Jag medger: Det är inte ett fullskaligt bondeuppror än, men budkavlen går. Vi välkomnar dem, och vi välkomnar alla andra som vill se en politik för att hela Sverige ska fungera. Häng med till Kristdemokraterna! </p><p>Det är 361 dagar kvar till valet. Vill du få förändring? Vill du få slut på skjutningarna? Vill du att vårdköerna ska kapas, så att hela Sverige ska fungera? Vill du att det ska bli annorlunda än i dag? Ja, då måste också fler rösta annorlunda än i dag. </p><p>Vill du ha mer av samma, okej, rösta på samma gäng då, men vill du ha förändring, rösta för förändring! </p><p>Vi har inte gett upp hoppet. Vi vet att vi kan vända detta. Tillsammans kan vi skapa ett Sverige att lita på, ett Sverige där hela Sverige fungerar. </p><p>(Applåder)</p>",
    "intressent_id": "0512510717328",
    "rel_dok_id": "",
    "replik": "N",
    "systemdatum": "2021-10-12 18:22:35"
  }
}