{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "671ec86e-0ebd-ea11-9135-901b0eac4c70",
    "anforande_nummer": "44",
    "talare": "Karin Rågsjö (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Särskild debatt om åtgärder för att hindra smittspridning inom äldreomsorgen</p><p>Fru talman! Vad ska vi göra på kort sikt? Varje anställd som möter covid-19-patienter inom äldreomsorgen ska ha det skydd som krävs för att inte föra infektionen vidare eller själv bli smittad. Vi måste också minska antalet anställda som besöker varje äldre i hemtjänsten. Det handlar om personalen.</p><p>Vi måste skapa särskilda covidteam som ansvarar för alla äldre med misstänkt eller bekräftad smitta.</p><p>Vi måste ge det offentliga rätt att ta kontroll över privata aktörers verksamhet. Kommunen bör ha ett samordningsansvar.</p><p>Vi måste också ha regelbundna covid-19-tester av dem som arbetar inom äldreomsorgen.</p><p>Låt MAS, de medicinskt ansvariga sjuksköterskorna, bli inspektörer som har kontakt med smittskyddsläkarna.</p><p>Åtskilj de infekterade från dem som inte är infekterade.</p><p>Det måste göras individuella bedömningar för vilken vård som ska ges för covid-19: syrgas, mediciner och så vidare. Palliativ vård innebär att två läkare ska bedöma situationen. Och det ska göras på plats, tillsammans med den sjuke och anhörig.</p><p>Vad ska vi göra på lång sikt? Skattesänkningar kommer vi inte att ha råd med. Värna välfärden och ta bort vinsterna i välfärden. Tillsvidaretjänster ska vara det normala.</p><p>Uppgradera dem som arbetar inom äldreomsorgen. Se till att de har bra löner, bra scheman, bra arbetsvillkor och bra kompetensutveckling. Vård- och omsorgsutbildningar ska garantera samma kompetens i hela landet. Inför skyddad yrkestitel för undersköterskor. Satsa på nyanställningar inom äldreomsorgen.</p><p>Det behövs mer sjukvårdskompetens inom äldreomsorgen, fru talman, och mer av kommunal sjukvård. De multisjuka måste få adekvat vård.</p><p>Låt oss möta nästa pandemi med en värdig äldreomsorg, byggd på att vi ger personalen förutsättningar att jobba.</p>",
    "intressent_id": "0246927519019",
    "rel_dok_id": "",
    "replik": "N",
    "systemdatum": "2020-07-03 11:20:49"
  }
}