{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:282 om arbetsmiljö i naturområden med rovdjur",
    "underrubrik": "",
    "kammaraktivitet": "interpellationsdebatt",
    "anforande_id": "22d376cb-2d74-ea11-9134-0090facf175a",
    "anforande_nummer": "66",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag tackar statsrådet för svaret. Denna interpellation skrev jag efter att vi hade haft ett rundabordssamtal i Vallsta i Hälsingland. Det ligger norr om Dalälven, mitt i Hälsingland. Där har man stora problem nu med bland annat en vargflock på 14 individer som rör sig på ett begränsat område. </p><p>Fru talman! I Gävleborg finns 90 av Sveriges inventerade vargar. Det kom faktiskt en siffra i dag om att man har hittat 329 vargar. Inventeringen fortsätter två tre veckor till, så vi vet inte exakt hur många vargar det finns. Men det är i alla fall mer än 329. </p><p>Vid detta rundabordssamtal tog företagare upp ett reellt problem, och det är detta som jag har skrivit en interpellation om. På detta möte var bland andra Karl-Erik Olsson med. Han är skogsförvaltare i Galven och har jobbat i skogen hela sitt liv. Han utför ensamarbete i skogen, där det är dålig mobiltelefontäckning. Han har kontaktat Arbetsmiljöverket och frågat hur han ska kunna skydda sig. Det är lite komplicerat när det är en enmansföretagare. Då har man naturligtvis ett arbetsmiljöansvar för sig själv. </p><p>På detta möte deltog även andra företagare som har anställda. De har gjort en riskanalys, tagit sitt ansvar som arbetsgivare - precis som statsrådet talar om - och bedömt risken. Men sedan tar det stopp. I denna riskanalys ingår det att det är farligt med ensamarbete när det är så många rovdjur på en begränsad yta. Vad ska man då som arbetsgivare göra? Det är detta som jag har frågat ministern om. Det korta svaret från ministern är då: \"Den arbetsmiljölagstiftning som behövs finns på plats.\" Men det hjälper inte den kvinnliga företagaren med anställda då det finns ett reellt hot att en incident med en varg kan inträffa. Det är på allvar. Det är inget upplevt hot, utan det är en riskfylld situation. </p><p> STYLEREF Kantrubrik \\* MERGEFORMAT Svar på interpellationer</p><p>I detta läge måste man fundera. I detta sammanhang är det uppenbarligen två lagstiftningar som står mot varandra. Det är den lagstiftning som tillkom efter beslut om rovdjurspropositionen. Vi moderater sa då att vi inte kan ha så mycket varg på en begränsad yta. Vi måste skjuta av antalet individer i Sverige så att det blir 170. Då blir det ett helt annat rovdjurstryck. Men det är även arbetsmiljölagstiftningen, det vill säga: Hur ska jag som företagare kunna ta ansvar för mina anställda? </p><p>Jag hade ett långt samtal med en företagare som frågade: Vad ska vi göra? Jag kan inte ens skicka med en jägare som ska stå och vakta min personal, eftersom det inte är säkert att jägaren får skjuta. </p><p>Där måste regeringen ändå ta ett ansvar för arbetsmiljön. Och jag skulle uppskatta om ministern kunde rådgöra med landsbygdsministern och ta ett samlat grepp om dessa frågor, som gör att de anställda kan känna trygghet och att arbetsgivaren kan ta sitt arbetsmiljöansvar. </p><p>En rektor på en skola i Kilafors löste det genom att förbjuda utflykter. Hon säger att hon inte kan ta ansvar vare sig för barnen för eller medarbetarna. I Kilafors får barnen alltså inte gå på skogsutflykt, eftersom man upplever att risken är så stor. </p><p>Hade detta hänt i Nacka hade Niklas Svensson naturligtvis flugit med sin helikopter och kört livesändning om att barnen inte kan gå ut. Men nu händer detta i Kilafors, och det glimrar förbi i lokaltidningen i Hälsingland. Men det blir ingen riksnyhet. </p><p>Ministern säger alltså att den arbetsmiljölagstiftning som behövs finns på plats. Men hur ska dessa företagare kunna ta ansvar för sin personal?</p>",
    "intressent_id": "0588282566419",
    "rel_dok_id": "H710282",
    "replik": "N",
    "systemdatum": "2020-04-01 17:31:45"
  }
}