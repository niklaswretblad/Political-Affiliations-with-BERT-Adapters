{
  "anforande": {
    "dok_hangar_id": "5047835",
    "dok_id": "H70937",
    "dok_titel": "Protokoll 2019/20:37 Fredagen den 22 november",
    "dok_rm": "2019/20",
    "dok_nummer": "37",
    "dok_datum": "2019-11-22 00:00:00",
    "avsnittsrubrik": "Svar på interpellation 2019/20:120 om Karolinska institutets antagning till tandläkarutbildningen",
    "underrubrik": "",
    "kammaraktivitet": "interpellationsdebatt",
    "anforande_id": "52fc3ca6-d11c-ea11-912c-901b0e9b71a8",
    "anforande_nummer": "49",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Fru talman! Reportaget i <em>Kalla fakta</em> tydliggjorde verkligen behovet av att följa upp hur lärosäten hanterar de lokala urvalsgrunderna. Jag kan försäkra Roger Haddad om att jag som ansvarigt statsråd tog dessa uppgifter på allra största allvar.</p><p>Vi ska också påminna oss om att de lokalt beslutade urvalsgrunderna inte har följts upp på de senaste tio åren. Riksdagen beslutade för ett par år sedan att man ska fortsätta använda de lokalt beslutade urvalsgrunderna och att den delen i urvalsprocessen ska stärkas.</p><p>Jag och regeringen är övertygade om att de lokalt beslutade urvalsgrunderna fyller en viktig funktion, inte minst för att bredda rekryteringen och i ett läge då vi behöver ta till vara kompetenser som människor har förvärvat i arbetslivet som en merit för att de ska få tillgång till högre utbildning.</p><p>Av dessa tre anledningar - att det var tio år sedan en uppföljning gjordes, att riksdagen har fattat detta beslut och att granskningen i <em>Kalla fakta</em> tydliggjorde behovet av en uppföljning av hur lärosäten hanterar de lokalt beslutade urvalsgrunderna - satte jag på en gång igång ett arbete.</p><p>Effekterna av detta arbete gjorde att regeringen i går kunde ta beslutet att ge uppdraget till Universitets- och högskolerådet att tillsammans med Universitetskanslersämbetet kartlägga och analysera hur lärosäten använder sig av de lokalt beslutade urvalsgrunderna, givetvis i syfte att kunna stärka detta och för att vi ska kunna känna oss trygga med att grunderna används på ett rättssäkert och transparent sätt.</p><p>Låt mig vara tydlig med att rättssäkerhet och transparens är viktigt. De lagar och regler som gäller ska följas oavsett lärosäte. Jag kan inte kommentera enskilda lärosäten eller enskilda fall, men jag har varit tydlig med att jag förväntar mig att KI lever upp till de lagar och regler som gäller och att man också måste svara för hur man har använt sitt lokala urval för antagning.</p><p>Vi kan se till att det görs en kartläggning och analys av hur alla lärosäten jobbar med lokala urvalsgrunder, att det är rättssäkert och transparent och att de används på ett positivt och offensivt sätt för att försöka bredda rekryteringen och ge fler möjlighet att komma in på högre utbildning, givetvis med grund i de meriter som krävs för att ta sig in på utbildningen.</p><p>Denna interpellationsdebatt visar att regeringen och Liberalerna har ett gemensamt engagemang. Vi vill känna oss trygga med att detta fungerar väl, och vi vill stärka och fortsätta utveckla de lokala urvalsgrunderna.</p>",
    "intressent_id": "0983984918111",
    "rel_dok_id": "H710120",
    "replik": "N",
    "systemdatum": "2019-12-12 12:22:49"
  }
}