{
  "anforande": {
    "dok_hangar_id": "5048730",
    "dok_id": "H70942",
    "dok_titel": "Protokoll 2019/20:42 Måndagen den 2 december",
    "dok_rm": "2019/20",
    "dok_nummer": "42",
    "dok_datum": "2019-12-02 00:00:00",
    "avsnittsrubrik": "Svar på interpellation 2019/20:136 om en nationell handlingsplan mot bortförande och bortgifte av barn",
    "underrubrik": "",
    "kammaraktivitet": "interpellationsdebatt",
    "anforande_id": "4b8fdee4-e436-ea11-912a-901b0eac4c78",
    "anforande_nummer": "14",
    "talare": "Statsrådet Åsa Lindhagen (MP)",
    "parti": "MP",
    "anforandetext": "<p>Fru talman! Jag uppskattar det här meningsutbytet mycket.</p><p> STYLEREF Kantrubrik \\* MERGEFORMAT Svar på interpellationer</p><p>Jag utesluter som sagt inte att vi tar fram en handlingsplan, men jag kommer inte att sitta och vänta på att det tas fram en handlingsplan. Vi agerar och kommer att fortsätta att agera, för vi behöver göra mycket mer i de här frågorna.</p><p>Några saker som vi har gjort är att vi har förstärkt Utrikesdepartementets arbete med att få hem barn igen till Sverige, men som jag sa tidigare är det viktiga att de över huvud taget inte förs ut ur landet.</p><p>Vi jobbar just nu med att etablera gemensamma resurscentrum på flera platser runt om i landet där flera verksamheter samlas under ett tak för att man ska kunna ge bättre stöd till utsatta.</p><p>Vi har sett till att det ska finnas en nationell stödtelefon för utsatta för hedersvåld. Det är kvinnofridslinjen som har fått ett tydligt uppdrag att rikta sig till kvinnor och flickor som är utsatta för hedersvåld.</p><p>Vi jobbar hela tiden med att stärka kunskapen bland yrkesverksamma.</p><p>Vi har kommit en lång väg i Sverige det senaste decenniet, men vi har väldigt mycket kvar att göra när det gäller att stärka kunskapen om de här frågorna.</p><p>Vi permanentar det nationella kompetensteamet mot hedersbrott. Vi har också gett ökade resurser till kompetensteamet vid Länsstyrelsen i Östergötland.</p><p>Det är flera olika insatser som pågår. En väldigt viktig sak är också att vi måste jobba med roten till problemet, alltså själva hedersnormerna. Vi måste komma åt grundproblemet.</p><p>Att förändra normer och värderingar är svårt och kan vara tidskrävande, men det är inte omöjligt. Vi vet att det går att förändra normer och värderingar. Det är något som jag tror att vi behöver bli bättre på att jobba med. Vi behöver lära oss mer om hur vi ska göra.</p><p>Vi kan inte lämna de här ungdomarna i sticket, utan vi måste också ta kampen mot själva roten till problemet och bekämpa hedersnormerna.</p><p>Interpellationsdebatten var härmed avslutad.</p>",
    "intressent_id": "062367962120",
    "rel_dok_id": "H710136",
    "replik": "N",
    "systemdatum": "2020-01-14 16:46:31"
  }
}