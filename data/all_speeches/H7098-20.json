{
  "anforande": {
    "dok_hangar_id": "5039173",
    "dok_id": "H7098",
    "dok_titel": "Protokoll 2019/20:8 Fredagen den 20 september",
    "dok_rm": "2019/20",
    "dok_nummer": "8",
    "dok_datum": "2019-09-20 00:00:00",
    "avsnittsrubrik": "Svar på interpellation 2018/19:319 om statens stöd till trossamfund",
    "underrubrik": "",
    "kammaraktivitet": "interpellationsdebatt",
    "anforande_id": "5e39b672-63eb-e911-9128-901b0e9b71a0",
    "anforande_nummer": "20",
    "talare": "Christer Nylander (L)",
    "parti": "L",
    "anforandetext": "<p>Herr talman! Jag noterar ett antal saker, bland annat att statsrådet tycker att det är rimligt att det finns stöd. Jag noterar också att statsrådet inte tycker att man i onödan ska diskriminera vissa jämfört med andra. Jag håller med statsrådet om att det är viktigt att processen kring demokrativillkor nu löper vidare snabbt. </p><p>Jag kan dock konstatera att det finns något annat än \"nu\" och \"aldrig\", nämligen ett område där man kan säga antingen \"ganska snart\" eller \"nästan aldrig\". Någonstans i den pendeln skulle jag vilja höra statsrådet säga att detta är en sak som utifrån den utredning som finns kan beredas ganska skyndsamt. Det är klart att det 2019, 2020, 2021, 2022 och så vidare är orimligt att ha ett system där staten inte är likvärdig i sin behandling av dem som har en sekulär respektive dem som har en icke-sekulär trosuppfattning eller livsåskådning. </p><p>Eftersom jag är på mitt mest optimistiska och positiva humör i dag, herr talman, skulle jag vilja säga följande: Om statsrådet i sitt sista inlägg inte säger något annat än det hon sagt i interpellationssvaret och den följande debatten gör jag bedömningen att det finns en öppenhet från regeringens sida att fortsätta diskutera hur man kan ändra stödet till trossamfund så att det inkluderar även dem som är sekulära och därmed inte diskriminerar några uppfattningar jämfört med andra. </p>",
    "intressent_id": "0731442709013",
    "rel_dok_id": "H7C120190920ip",
    "replik": "N",
    "systemdatum": "2019-10-10 15:40:26"
  }
}