{
  "anforande": {
    "dok_hangar_id": "5061508",
    "dok_id": "H709120",
    "dok_titel": "Protokoll 2019/20:120 Onsdagen den 13 maj",
    "dok_rm": "2019/20",
    "dok_nummer": "120",
    "dok_datum": "2020-05-13 00:00:00",
    "avsnittsrubrik": "Höjt tak för uppskov med kapitalvinst vid avyttring av privatbostad",
    "underrubrik": "",
    "kammaraktivitet": "ärendedebatt",
    "anforande_id": "a115767b-f0b6-ea11-9135-901b0eac4c70",
    "anforande_nummer": "22",
    "talare": "Joar Forssell (L)",
    "parti": "L",
    "anforandetext": "<p>Fru talman! Ett antal orättvisor på bostadsmarknaden har lyfts fram i den här debatten. Folk har pratat om orättvisa. Jag håller med. Det finns stora orättvisor i Sverige i dag på bostadsmarknaden.</p><p>En av de orättvisorna är att personer med låga inkomster i väldigt låg grad äger sin bostad. Det är en orättvisa. Om man äger sin bostad i stället för att hyra den vet vi att man tjänar på det över tid. Det kostar mycket mer att hyra en bostad i det långa - och faktiskt inte så långa - loppet. Det kom för ett par år sedan en rapport som sa att den som äger sin bostad i ungefär tre år kommer att tjäna på det jämfört med om den hade hyrt. Vi måste se till att personer med låga inkomster också får äga. Då behövs det reformer som flexibelt ägande och sänkta skatter på låga inkomster, så att man har råd att spara ihop till en insats.</p><p> STYLEREF Kantrubrik \\* MERGEFORMAT Höjt tak för uppskov med kapitalvinst vid avyttring av privat-bostad</p><p>En annan orättvisa är att det finns en massa människor i Sverige i dag som inte tar sig in på bostadsmarknaden. Det är svårt att få sin första bostad. Det kan vara svårt att få sin första hyresrätt, sin första bostadsrätt eller sitt första hus - eller vad det nu kan vara för bostadssituation på den ort där man befinner sig. Detta måste vi såklart lösa med enklare byggregler, en annan markpolitik i många av våra kommuner och så vidare, så att vi får bostäder byggda.</p><p>Men, fru talman, det är inte det som det här ärendet handlar om. Många andra partier har i dag uppehållit sig vid andra delar av bostadsdebatten än vad den här debatten faktiskt handlar om. Det som vi ska prata om i dag är ju rörligheten på bostadsmarknaden.</p><p>Fru talman! Det är klart att det är ett problem om ett företag eller en entreprenör vill anställa någon men den personen inte hittar en bostad på orten, så att man inte kan göra investeringarna och se till att skapa den ekonomiska tillväxt som vi behöver för att hålla landet rullande. Det är också ett stort problem om en person får en ändrad livssituation och behöver flytta eller hitta en ny bostad men det inte går därför att bostadsmarknaden är stel och fastfrusen.</p><p>Ett sätt att se till att rörligheten på bostadsmarknaden ökar - det är inte det enda sättet, som påpekas i ett par av reservationerna, men ett nödvändigt sätt - är att höja taket för uppskov med kapitalvinst vid avyttring av privatbostad, vilket vi debatterar här i dag.</p><p>Precis som några har påpekat är det klart att argumentet att höjningen - det är en dubblering, vilket är en rätt stor höjning - kommer att leda till större rörlighet är giltigt oavsett vilket belopp vi skulle tala om. Riksdagen ska fatta beslut om detta i dag. Jag skulle kunna gå upp i talarstolen här i morgon och argumentera för att dubblera beloppet en gång till. Samma argument hade varit giltigt dag två: Vi får en ökad rörlighet på bostadsmarknaden. Vad Liberalerna vill är, precis som flera föregående talare har sagt, att vi slopar det här. Man borde kunna skjuta upp det oavsett hur mycket pengar det handlar om - så pass mycket behöver vi öka rörligheten.</p><p>Nu är det så att vi i vår ekonomiska politik samarbetar med Socialdemokraterna, Miljöpartiet och Centerpartiet. I en konstellation där några vill få bort systemet och några kanske vill ha kvar det som det är i dag - vad vet jag - är det klart att det kan vara svårt att få igenom precis det man vill. Men jag är väldigt glad, fru talman, att vi genom förhandling och genom vårt arbete i den ekonomiska politiken har tvingat med oss de här stora jättarna i svensk politik, Socialdemokraterna, på denna kraftiga ökning av beloppet, en dubblering. Det är fantastiskt. Det kommer att öka rörligheten. Det kommer att se till att bostadsmarknaden blir mer flexibel, att det blir lättare att hitta en bostad som passar för ens egen livssituation och att det blir lättare att rekrytera människor till den egna firman runt om i hela landet eftersom de hittar bostad.</p><p>Höjt tak för uppskov med kapitalvinst vid avyttring av privat-bostad</p><p>Fru talman! Det har sagts här i debatten - jag tror att det var av Vänsterpartiet; det skulle inte förvåna - att det här bara gynnar kapitalägare och kapitalister. Det skulle vara fråga om människor som äger sin bostad, äger pengar och skor sig på andra genom att inte jobba för sina inkomster utan bara äga bostaden och ta ut vinsterna.</p><p>Men titta på beloppen, fru talman! Det som det här handlar om är faktiskt inte människor som är några storkapitalister. Det är ju bara retorik från Vänsterpartiet. Det är fråga om människor som äger helt vanliga bostäder.</p><p>Man kan tycka att det är dyrt att äga helt vanliga bostäder. Ja, det tycker jag också. Jag tycker att det är alldeles för dyrt. Jag tycker att det byggs för lite. Jag tycker att vi har för krångliga regler. Jag tycker att vi har för höga skatter. Det gör att det blir för dyrt att hitta en bostad.</p><p>De personer som berörs av detta ärende är inte några storkapitalister, som Vänsterpartiet vill få det att låta som. Det är vanligt folk som vill kunna anpassa sig efter sin livssituation. Jag tycker att det är bra att vi ser till att de gör det och att vi får en flexibel bostadsmarknad.</p><p>Överläggningen var härmed avslutad.</p><p>(Beslut fattades under § 24.)</p>",
    "intressent_id": "0980092192122",
    "rel_dok_id": "H701SkU18",
    "replik": "N",
    "systemdatum": "2020-06-25 16:31:55"
  }
}