{
  "anforande": {
    "dok_hangar_id": "5120103",
    "dok_id": "H90966",
    "dok_titel": "Protokoll 2021/22:66 Tisdagen den 15 februari",
    "dok_rm": "2021/22",
    "dok_nummer": "66",
    "dok_datum": "2022-02-15 00:00:00",
    "avsnittsrubrik": "Svar på interpellation 2021/22:298 om utredning av störningar i väginfrastrukturen",
    "underrubrik": "",
    "kammaraktivitet": "interpellationsdebatt",
    "anforande_id": "4653ade4-36c2-ec11-9167-901b0eac4c78",
    "anforande_nummer": "99",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman!  har frågat mig om regeringen avser att tillsätta en haverikommission för att utreda orsaken till störningar i vår viktiga väginfrastruktur.</p><p>Det är av stor betydelse att vinterväghållningen av vägarna håller en hög kvalitet. Det har betydelse för såväl framkomlighet som trafiksäkerhet. Trafikverket, som har regeringens uppdrag att ansvara för vinterväghållningen, har tillräckliga ekonomiska resurser, framtagna krav för vinterväghållningens standard samt rutiner och metoder för att följa upp entreprenörernas arbete så att det utförs på ett korrekt sätt. Det skapar förutsättningar för en fungerande vinterväghållning. </p><p>Det är viktigt att entreprenörerna fullgör sitt åtagande och genomför verksamheten i enlighet med ställda krav. Om en entreprenör missköter sitt åtagande och bryter mot kontraktskraven vidtar Trafikverket nödvändiga åtgärder. Det kan till exempel avse att utdela viten och att ålägga entreprenörerna att rätta till fel och brister.</p><p>Jag förutsätter att Trafikverket redan i dag utreder de eventuella brister som konstateras och att åtgärder vidtas. Det är Trafikverkets ansvar att ha en dialog med berörda aktörer för att säkerställa att rätt insatser görs i rätt tid och av rätt kvalitet. Det är också viktigt att aktörerna tillsammans arbetar långsiktigt för att utveckla verksamheten och verka för en effektivare och bättre halkbekämpning.</p>",
    "intressent_id": "0284192765516",
    "rel_dok_id": "H910298",
    "replik": "N",
    "systemdatum": "2022-04-22 14:23:31"
  }
}