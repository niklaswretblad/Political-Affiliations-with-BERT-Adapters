{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:190 och 207 om EU-förslaget om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "72d9026a-3062-eb11-914e-901b0e9b71a0",
    "anforande_nummer": "20",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Äntligen har vi hittat en punkt där vi kan enas, och det är att det här förslaget har möjlighet att få stora effekter.</p><p> STYLEREF Kantrubrik \\* MERGEFORMAT Svar på interpellationer</p><p>På EU-nivå tror jag att förslaget om en taxonomi kan få väldigt stor effekt i att styra över investeringar till hållbara satsningar som gör att vi kan minska vårt fossilberoende och även minska utsläppen och därmed kraftfullt bidra till att klara av klimathotet, som ju är ett existentiellt hot. Det är också vår generations stora utmaning, som vi behöver göra allt för att möta.</p><p>Regeringen ägnar sig åt att påverka det här förslaget. Det finns nu möjlighet att påverka det i rätt riktning ur svensk synvinkel. Det är det vi ägnar vår kraft och vår tid åt, och det kommer vi fortsätta att göra.</p><p>Som herrarna har nämnt flera gånger i den här debatten har vi också tät avstämning med riksdagen, inte bara genom interpellationsdebatter utan också genom att vara på plats i utskotten, förklara och diskutera hur förslaget ser ut och ta in synpunkter. Min statssekreterare var i utskottet i dag. Jag kommer att komma till utskottet nästa vecka för att göra samma sak. Det är viktigt att vi då, som vi gör när vi har samråd med riksdagen, lyssnar in riksdagens ståndpunkter. Men det är också viktigt att riksdagen försöker inta en konstruktiv hållning och kommer med förslag på förändringar och vad som behöver justeras.</p><p>Vi diskuterar självklart inte bara med riksdagsledamöter och riksdagens partier, utan vi gör också kontinuerliga avstämningar med näringar och organisationer i hela Sverige. Det kommer vi att fortsätta göra också under den här delen av konsultationen fram till den 18 december, när Sverige ska ge ett svar på förslaget från kommissionen. Vi kommer alltså att fortsätta ha diskussioner med företag, organisationer och branscher om hur de ser på de här förslagen, och det kommer självklart att vara en del av det som Sverige sedan går in med som svar till kommissionen.</p><p>Vi har också kunnat enas här i dag om att en taxonomi för att få hållbara finansieringar är ett steg i rätt riktning på EU-nivå.</p><p>Interpellationsdebatten var härmed avslutad.</p>",
    "intressent_id": "0956444284814",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:52"
  }
}