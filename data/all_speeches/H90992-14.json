{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellationerna 2021/22:386 och 395 om kusinäktenskap",
    "underrubrik": "",
    "kammaraktivitet": "interpellationsdebatt",
    "anforande_id": "e3d31b83-38ee-ec11-916f-901b0eac4c70",
    "anforande_nummer": "14",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Det vore mig fullständigt främmande att framställa mig själv som den mest fulländade av justitieministrar, som Tobias Andersson sa. Så uttrycker jag mig naturligtvis aldrig. </p><p>Däremot har den här regeringen - och det erkänner Tobias Andersson också - gjort väldigt mycket. Jag radade upp alla de reformer vi har gen-omfört. Det gäller straffskärpningsgrunden, utreseförbudet och barnäktenskapsbrottet. Nu ligger det också ett särskilt förslag på riksdagens bord om att göra hedersförtryck till ett brott. </p><p>Det är fel att säga att detta beror på att riksdagen har jagat på regeringen. Det är faktiskt precis tvärtom. Högern i den här kammaren har ju något slags strategi som går ut på att man när regeringen tar ett initiativ och håller på att utreda någonting skyndar sig att producera ett tillkännagivande om saken. Det innebär att riksdagen säger: Det här som regeringen redan gör måste den göra - helst ännu fortare! Sedan kan man i efterhand säga att det minsann egentligen var riksdagen som drev fram frågan. </p><p>Det där är en del av det politiska spelet, skulle jag vilja säga. Och så får det väl vara, för det viktiga är att reformerna kommer på plats, att lagstiftningen kommer på plats och att vi flyttar fram positionerna efter hand, i sak. </p><p>Jag vill rätta till en del saker. Mikael Eskilandersson tar upp Danmark. Nej, det är inte förbjudet i Danmark. Det är inte förbjudet i Finland, och det är inte förbjudet i Norge. Det är alltså inte förbjudet i våra nordiska grannländer, och det är inte förbjudet i Tyskland, Frankrike, Spanien eller Italien. Detta är alltså som sagt något som är tillåtet i så gott som alla andra europeiska stater. </p><p> STYLEREF Kantrubrik \\* MERGEFORMAT Svar på interpellationer</p><p>Den fråga man skulle kunna ställa till er i Sverigedemokraterna är dock: Vad är er lösning på hedersproblematiken och hedersförtrycket? Men vi vet ju vad er lösning är, nämligen att skicka ut dem som är förtryckta. De ska skickas hem igen, som ni uttrycker det. De ska skickas till sina hemländer. </p><p>Det är inte särskilt länge sedan som er partiordförande återigen började prata om återvandring och repatriering. Det räckte alltså inte med att vi vid det tillfället hade ett väldigt litet antal asylsökande - det har nu ändrats i och med kriget i Ukraina, men då hade vi ett väldigt litet antal asylsökande - utan ni sa att det inte räckte med noll, utan nu skulle det bli minus. </p><p>Sedan står Mikael Eskilandersson här och talar om att det är ett problem att en del av de grupperna inte kan lita på myndigheterna. Men om Sverigedemokraterna hade fått bestämma hade de här tjejerna aldrig någonsin haft en chans. Det är faktumet att de har kunnat komma till Sverige, till ett land med de mänskliga rättigheter och lagstiftningar som vi har, som har lett till att de över huvud taget har fått en chans att bryta sig ur hedersförtrycket.</p><p>Med Sverigedemokraternas återvandringspolitik och repatrieringspolitik skulle de tjejerna aldrig någonsin ha en chans att bryta sig ur förtrycket. De skulle igen hamna på den somaliska landsbygden och vara utsatta för könsstympning och bortgifta innan 15 års ålder. Det är faktumet att de är i Sverige som innebär att de har en möjlighet att bryta sig ur detta.</p><p>Att Sverigedemokraterna skulle rulla igång sin politik på området och köra ut människor som är utsatta för det förtrycket vore den allra värsta utvecklingen för de tjejer, och i viss mån killar, som är utsatta för det förtrycket. Det kan vi inte tillåta.</p>",
    "intressent_id": "0473783431010",
    "rel_dok_id": "H910386, H910395",
    "replik": "N",
    "systemdatum": "2022-06-17 14:25:30"
  }
}