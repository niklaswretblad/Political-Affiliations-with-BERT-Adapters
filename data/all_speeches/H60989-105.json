{
  "anforande": {
    "dok_hangar_id": "5033581",
    "dok_id": "H60989",
    "dok_titel": "Protokoll 2018/19:89 Torsdagen den 9 maj",
    "dok_rm": "2018/19",
    "dok_nummer": "89",
    "dok_datum": "2019-05-09 00:00:00",
    "avsnittsrubrik": "(forts. från § 5) Forskning (forts. UbU14)",
    "underrubrik": null,
    "kammaraktivitet": null,
    "anforande_id": "cc56a4a9-0d86-e911-9121-901b0e9b71a0",
    "anforande_nummer": "105",
    "talare": "Robert Stenkvist (SD)",
    "parti": "SD",
    "anforandetext": "<p>Herr talman! Jag utlovade ju en replik, och vi har ju båda talat om kärnkraft.</p><p>Först vill jag ta upp detta med politiskt styrd forskning. Vi har ju som jag nämnde strategiska forskningsområden. Det är i viss mån politiskt styrd forskning, där vi tycker att någonting är samhällsviktigt. Därutöver värnar jag och Sverigedemokraterna verkligen lärosätenas akademiska frihet.</p><p> STYLEREF Kantrubrik \\* MERGEFORMAT Forskning</p><p>Jag pratade med en kille från KTH, tror jag att det var, och han menade att den forskning om kärnkraft som forskare vill göra i princip blir motarbetad. Det är inte heller akademisk frihet. Vi måste tillåta den forskning om kärnkraft som växer fram naturligt. Sedan är det jättesvårt att starta upp den igen när den har gått ned på jättelåg nivå.</p><p>Jag tycker att Mats Berglunds anförande till stora delar var väldigt positivt och bra. Jag håller med om en hel del, faktiskt.</p><p>Mats Berglund nämnde avfallet, herr talman, och jag nämnde i min tur fjärde generationens kärnkraftverk. Vad gör de? Jo, de förbrukar avfallet. Och när avfallet är förbrukat i fjärde generationens kärnkraftverk är det betydligt ofarligare. Det är naturligtvis inte ofarligt, men det har en mycket lägre halveringstid än vad kärnavfallet hade från början.</p><p>Jag hoppas att jag nu hinner med den fråga jag hade tänkt ställa från början. Miljöpartiet pratar ju jättemycket om koldioxidutsläpp. Det är nästan lite upprepning, om jag får vara så oartig. Men kärnkraften producerar enorma mängder energi utan att släppa ut koldioxid. Fjärde generationens kärnkraftverk är väldigt säkra. Är det bara en hang-up från Miljöpartiets sida?</p>",
    "intressent_id": "0955748436811",
    "rel_dok_id": null,
    "replik": "Y",
    "systemdatum": "2019-06-03 16:42:01"
  }
}