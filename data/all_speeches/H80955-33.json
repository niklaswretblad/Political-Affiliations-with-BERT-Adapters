{
  "anforande": {
    "dok_hangar_id": "5079231",
    "dok_id": "H80955",
    "dok_titel": "Protokoll 2020/21:55 Onsdagen den 16 december",
    "dok_rm": "2020/21",
    "dok_nummer": "55",
    "dok_datum": "2020-12-16 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "7f4c4bca-3a71-eb11-914e-901b0e9b71a0",
    "anforande_nummer": "33",
    "talare": "Anna Johansson (S)",
    "parti": "S",
    "anforandetext": "<p>Herr ålderspresident! Vi har två minuters talartid i repliker, så det är lite svårt att gå Mats Green till mötes på alla punkter.</p><p>Jag börjar med arbetslösheten. Ja, vi har haft och har fortsatt att ha stora problem med hög arbetslöshet. Men något som är oerhört positivt är att vi har haft och fortsätter att ha EU:s absolut högsta sysselsättningsgrad. Det innebär att det är fler människor av den totala arbetskraften i Sverige som går till jobbet och försörjer sig själva. Vi har en lägre andel fattiga i Sverige, och vi har en i grunden robust arbetsmarknad. Jag tycker att det är värt att påpeka.</p><p>Vi har fått ett inflöde av människor som står långt ifrån arbetsmarknaden, vilket har medfört att vi har fått en ökad arbetslöshet. I högkonjunkturen har också fler ansett det mödan värt att söka jobb, vilket också har bidragit till högre arbetslöshetsnivåer.</p><p>Den viktiga siffran handlar faktiskt om hur många som är sysselsatta i ekonomin, och där ligger Sverige bra till. Nu går vi in i en kris, men det gör också många andra, och därför behöver vi snabbt se till att återstarta ekonomin så att fler kommer i arbete så fort som möjligt.</p><p>Sänkt arbetsgivaravgift för unga är en tillfällig åtgärd. Vi skulle kanske inte själva ha föreslagit den om vi hade styrt på egen hand, men vi tror ändå att i en väldigt speciell situation som den här är det en mindre skadlig åtgärd än under åren då alliansregeringen genomförde den på bred front.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbetsmarknadspolitik och arbetslöshets-försäkringen</p><p>Höjningen av a-kassan är en tillfällig åtgärd. Vi socialdemokrater skulle gärna se att den var permanent, men det som finns i budgetförslaget för nästa år är en tillfällig höjning av a-kassan. Hur det blir sedan beror i alla fall delvis på vad svenska folket väljer att lägga sina röster på i valet 2022.</p><p>Jag skulle vilja ställa en motfråga till Mats Green. Hur tänker sig Mats Green och Moderaterna att en sänkt a-kassa ska medverka till en bättre arbetsmarknad?</p>",
    "intressent_id": "0691264514114",
    "rel_dok_id": "H801AU2, H801AU5",
    "replik": "Y",
    "systemdatum": "2021-02-17 17:11:59"
  }
}