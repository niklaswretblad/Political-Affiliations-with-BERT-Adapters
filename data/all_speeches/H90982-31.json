{
  "anforande": {
    "dok_hangar_id": "5124227",
    "dok_id": "H90982",
    "dok_titel": "Protokoll 2021/22:82 Onsdagen den 16 mars",
    "dok_rm": "2021/22",
    "dok_nummer": "82",
    "dok_datum": "2022-03-16 00:00:00",
    "avsnittsrubrik": "Återrapportering från Europeiska rådets möte den 10-11 mars",
    "underrubrik": "",
    "kammaraktivitet": "",
    "anforande_id": "2296d4d6-ccd6-ec11-9170-0090facf175a",
    "anforande_nummer": "31",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Jag tackar Olle Thorell för en oerhört viktig fråga. </p><p>De som nu begår krigsbrott och övergrepp måste ställas inför rätta. Därför har Ukraina tillsammans med bland annat Sverige drivit på för att FN:s råd för mänskliga rättigheter ska inrätta en särskild kommission för att undersöka de uppgifter som nu finns om kränkningar och övergrepp under den ryska invasionen. Det rådet är nu upprättat, och det är ett viktigt steg. Syftet är att identifiera individer eller organisationer som ska kunna ställas till svars. Man ska också ta fram rekommendationer om åtgärder för ansvarsutkrävande.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 10-11 mars</p><p>Därutöver har Sverige tillsammans med andra länder hänskjutit situationen i Ukraina till Internationella brottmålsdomstolen i Haag, som också har meddelat att förundersökning och arbete med bevisinsamling kommer att inledas direkt. Det är en viktig signal till de ryska soldater och överordnade som nu befinner sig i Ukraina.</p><p>Regeringen undersöker därutöver möjligheter att ge stöd till organisationer som arbetar med bevisinsamling på civilsamhällesnivå och vilka möjligheter som finns att verka genom OSSE. </p><p>Det här är en viktig fråga. Har man begått övergrepp ska man ställas till svars. Det är viktigt för offren, men det är också en signal om att världssamfundet tittar på. Det kan minska risken för olika former av övergrepp.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-05-18 19:06:43"
  }
}