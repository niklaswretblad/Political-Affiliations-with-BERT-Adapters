{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "4bd6f69f-c239-e911-9116-901b0eac4c78",
    "anforande_nummer": "126",
    "talare": "Annie Lööf (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Fru talman! Min absolut första partidebatt var faktiskt mot Gustav Fridolin. Vi var i gymnasieåldern, och det var på min gymnasieskola i Värnamo. Sedan dess har det blivit ganska många debatter mellan mig och Gustav. Jag har alltid uppskattat diskussionerna och debatterna, och jag har alltid uppskattat Gustavs ärliga och uppriktiga engagemang.</p><p>För många är Gustav Fridolin främst förknippad med skolan. Till det vill jag lägga hans internationella engagemang, engagemanget för solidaritet, medmänsklighet och humanism och mot främlingsfientlighet.</p><p>Gustav Fridolin lämnar nu språkrörsrollen och har själv sagt att han längtar efter att undervisa igen. Centerpartiet har i utbildningens tecken och i Gustavs namn skänkt en gåva till Plan Sverige för att fler flickor ska få gå i skolan. I dag går 130 miljoner flickor runt om i världen inte i skolan, och det måste vi tillsammans ändra på.</p><p>Jag vill tacka för gott motstånd, gott samarbete och goda samtal genom åren, Gustav Fridolin. Stort tack och lycka till!</p><p>(Applåder)</p>",
    "intressent_id": "0862868280923",
    "rel_dok_id": null,
    "replik": "Y",
    "systemdatum": "2019-02-26 13:33:33"
  }
}