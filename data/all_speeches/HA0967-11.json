{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Extra ändringsbudget för 2023 - Tillfällig skatt på vissa elproducenters överintäkter",
    "underrubrik": "",
    "kammaraktivitet": "ärendedebatt",
    "anforande_id": "020ec2b0-e8b2-ed11-917f-901b0eac4c70",
    "anforande_nummer": "11",
    "talare": "Edward Riedl (M)",
    "parti": "M",
    "anforandetext": "<p>Fru talman! Den som lyssnar på Miljöpartiets ledamot i finansutskottet Marielle Lahti behöver komma ihåg en sak. Ledamoten säger att vi har ett väl fungerande energisystem. Jag tror inte att alla de hushåll som i dag plågas av extremt stora elräkningar - flera gånger större än vad de någonsin har varit - håller med.</p><p>Jag, som bor i Norrland, där el närmast har varit en icke-fråga, hade en elräkning på 10 000 kronor i december. Människor har hört av sig till mig från södra Sverige, där man har elräkningar på över 20 000 kronor för en enskild månad. Miljöpartiet tycker att vi har ett väl fungerande energisystem. Jag gissar att man är stolt över det man gjorde under de åtta år man tillsammans med Socialdemokraterna styrde energipolitiken.</p><p>Företag lägger ned produktion. Man har inte längre råd att köra bakugnar på bagerier. Personal blir av med sina arbetstillfällen till följd av vad den förra regeringen har orsakat.</p><p>Fru talman! Vi har <em>inte</em> ett väl fungerande energisystem. Vi har ett energisystem som är kraftigt påverkat av att man lade ned fungerande kärnkraft. Man gjorde kärnkraften ekonomiskt olönsam, och sedan försöker man i efterhand stå och säga att det var marknadsmässiga beslut som ledde fram till att kärnkraften lades ned.</p><p>Men kom ihåg: Här i riksdagens talarstol har både socialdemokrater och miljöpartister stått och varit stolta över det som gjorde att kärnkraften, Ringhals 1 och 2, till slut fick läggas ned.</p><p>Priset på el gick upp långt innan kriget i Ukraina startade. Hösten 2021, långt innan Ryssland hade inlett sitt anfallskrig mot Ukraina, ökade elpriserna dramatiskt i Sverige - det vet alla som då betalade sina elräkningar - till följd av att kärnkraften lades ned. Det har skapat de här problemen. Där skiljer vi oss åt: i vad som har orsakat dagens situation och om vi är nöjda med den.</p><p>Jag får återkomma. Jag ser att min talartid är slut, men jag ska svara på ledamoten Marielle Lahtis fråga i mitt nästa inlägg.</p>",
    "intressent_id": "0273506284025",
    "rel_dok_id": "HA01FiU33",
    "replik": "Y",
    "systemdatum": "2023-02-22 20:40:39"
  }
}