{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellationerna 2019/20:102 och 116 om Svenska institutets marknadsföring av Sverige",
    "underrubrik": "",
    "kammaraktivitet": "interpellationsdebatt",
    "anforande_id": "48607034-f620-ea11-912c-901b0e9b71a8",
    "anforande_nummer": "121",
    "talare": "Katarina Brännström (M)",
    "parti": "M",
    "anforandetext": "<p>Fru talman! Här kom det ett långt inlägg om vad Moderaterna tycker om svensk välfärd. Det är inte det som denna interpellation handlar om. Jag kan bara tala om att vi månar väldigt mycket om den svenska välfärden, betald av skattebetalarna i Sverige. Vi är rädda om varenda förmån som vi har. Därför har vi kanske andra tankar om hur brett detta ska spridas. Det är det som denna interpellation handlar om. Allt annat tycker jag är på en låg nivå. </p><p>Detta är en bild som har spridits i flera år. Denna text har stått här i flera år. PM Nilsson i Dagens industri skrev om detta för ett eller två år sedan. Detta är ingenting nytt. Många flyktingar är väl informerade om de system som vi har i Sverige. Det är redan en pull-faktor, som tidigare talare sa, när man vet hur mycket man har rätt att få i Sverige. Det är inte bra. </p><p>Det finns också många märkligheter på denna webbplats som jag tycker att man bör titta på. Språket och översättningarna är riktigt dåliga. Jag kan inte begripa varför det står: Till skillnad från vissa andra länder tolererar många svenskar - till och med välkomnar - höga skatter. </p><p> STYLEREF Kantrubrik \\* MERGEFORMAT Svar på interpellationer</p><p>Vad är det för information att skicka ut i världen? Det är inte ens sant. </p><p>Det står vidare: Ett växande antal accepterar ännu högre skatter för att betala för ett i stort sett rättvist och väl fungerande samhälle med offentliga tjänster och ett universellt säkerhetsnät. </p><p>Jag vet inte riktigt vad detta betyder. Men det kanske statsrådet kan förklara. </p><p>Detta är inte alls relevant. Om Skatteverket står det väldigt mycket dumheter, eller vad säger statsrådet om att följande står: Du kan fokusera på midnattsmatningar och smutsiga blöjor när du fått barn. Myndigheterna hanterar allt kring personnummer etcetera. </p><p>För den som försöker lära sig svenska är webbplatsen en katastrof. Översättningarna till svenska är helt otroliga. Barnaga blir företagsstraff på svenska. Det står först att det är förbjudet att slå barn. Sedan står det att företagsstraff är förbjudet. Man har alltså översatt corporal punishment fel. Det finns många sådana fel på denna webbplats. </p><p>På något ställe står det: Nej, isbjörnar finns inte i Sverige. </p><p>Det är nästan ett löjets skimmer över hur vi vill sälja och marknadsföra Sverige. Det finns så mycket att anmärka på och ifrågasätta. Det som jag har tagit upp i min interpellation är just detta kring vår svenska välfärd och bidragen. </p><p>Jag tycker att det är riktigt dåligt, och jag vill verkligen säga att vi ska värna om vår välfärd och att vi ska vara rädda om det vi har. Om vi får hit människor som tycker att det är toppen att komma hit med sex barn och få 12 000 kronor i månaden enbart i barnbidrag är det kanske inte denna grupp som vi först och främst vill ska komma till Sverige. Vi vill att talanger och experter ska komma hit. Men det är tyvärr så att när vi bara talar om bidrag på detta sätt ger vi bilden av att det är andra som vi vill ska komma hit. Det tycker jag är mycket olyckligt. Jag tror faktiskt att statsrådet håller med mig om det, för det är väl inte så vi vill sälja in Sverige? Vi vill vara ett bra land med hög teknik, trygghet och säkerhet. Tyvärr är bilden just nu inte enbart positiva Sverige. Det är brottslighet, sprängdåd, skjutningar och annat som kablas ut över världen. Det är därför viktigt att vi värnar och vårdar bilden av Sverige på ett positivt sätt och inte tramsar bort den eller talar om saker som inte är relevanta på en sådan viktig webbplats som detta faktiskt är. </p>",
    "intressent_id": "0128805841317",
    "rel_dok_id": "H7C120191126ip",
    "replik": "N",
    "systemdatum": "2019-12-17 18:55:06"
  }
}