{
  "anforande": {
    "dok_hangar_id": "5162110",
    "dok_id": "HA0941",
    "dok_titel": "Protokoll 2022/23:41 Lördagen den 17 december",
    "dok_rm": "2022/23",
    "dok_nummer": "41",
    "dok_datum": "2022-12-17 00:00:00",
    "avsnittsrubrik": "Kommunikationer",
    "underrubrik": "",
    "kammaraktivitet": "ärendedebatt",
    "anforande_id": "62fa3484-fe9b-ed11-917f-901b0eac4c70",
    "anforande_nummer": "63",
    "talare": "Daniel Helldén (MP)",
    "parti": "MP",
    "anforandetext": "<p>Herr talman! Sträckan till Alingsås och fyrspåren till Uppsala är viktiga för de båda regionerna, för stambanorna och för framkomligheten för järnvägstransporterna. Men nu hävdar Stockhaus att Ostlänken, som ju planeras för max 250 kilometer i timmen, är ett höghastighetståg och att Göteborg-Borås och Lund-Hässleholm också är det. Men det är normala stambanor - tågen går självklart med hög hastighet, men det är inte höghastighetståg.</p><p>Det borde rimligen vara så att regeringen säger ja till dem, men uppenbarligen säger man nu nej till nya stambanor som kan ge bra trafik som gör att folk inte kommer för sent till sina arbeten. Det är beklagligt.</p><p>Jag måste också kommentera det som står i budgeten och som har sagts här om flyget. Det flyg som behövs och som behöver finnas kvar - en stor del av flyget som behövs faktiskt - ska självklart ställa om till fossilfria bränslen. Det är bra att BRA har flugit med fossilfritt bränsle någon gång, men märkligt att de inte gör det oftare, eftersom planen uppenbarligen klarar det redan i dag. De borde göra det mer. Det kan ju marknaden lösa.</p><p> STYLEREF Kantrubrik \\* MERGEFORMAT Kommunikationer</p><p>Moderaterna, regeringen, Sverigedemokraterna och hela den gruppen vill behålla Bromma flygplats trots att den enligt alla utredningar inte behövs. Om det nationella flyget ska fungera behöver det samlas på Arlanda och konsolideras. Därmed kan man få ett flyg som fungerar. Men i stället vill regeringen hålla kvar flyget på Bromma och därmed förneka Stockholmsregionen ett stort antal bostäder. Det är beklagligt.</p>",
    "intressent_id": "0504851635310",
    "rel_dok_id": "HA01TU1",
    "replik": "Y",
    "systemdatum": "2023-01-24 16:48:51"
  }
}