{
  "anforande": {
    "dok_hangar_id": "5054251",
    "dok_id": "H70966",
    "dok_titel": "Protokoll 2019/20:66 Torsdagen den 30 januari",
    "dok_rm": "2019/20",
    "dok_nummer": "66",
    "dok_datum": "2020-01-30 00:00:00",
    "avsnittsrubrik": "Frågestund",
    "underrubrik": "En polislönesatsning",
    "kammaraktivitet": "frågestund",
    "anforande_id": "5bebd3ad-6168-ea11-912e-901b0eac4c78",
    "anforande_nummer": "91",
    "talare": "Statsrådet Mikael Damberg (S)",
    "parti": "S",
    "anforandetext": "<p></p><p>Fru talman! Jag tackar för frågan. Jag kan konstatera att det är mer än dubbelt så många som börjar en polisutbildning i dag jämfört med när regeringen tillträdde. Vi har byggt två nya polisutbildningar, och vi fortsätter att kraftigt bygga ut polisen. Just nu är det 3 000 polisstudenter under utbildning, och de kommer att ta anställning i polisorganisationen runt om i Sverige under de närmaste åren. </p><p>Rikspolischefen säger till mig att han fortfarande tror att det är möjligt att nå målet om 10 000 fler. Årssiffrorna kom för bara någon vecka sedan när det gäller polisen, och vi har aldrig haft så många poliser anställda i Sverige som vi hade vid årsskiftet. Vi har aldrig haft så många polisanställda i Sverige, och vi har nått ungefär en tredjedel på vägen mot de 10 000 fler polisanställda. En glädjande siffra i decembersiffrorna var också att andelen som slutar hos polisen minskar för tredje året i rad och att ungefär en fjärdedel av dem som slutade i samband med omorganisationen faktiskt har återvänt. Mer måste dock göras för att öka attraktiviteten, så att polis är ett attraktivt yrke. </p>",
    "intressent_id": "014744660015",
    "rel_dok_id": "H7C120200130fs",
    "replik": "N",
    "systemdatum": "2020-03-17 16:12:49"
  }
}