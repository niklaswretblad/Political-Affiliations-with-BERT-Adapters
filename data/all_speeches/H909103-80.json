{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Mänskliga rättigheter i länder och regioner m.m.",
    "underrubrik": "",
    "kammaraktivitet": "ärendedebatt",
    "anforande_id": "f80c7667-bb23-ed11-9178-901b0e9b71a8",
    "anforande_nummer": "80",
    "talare": "Jamal El-Haj (S)",
    "parti": "S",
    "anforandetext": "<p>Herr talman! Jag tackar för Markus Wiechels uppmaning att begära replik. Det gör jag gärna.</p><p>Sverige har goda förbindelser med Taiwan. Dessa har utvecklats över många år inom ett flertal områden. Handelsutbytet med Taiwan är ett exempel. Svenska företag har haft en lång och framgångsrik närvaro i Taiwan, och i dag verkar närmare hundra svenska företag där.</p><p>Business Sweden-kontoret i Taiwan har varit aktivt sedan 1991, och det var det dåvarande Exportrådets första kontor i Asien. Varje år hålls handelsöverläggningar på statssekreterarnivå mellan Sverige och Taiwan. Detta har skett sedan 1980.</p><p>Sverige ska fortsätta att utveckla sina förbindelser med Taiwan, och Business Sweden bedriver i dag ett viktigt arbete för svenska handelsintressen. Vi anser att det redan omfattande utbyte som bedrivs i dag ryms inom ramen för Business Swedens kontor i Taipei.</p><p>Varför vill ni ta bort de framgångar som Sverige har fått i Taiwan och ersätta dem med något annat?</p>",
    "intressent_id": "0121939297619",
    "rel_dok_id": "H901UU15",
    "replik": "Y",
    "systemdatum": "2022-08-24 16:46:14"
  }
}