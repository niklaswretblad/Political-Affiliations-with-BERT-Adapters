{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "81022d69-c139-ed11-9178-901b0e9b71a8",
    "anforande_nummer": "83",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är detta bemötande, där man låter det bästa bli det godas fiende, som gör att vi tyvärr ofta inte kommer tillräckligt snabbt framåt i att ställa om samhället.</p><p>Vi står för ännu mer ambitiösa förslag när det gäller att stötta de kommuner som säger ja till vindkraft och de markägare och intressenter som påverkas. Där skulle vi ha kunnat kroka arm. I stället, genom Centerpartiets nej, gäller fortfarande samma regelverk som nu leder fram till att åtta av tio vindkraftsprojekt stoppas.</p><p>Detta var detta som gjorde att det, när miljörörelsen granskade Centerpartiets politik på miljö- och klimatområdet, än en gång blev tydligt att det till slut ofta är andra intressen som får gå före när det gäller att fatta skarpa, nödvändiga beslut för klimatet.</p><p>Jag vill se en regering efter valet som kan få mycket att hända. Miljöpartiet har genomfört mycket av det som Centern planerade för men inte lyckades med i regeringsställning, såsom bonus malus och bränslebyte, som nu leder till en snabb omställning i Sverige. Detta är jag stolt över.</p><p>Men jag vill sträcka ut en hand till Centerpartiet. Är ni beredda att tillsammans med oss verka för att verkligen få fart på den gröna omställningen under nästa mandatperiod?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}