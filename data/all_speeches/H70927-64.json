{
  "anforande": {
    "dok_hangar_id": "5045987",
    "dok_id": "H70927",
    "dok_titel": "Protokoll 2019/20:27 Tisdagen den 5 november",
    "dok_rm": "2019/20",
    "dok_nummer": "27",
    "dok_datum": "2019-11-05 00:00:00",
    "avsnittsrubrik": "Svar på interpellation 2019/20:53 om antalet mjölkbönder",
    "underrubrik": "",
    "kammaraktivitet": "interpellationsdebatt",
    "anforande_id": "4586c3e2-5a10-ea11-912c-901b0e9b71a8",
    "anforande_nummer": "64",
    "talare": "Magnus Oscarsson (KD)",
    "parti": "KD",
    "anforandetext": "<p>Fru talman! Jag tackar ministern för hennes svar och är tacksam för de svar hon ger. Jag hoppas att ministern kan tänka sig att se över hanteringen av miljöbalken. Många jordbrukare man talar med känner att det här är väldigt märkligt: Jag som bonde producerar mat, och det ska kallas farligt! Det är fantastiskt om ministern vill titta på det och se över regelverket. Det borde gå att göra, för vi ändrar ju i miljöbalken då och då. Det vore jättebra.</p><p>Som jag nämnde förut har vi ett handelsunderskott på över 50 miljarder när det gäller livsmedel. Det vore intressant att höra vad ministern tänker om hur vi ska kunna få ned det.</p><p>Sedan vill jag också fråga ministern om CAP:en. Vi har beteskravet, som bara finns i Sverige. På grund av det kravet kan våra svenska mjölkföretagare inte få EU-ersättning. Det är enligt lag som de tar ut korna på bete på sommaren. Detta missgynnar Sveriges mjölkbönder stort, då mjölkbönderna i till exempel Finland får betalt för att de har sina kossor ute på bete. Hur tänker regeringen kompensera Sveriges mjölkföretagare, som blir straffade genom denna lag? Och hur går detta ihop med att lönsamheten ska öka, som det står skrivet i livsmedelsstrategin?</p>",
    "intressent_id": "0792733370419",
    "rel_dok_id": "H71053",
    "replik": "N",
    "systemdatum": "2019-11-26 15:43:01"
  }
}