{
  "anforande": {
    "dok_hangar_id": "5102439",
    "dok_id": "H809147",
    "dok_titel": "Protokoll 2020/21:147 Onsdagen den 23 juni",
    "dok_rm": "2020/21",
    "dok_nummer": "147",
    "dok_datum": "2021-06-23 00:00:00",
    "avsnittsrubrik": "Särskild debatt om konflikten i Mellanöstern",
    "underrubrik": "",
    "kammaraktivitet": "",
    "anforande_id": "978f5a42-3428-ec11-915b-901b0eac4c78",
    "anforande_nummer": "36",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Jag håller med om mycket av det som utrikesministern har sagt i den här debatten, särskilt det om antisemitism.</p><p>Den israeliska militärens bombningar av Gaza ledde fram till att 256 dödades, varav 66 barn. Det visar på militärens bristande syn på folkrätt och mänskliga rättigheter. Därför måste nu omvärlden öka trycket mot de ansvariga i den israeliska militären.</p><p>Sverige har i dag alltför täta band med den israeliska militären, främst genom vår utsända militärattaché i Tel Aviv men också genom att vi historiskt har tillåtit Israel att testa drönare i norrländska Vidsel. EU-länderna är fortfarande i dag stora exportörer av vapen till IDF, vapen som dagligen används för att förtrycka det palestinska folket.</p><p>Det är därför dags för Sverige att klippa banden till Israels militär. Det skulle Sverige enkelt kunna göra genom att kalla hem försvarsattachén, sluta tillåta Israel att testa drönare och införa ett vapenembargo mot Israel på EU-nivå.</p><p>Jag undrar därför om utrikesministern tänker vidta några åtgärder mot Israels militär.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-10-08 14:36:30"
  }
}