{
  "anforande": {
    "dok_hangar_id": "5131617",
    "dok_id": "H909110",
    "dok_titel": "Protokoll 2021/22:110 Tisdagen den 10 maj",
    "dok_rm": "2021/22",
    "dok_nummer": "110",
    "dok_datum": "2022-05-10 00:00:00",
    "avsnittsrubrik": "Svar på interpellation 2021/22:468 om trafiksituationen till följd av Förbifart Stockholm",
    "underrubrik": "",
    "kammaraktivitet": "interpellationsdebatt",
    "anforande_id": "99f8d4b9-be2a-ed11-9178-901b0e9b71a8",
    "anforande_nummer": "50",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet!</p><p>Det här är ett jätteprojekt som kommer att pågå över flera år. Nu ser det ut som att det blir förskjutet kanske upp till fyra år innan trafikstart. Men det kommer att innebära en betydande förbättring för trafiken i Stockholmsområdet och för den trafik som ska passera.</p><p> STYLEREF Kantrubrik \\* MERGEFORMAT Svar på interpellationer</p><p>Det är alldeles givet att vid en byggprocess påverkas framkomligheten under själva arbetet. Det är oundvikligt att det är på det viset. Men här har man lyckats att stöka till det så till den milda grad att det är stopp i båda riktningarna.</p><p>Då blir man lite fundersam över hur Trafikverket har agerat och planerat för att få ett trafikflöde som fungerar. Jag satt tidigare i dag och diskuterade det. De stackarna som ska köra buss i området har en tidtabell att följa.</p><p>Det är en mardrömssituation att sitta timtal i köer. Man har lyckats att stoppa trafikflödet så till den milda grad på Ekerö att det inte går att ta sig vare sig framåt eller bakåt.</p><p>Då kommer nästa fråga. Vad händer när räddningstjänst och ambulans måste ta sig fram? Människor kan vara i behov av snabb hjälp. Det kan gälla både om det har uppstått en brand i en fastighet eller om man kanske har fått ett hjärtstopp eller någonting sådant. Då kommer inte räddningstjänst och ambulans fram.</p><p>Det ligger ett ansvar på Trafikverket att se till att även under en byggprocess när man ska bygga om och bygga till ändå se till att trafiken kan flyta. Här kan inte statsrådet säga: Nej, jag kan inte detaljstyra.</p><p>Det fick jag till svar på frågan jag ställde. Det fick jag också som svar på interpellationen. I svaret säger Tomas Eneroth: \"Jag utgår ifrån att Trafikverket utifrån sitt uppdrag arbetar för att minimera de störningar\" som drabbar Ekerö på grund av Förbifart Stockholm.</p><p>Då är frågan: Vet statsrådet hur det ligger till och hur myndigheten sköter det? Man utsätter trots allt människor för direkt fara om räddningstjänst eller ambulans inte kommer fram.</p><p>Sedan måste samhället därute också fungera för de människor som pendlar ut och in till Stockholm till sina arbeten. Det är orimligt att man har timslånga köer på morgon och eftermiddag om det bara är en fil öppen. Det duger inte.</p><p>Här måste statsrådet sätta sig in i frågan: Hur sköter myndigheten sitt uppdrag? Utsätter man människor för fara? I så fall måste statsrådet vidta åtgärder.</p><p>Det handlar inte om att gå in och rycka en enskild tjänsteman i örat. Det kan man inte göra. Men man kan tydligt tala om vilka önskemål som regeringen har och vilka krav man ställer på myndigheten. Den möjligheten har statsrådet.</p>",
    "intressent_id": "0880018341619",
    "rel_dok_id": "H910468",
    "replik": "N",
    "systemdatum": "2022-09-02 14:57:36"
  }
}