{
  "anforande": {
    "dok_hangar_id": "5016251",
    "dok_id": "H60931",
    "dok_titel": "Protokoll 2018/19:31 Måndagen den 17 december",
    "dok_rm": "2018/19",
    "dok_nummer": "31",
    "dok_datum": "2018-12-17 00:00:00",
    "avsnittsrubrik": "Inrättande av försvarsgrensstaber",
    "underrubrik": null,
    "kammaraktivitet": null,
    "anforande_id": "e32dc0d9-0523-e911-9118-901b0e9b71a0",
    "anforande_nummer": "179",
    "talare": "Roger Richtoff (SD)",
    "parti": "SD",
    "anforandetext": "<p>Fru talman! Vi är positiva till detta. Det har vi varit länge - i flera år. Vi anser att det är absolut nödvändigt att göra detta. </p><p>Efter att ha hört ledamoten Widman från Liberalerna kan jag säga att jag delar uppfattningen att detta kommer att kosta pengar. Det kommer att bli riktigt dyrt, tror jag - betydligt dyrare än vad man säger. Trots detta tycker vi att det är bråttom och motiverat. Det finns en hel del byggda säkerhetssystem på de baser man har valt. Muskö och Enköping har uppbyggt via signalregementet, och det finns även i Uppsala. De riktigt stora kostnaderna bör därför kunna begränsas.</p><p>Jag tror inte heller att man räknar på rätt sätt om man tänker att kostnaderna minskar när man flyttar ut från ett högkvarter. Nej, det gör de inte. Hyreskostnaden är ju kvar. Det är lite kallställda rum, om man inte fyller dem med annan personal. Men så länge man sitter kvar i denna byggnad, som kostar jättemycket pengar, samtidigt som regeringen tyvärr har ställt krav på att i praktiken ta ut högre hyror - man ska öka kraven på hyressättningen, och det landade på Försvarsmakten med ökade hyror - kommer det att bli dyrare. </p><p>Trots detta är det jätteviktigt att man flyttar ut staberna, av säkerhetsskäl. Det går inte att lägga alla äggen i en korg. Om Försvarsmakten sedan kommer tillbaka och tycker att det kostade 100 miljoner eller 200 miljoner - ja, då är det så. Det ska bli intressant att se vad det landar på, men jag tror att det landar på runt 200 miljoner i slutändan. Det tror jag. Jag hoppas att jag har fel. Vi har hört siffran 50 miljoner - bra! Men jag tycker ändå att detta ska göras. Vi kan inte ha den samlade försvarsförmågans ledningar sittande på ett ställe, framför allt inte om de ska skyddas av ett Patriotsystem. </p><p> STYLEREF Kantrubrik \\* MERGEFORMAT Inrättande av för-svarsgrensstaber</p><p>Någon nämnde här att kompetens kan tappas och att officerare slutar. I dag tappar vi ungefär 25-30 procent av dem som går ut från Karlberg. Varför? Ja, man läser ju den akademiska delen, och det kostar inga pengar. Man läser även andra akademiska utbildningar. Jag tror att kompetensförsörjningen börjar tidigt. Som vi har sagt börjar det med värnplikten, och sedan går det uppåt hela tiden: truppslagsvis utbildning från regementet, tillbaka till regementet, och där övar man. Då får man en känsla för truppförbandet. Nu kommer man in från många olika ställen, utan den förbandskänsla som behövs. </p><p>De officerare som sitter i Stockholm och jobbar med de här delarna - om det man själv har undersökt nu stämmer - kommer i allt väsentligt att vara kvar. Om det stämmer eller inte vet vi ju inte, men det är de signalerna vi får. Ett visst kompetenstapp tror jag också kommer att ske, men det övergripande är att flytta ut staberna. Jag tycker att regeringen gör helt rätt, och vi stöder detta. </p>",
    "intressent_id": "0145294944502",
    "rel_dok_id": null,
    "replik": "N",
    "systemdatum": "2019-01-28 15:06:52"
  }
}