{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "Statsministerns frågestund",
    "underrubrik": "Svensk hjälp till andra EU-länder",
    "kammaraktivitet": "statsministerns frågestund",
    "anforande_id": "82b49bf3-f0b6-ea11-9135-901b0eac4c70",
    "anforande_nummer": "68",
    "talare": "Johan Hultberg (M)",
    "parti": "M",
    "anforandetext": "<p>Fru talman! Sverige behöver omvärlden mer än vad omvärlden behöver Sverige. Den insikten är en viktig anledning till det svenska EU-medlemskapet.</p><p>Ett av EU:s kärnvärden är att medlemsländerna förväntas hjälpa varandra när nöden så kräver, helt enkelt solidaritet. Vi kommer alla väl ihåg hur polska brandmän hjälpte till att bekämpa skogsbränderna som härjade runt om i Sverige sommaren 2018, till exempel.</p><p>Det finns nu gott om exempel på EU-länder som under coronakrisen hjälper till med sjukvårdspersonal och skyddsmateriel till de länder som är allra hårdast utsatta. Några exempel på motsvarande hjälp från Sverige är svårare att finna. Det tror jag kan stå Sverige dyrt i de kommande förhandlingarna om till exempel EU:s långtidsbudget.</p><p>Därför skulle jag vilja fråga statsministern om hur han ser på möjligheten att erbjuda mer hjälp från Sverige. Har Sverige några planer på att erbjuda mer i form av hjälp till andra EU-länder?</p>",
    "intressent_id": "069309987221",
    "rel_dok_id": "H7C120200514sf",
    "replik": "N",
    "systemdatum": "2020-06-25 16:34:56"
  }
}