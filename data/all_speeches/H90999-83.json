{
  "anforande": {
    "dok_hangar_id": "5128571",
    "dok_id": "H90999",
    "dok_titel": "Protokoll 2021/22:99 Onsdagen den 20 april",
    "dok_rm": "2021/22",
    "dok_nummer": "99",
    "dok_datum": "2022-04-20 00:00:00",
    "avsnittsrubrik": "Folkbildning och spelfrågor",
    "underrubrik": "",
    "kammaraktivitet": "ärendedebatt",
    "anforande_id": "a16e4c8d-d9fe-ec11-9174-901b0e9b71a0",
    "anforande_nummer": "83",
    "talare": "John E Weinerhall (M)",
    "parti": "M",
    "anforandetext": "<p>Fru talman! Tack, Vasiliki, för svaret!</p><p>Jag är inte helt övertygad om Vänsterns lösningar på det bekymmer vi har haft och troligtvis fortfarande har. I ett system där en ideell förening som utgörs av organisationer som tilldelar sig själva och varandra medel står för myndighetsutövningen går det ju att tänka sig att det finns ett inneboende, eller inbyggt, problem i att granskningen inte fungerar när man ska granska sig själv.</p><p>Både Riksrevisionen och Statskontoret har i tidigare rapporter påpekat att det här är ett system som i sig skapar incitament för volymjakt, för det enda som avgör hur stora medel som fördelas till de olika studieförbunden är just den här volymjakten.</p><p>Även om man inte är för att införa en ny myndighet eller att lägga över detta på MUCF ska man komma ihåg att ett liknande system - med en myndighet, Myndigheten för ungdoms- och civilsamhällesfrågor, som fördelar bidrag och utövar tillsyn - till stora delar används av civilsamhället i stort.</p><p>Hur ser Vänsterpartiet på frågan om medelstilldelning och reglementen? Ser Vänsterpartiet att det är någon idé att åtminstone titta på de frågorna? Det är väl klart att det inte är en quickfix att införa en ny myndighet eller att lägga över det på en befintlig myndighet, men regelverket som sådant och medelstilldelningsprinciperna kanske måste ses över. Jag tror att det åtminstone hade varit en bra start för att få mer kontroll på hur de här statsbidragen används.</p>",
    "intressent_id": "0742883909221",
    "rel_dok_id": "H901KrU5",
    "replik": "Y",
    "systemdatum": "2022-07-08 18:18:42"
  }
}