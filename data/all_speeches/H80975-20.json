{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f110d8e4-cca2-eb11-9152-901b0e9b71a8",
    "anforande_nummer": "20",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Det verkar som om det finns några argument i bakgrunden som inte kommer fram, för de argument som redovisas här håller med förlov sagt inte. Skulle alla de länder i Europa som har dragit slutsatser av sina korttidspermitteringssystem då göra fel? Skulle det vara felaktigt?</p><p>Åsa Westlund talar i sitt anförande om nedstängningsstödet. Är det rimligt att de företag som eventuellt blir nedstängda av pandemilagen ska hänvisas till detta och också möta grundkravet om att man ska göra det man kan för att minska sina arbetskraftskostnader? Är det en rimlig konsekvens av pandemilagen att man ska säga upp sina tidsbegränsat anställda om man inte i särskild ordning kan motivera att dessa personer är verksamhetskritiska?</p><p>Den väldigt tydliga uppdelning som har blivit med den här regeln är ju till för ett ekonomiskt normalläge och inte för en kris. Konjunkturinstitutet har särskilt pekat ut för regeringen att det här är inte någon god och lämplig ordning.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Finns det andra argument än att det är viktigt att frigöra resurser i form av arbetslösa till de företag som går bra i krisen? I retoriken i övrigt säger man ju att det är superviktigt att människor har kvar sin anknytning till sin arbetsplats. Ska det då inte gälla för vikarier, provanställda eller visstidsanställda, utan de ska ge sig ut i arbetslöshet för att stå till förfogande för företag som behöver arbetskraft?</p><p>Med förlov sagt: Den argumentationen är fullständigt orimligt svag, och det tror jag ändå att Åsa Westlund inser.</p>",
    "intressent_id": "0982795248728",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}