{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1e30b099-7c6f-ea11-9134-0090facf175a",
    "anforande_nummer": "48",
    "talare": "Markus Wiechel (SD)",
    "parti": "SD",
    "anforandetext": "<p>Herr talman! Jag tycker att det är lite märkligt att jag som sverigedemokrat ska stå till svars för en politik som förs i ett helt annat land. Jag har över huvud taget inte nämnt Ungern eller på något sätt talat till förmån för Orbáns nedstängning av ett universitet. Det blir väldigt märkligt när Kerstin Lundgren på något sätt försöker lägga ansvar på mig för utvecklingen där.</p><p>Jag kritiserar självklart en negativ demokratiutveckling överallt i världen. Men faktum är att jag försöker fokusera på det absolut viktigaste just nu. Där har vi hot i form av exempelvis Ryssland, och vi har hot i Mellanöstern. Det finns flera olika länder där utvecklingen är betydligt värre än i Ungern. Jag fokuserar på det. Kerstin Lundgren får gärna fokusera på Ungern och Viktor Orbán, men det börjar bli lite tjatigt när det dyker upp i debatt efter debatt där vi ska stå till svars för vissa snedsteg som görs där. Finns det inte viktigare frågor, Kerstin Lundgren?</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2020-03-26 17:13:02"
  }
}