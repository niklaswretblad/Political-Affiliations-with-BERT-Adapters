{
  "anforande": {
    "dok_hangar_id": "5037483",
    "dok_id": "H609110",
    "dok_titel": "Protokoll 2018/19:110 Tisdagen den 25 juni",
    "dok_rm": "2018/19",
    "dok_nummer": "110",
    "dok_datum": "2019-06-25 00:00:00",
    "avsnittsrubrik": "Aktuell debatt om gängkriminalitet",
    "underrubrik": null,
    "kammaraktivitet": "aktuell debatt",
    "anforande_id": "abf4f37a-49ca-e911-9123-901b0eac4c78",
    "anforande_nummer": "28",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Det var en spännande metafor, stålhandske och silkesvante. Jag tror att poängen med att jobba med både det hårda och det mjuka är helt rätt.</p><p>Jag har träffat Lena Hallengren för att diskutera hur vi ska jobba tillsammans, och rikspolischefen har bjudit in socialtjänsten lokalt och träffar lokalpoliser för att diskutera var det glappar någonstans, var samverkan inte sker tillräckligt bra och vilka regler som behöver ändras.</p><p>Socialstyrelsen har redan fått ett antal uppdrag att utreda hur lagen - LVU - ska utvecklas och vilka problem med tvång som finns. Om detta räcker eller om det behövs en hel kommission kan vi väl diskutera, men jag tror att Socialstyrelsen, som har fått dessa uppdrag, är något viktigt på spåret. Det är möjligt att detta räcker och leder framåt och att det förtydligande av regelverket som har genomförts gör att kommunerna vågar använda lagstiftningen fullt ut.</p>",
    "intressent_id": "014744660015",
    "rel_dok_id": "H6C120190625ad",
    "replik": "Y",
    "systemdatum": "2019-08-29 12:41:17"
  }
}