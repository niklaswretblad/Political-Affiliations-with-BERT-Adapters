{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Särskild debatt om händelseutvecklingen i gränsområdena mellan Belarus och vissa medlemsländer",
    "underrubrik": "",
    "kammaraktivitet": "",
    "anforande_id": "877538a3-9595-ec11-916c-901b0e9b71a0",
    "anforande_nummer": "55",
    "talare": "Hans Wallmark (M)",
    "parti": "M",
    "anforandetext": "<p>Fru talman! Camilla Hansén har till skillnad från Vänsterpartiet i alla fall använt uttrycket hybridattack en gång. Men jag skulle ändå vilja ställa frågan vilket som är det primära här.</p><p>Det är egentligen tre partier som i sina inlägg har uppehållit sig väldigt mycket kring asylfrågor och migration, nämligen Sverigedemokraterna, Miljöpartiet och Vänsterpartiet - om än från lite olika utgångspunkter, fru talman, men ändå. Fem partier har pekat på just det som är det centrala, nämligen att detta är en hybridattack mot Europa.</p><p>Sedan är det helt riktigt att detta är människor av kött och blod. Den insikten ska man ha med sig. Men det här agerandet är ingen tillfällighet. Jag tycker att det vore bra om Miljöpartiet kunde bekräfta att man delar den världsbilden.</p><p>Slutligen är jag nyfiken på om Miljöpartiet, som nu inte längre är regeringsparti, har någon synpunkt på den nuvarande regeringen när det gäller dess förhållningssätt till EU och asylfrågor kopplat till Belarus.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2022-02-24 18:17:54"
  }
}