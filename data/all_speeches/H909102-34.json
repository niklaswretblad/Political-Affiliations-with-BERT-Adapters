{
  "anforande": {
    "dok_hangar_id": "5128979",
    "dok_id": "H909102",
    "dok_titel": "Protokoll 2021/22:102 Tisdagen den 26 april",
    "dok_rm": "2021/22",
    "dok_nummer": "102",
    "dok_datum": "2022-04-26 00:00:00",
    "avsnittsrubrik": "Svar på interpellation 2021/22:448 om stopp i trafiken på viktiga Europavägar",
    "underrubrik": "",
    "kammaraktivitet": "interpellationsdebatt",
    "anforande_id": "06ff7b0c-dafe-ec11-9174-901b0e9b71a0",
    "anforande_nummer": "34",
    "talare": "Thomas Morell (SD)",
    "parti": "SD",
    "anforandetext": "<p>Herr ålderspresident! Tack för svaret, statsrådet! Jag ställer mig till förfogande vilken dag som helst, inga bekymmer. Och jag kan ta med mig statsrådet, så kan vi föra en riktig diskussion kring detta.</p><p>Det ena utesluter inte det andra. Man kan visst nyttja ny teknik. Men den erfarenhet som en erfaren väghållare har samlat på sig under många år är svår att slå. Man vet vad som kommer att ske på vägbanan under vissa väderförhållanden, och det kan tekniken inte förutse. Detta är skillnaden mellan teknik och erfarenhet som man samlar på sig under ett yrkesliv.</p><p>Jag hade i går besök av en åkeriägare. Han redovisade vad som hände mellan Sundsvall och Luleå under just denna period, den 7-8 april. De hade då extrakostnader för bärgning på 12 357 kronor, för extratid för personal på 14 000 och för bränsle på 6 000 kronor, på grund av väghållning som var under all kritik. Det blev alltså totalt 32 357 kronor totalt för bilarna den dagen. Det tar en vecka för åkeriet att köra in de pengarna igen. Detta är en seriös åkare som tar säkerhet på fullaste allvar. Men när grejerna blir stående längs vägen är man ju chanslös.</p><p>Denna åkeriägare kör dessutom mat. En förutsättning för att de allra flesta medborgare ska klara sin dag är att det finns mat i butikerna.</p><p>Detta är bara ett exempel. Jag kan ta åtskilliga fler, där man har räknat ut vad det kostar när väghållningen inte fungerar.</p><p>Det är många som tittar på denna debatt, som vet hur förhållandena är ute på vägen. Nu måste regeringen ta tag i detta, för det här duger inte.</p>",
    "intressent_id": "0880018341619",
    "rel_dok_id": "H910448",
    "replik": "N",
    "systemdatum": "2022-07-08 18:22:17"
  }
}