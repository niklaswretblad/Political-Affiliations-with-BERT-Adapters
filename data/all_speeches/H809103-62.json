{
  "anforande": {
    "dok_hangar_id": "5093237",
    "dok_id": "H809103",
    "dok_titel": "Protokoll 2020/21:103 Onsdagen den 7 april",
    "dok_rm": "2020/21",
    "dok_nummer": "103",
    "dok_datum": "2021-04-07 00:00:00",
    "avsnittsrubrik": "Effektivare hantering av häktningar och minskad isolering",
    "underrubrik": "",
    "kammaraktivitet": "ärendedebatt",
    "anforande_id": "57b759c6-3dd0-eb11-9153-901b0eac4c78",
    "anforande_nummer": "62",
    "talare": "Carina Ödebrink (S)",
    "parti": "S",
    "anforandetext": "<p>Fru talman! Jag tackar Katja Nyberg för frågan. Precis som jag berörde i mitt inlägg är den ordning som vi har i dag, där åklagaren har generell rätt att meddela restriktioner, kritiserad och har varit det under lång tid. Europarådet och andra har rekommenderat regeringen att vidta åtgärder och ändra på detta så att det blir domstolen i stället för åklagaren som ska meddela restriktioner. Detta kommer att ske på åklagarnas initiativ. Jag misstror inte alls åklagarna. Men det är viktigt med en domstolsprövning där behovet av restriktioner tydligare behöver motiveras och bemötas, och där domstolen är den som slutligen får ta ställning. Detta finns redan i dag. Riksåklagaren har tagit fram riktlinjer för hur detta ska hanteras. Även tidsplaner och andra delar finns inskrivna. </p><p> STYLEREF Kantrubrik \\* MERGEFORMAT Effektivare hantering av häktningar och minskad isolering</p><p>Regeringen anser att denna fråga är så pass viktig. Det handlar också om att uppfylla våra internationella åtaganden. Därför anser man att detta behöver ändras. </p><p>Men frågan är densamma till Sverigedemokraterna. Katja Nyberg sa i sitt inlägg att ingen vill ha långa häktningstider. Så är det. Men hur ska vi då komma till rätta med de krav som faktiskt ställs på oss, och hur ska vi möta den kritik som vi har fått under lång tid? Vad är Sverigedemokraternas lösning på det? </p>",
    "intressent_id": "02910042914",
    "rel_dok_id": "H801JuU43",
    "replik": "Y",
    "systemdatum": "2021-06-18 16:02:44"
  }
}