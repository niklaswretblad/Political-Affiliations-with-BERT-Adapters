{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "f5a18ea4-3516-ec11-9160-901b0e9b71a0",
    "anforande_nummer": "36",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Putins regim utgör ett allvarligt säkerhetspolitiskt hot mot Sverige. Det är ett hot som vi måste ta på allvar. Men om Ryssland utvecklas i en mer demokratisk riktning kommer landet att utgöra ett mindre säkerhetspolitiskt hot mot oss och mot grannländerna. Det är därför som den ryska oppositionen - då pratar vi inte om några partier utan om den riktiga, modiga oppositionen som består av hbtq-aktivister, feminister, människorättsförsvarare och miljökämpar - behöver omvärldens stöd. Att stödja dem är att stödja en demokratisk utveckling i Ryssland och förbättrad säkerhet för omvärlden.</p><p>Agentlagen och lagen om oönskade organisationer har försvårat verksamheten för den ryska demokratirörelsen och civilsamhället att verka. Vänsterpartiet vill öka upp det svenska stödet till det ryska civilsamhället med 60 miljoner kronor. Men Moderaterna har flaggat för att man vill minska och dra ned biståndet med en fjärdedel och vill framför allt fokusera på det humanitära biståndet.</p><p>Hur ska vi då stödja den riktiga ryska oppositionen? Vad vill Moderaterna göra för att stärka folk-till-folk-kontakterna mellan Sverige och Ryssland?</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-09-15 17:00:41"
  }
}