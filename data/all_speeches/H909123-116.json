{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "108fdfdc-bf39-ed11-9178-901b0e9b71a8",
    "anforande_nummer": "116",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru ålderspresident! Sverige har varit tydligt i diskussionerna om alla sanktionspaket - även det här sanktionspaketet. Vi har drivit på för kraftfulla sanktioner. Det är ingen hemlighet att vi från svensk sida gärna hade sett ett totalstopp för import av den ryska oljan.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 30-31 maj</p><p>För att vi ska nå en enighet inom EU och paketet verkligen ska vara verkningsfullt kräver det att vi kan fatta beslut i enighet. Mot bakgrund av att vissa länder har motsatt sig detta är naturligtvis resultatet som alltid i internationella sammanhang en kompromiss.</p><p>Då är frågan när kompromissen har gjorts om glaset är halvfullt eller halvtomt. Jag måste säga att det är ett oerhört kraftigt sanktionspaket som vi kunde komma överens om nu i veckan, och det är alltså fråga om mycket omfattande inkomster som annars hade gått till Ryssland. Nu kommer de inte den ryska krigskassan till del.</p><p>Det är en stor framgång, även om jag inte sticker under stol med att jag, precis som Maria Ferm, gärna hade sett ett totalt stopp för den ryska oljan.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}