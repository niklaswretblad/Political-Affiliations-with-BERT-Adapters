{
  "anforande": {
    "dok_hangar_id": "5096170",
    "dok_id": "H809117",
    "dok_titel": "Protokoll 2020/21:117 Fredagen den 30 april",
    "dok_rm": "2020/21",
    "dok_nummer": "117",
    "dok_datum": "2021-04-30 00:00:00",
    "avsnittsrubrik": "Särskild debatt om utbetalning av krisstöd till företag",
    "underrubrik": "",
    "kammaraktivitet": "",
    "anforande_id": "1c2aaf21-3a0b-ec11-9160-901b0e9b71a0",
    "anforande_nummer": "13",
    "talare": "Edward Riedl (M)",
    "parti": "M",
    "anforandetext": "<p>Fru talman! Till den som lyssnar vill jag bara beklaga den retorik som kommer från näringsministern. Självfallet föreslår inte Moderaterna att det inte ska förekomma några kontroller. Självfallet ska ansökan vara komplett och så vidare.</p><p>Man kan givetvis föra en debatt så här. Men näringsministern har ju blivit KU-anmäld - inte för saker som han har gjort, utan för att han <em>inte</em> har gjort sitt jobb. Han har inte säkerställt att de företag som behöver pengarna får dem och på så sätt kan rädda jobben eller att de kriminella inte ska kunna komma åt det här. </p><p>Fru talman och ni som lyssnar! Regeringens egen utredare har föreslagit särskilda straffbestämmelser. Detta gör regeringen ingenting åt. Moderaterna föreslår kraftigt skärpta straff för att vi ska få bort de kriminella från stöden. Det är ju i dag problemet finns. Det är med den politik som regeringen bedriver som de kriminella kommer åt pengarna. Vi vill tillsammans med riksdagens andra partier lösa detta, fru talman.</p>",
    "intressent_id": "0273506284025",
    "rel_dok_id": "",
    "replik": "Y",
    "systemdatum": "2021-09-01 17:35:06"
  }
}