{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "2cde072e-6ec8-eb11-9156-901b0e9b71a8",
    "anforande_nummer": "81",
    "talare": "Magnus Persson (SD)",
    "parti": "SD",
    "anforandetext": "<p>Fru talman! Tack, arbetsmarknadsministern, för svaret!</p><p>Utifrån arbetsmarknadsministerns svar är det tydligt att LOV kommer att vara den upphandlingsform som uppdraget kommer att grundas på, i motsats till den överenskommelse som gjordes i riksdagen efter hot om misstroendevotum. Svaret är väldigt tydligt. Man säger bland annat att \"Arbetsförmedlingen har gjort bedömningen att LOV är den mest ändamålsenliga upphandlingsformen för denna försöksverksamhet\".</p><p>Fru talman! Det framstår tydligt att regeringen låter Arbetsförmedlingen styra reformeringen av sin egen myndighet som myndigheten själv finner lämpligt. Det känns anmärkningsvärt då direktiven är tydliga när det gäller att den inte ska vila på LOV. Jag undrar hur regeringens roll ser ut i det framtida reformeringsarbetet. Deltar man, eller har man lämnat walkover till Centerpartiet? Eller låter man Arbetsförmedlingen sköta reformeringen efter eget tycke?</p><p> STYLEREF Kantrubrik \\* MERGEFORMAT Svar på interpellationer</p><p>Statsrådet sa på flera punkter i sitt svar att man väljer att använda LOV. Arbetsmarknadsministern sa att \"det är Arbetsförmedlingen som, för varje enskild anskaffning, bedömer vilken upphandlingsform som är mest ändamålsenlig att använda\". Vidare sa statsrådet i sitt svar att \"det kan till exempel handla om arbetsmarknadsutbildningar och rehabiliterande eller utredande tjänster för personer med nedsatt arbetsförmåga\". Slutligen sa statsrådet att \"Arbetsförmedlingen kommer att tillhandahålla olika typer av tjänster och anskaffa dem på det sätt som är det mest ändamålsenliga för respektive tjänst\".</p><p>När jag hörde svaret kändes det som att man hade lämnat hela reformeringsarbetet i händerna på Arbetsförmedlingen själv. </p>",
    "intressent_id": "0641953830512",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}