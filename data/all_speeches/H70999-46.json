{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "Statsministerns frågestund",
    "underrubrik": "Sänkt arbetsgivaravgift och snedvriden konkurrens",
    "kammaraktivitet": "statsministerns frågestund",
    "anforande_id": "58c808f0-d399-ea11-9132-901b0eac4c78",
    "anforande_nummer": "46",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det har varit viktigt för oss att stödja näringslivet så gott vi någonsin kan med olika åtgärder: direkta kostnadssänkningar, likviditetstillförsel, möjligheter till lån och så vidare. Här gäller det att jobba så snabbt som det någonsin går, för nu är det bråttom. Det är också det som branscherna säger till oss. Så sent som i dag läste jag kommentaren: Hellre fort men inte helt perfekt än sent och perfekt.</p><p></p><p>Vi gör naturligtvis så gott vi kan. Alla regler som införs är vi beredda att se över: Blev det bra? Eller behöver vi justera reglerna på något sätt? Jag kan inte säga att det är så i det här fallet. Vi var väldigt tydliga med att tyngdpunkten framför allt är på mindre företag. Det var därför det kom att gälla 30 anställda i det här regelverket. Jag har inte något förslag på någon förändring av regelverket nu. </p><p>Det är inte meningen att vi ska snedvrida konkurrensen, men man måste ha en regel, och någonstans blir det en gräns. Detta är det regelverk vi har nu, men vi är inte slutna i någon del. Vi är öppna för att se på olika förslag. Är det någonting som inte fungerar kan vi tänka oss att kolla på det. Men jag har inget konkret förslag i just den här delen.</p>",
    "intressent_id": "0218878014918",
    "rel_dok_id": "H7C120200402sf",
    "replik": "N",
    "systemdatum": "2020-05-19 15:24:19"
  }
}