{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Särskild debatt om händelseutvecklingen i gränsområdena mellan Belarus och vissa medlemsländer",
    "underrubrik": "",
    "kammaraktivitet": "",
    "anforande_id": "5b7538a3-9595-ec11-916c-901b0e9b71a0",
    "anforande_nummer": "11",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag tycker att utrikesministern i båda sina inlägg på det hela taget uttryckte det väl. Jag delar också de flesta av hennes synpunkter, fru talman, inte minst därför att hon underströk att detta är en hybridattack. Detta är det centrala. Därför skulle jag vilja fråga utrikesministern hur hon ser på att det tidigare regeringspartiet Miljöpartiet har betonat att detta är en asylfråga och inte en hybridattack.</p><p>Fru talman! Det är ju en lustiger dans som Lukasjenko och Putin ägnar sig åt. Man får nog säga att Putin är opportunist i förhållande till medel, men han är väldigt tydlig om sina mål. Han vill upprätta ett Ryssland med intressesfärer, intressezoner och buffertar. Där finns Belarus, Ukraina och Georgien. Vi ser nu truppsammandragningarna vid Ukrainas gräns.</p><p>Ser utrikesministern en koppling mellan hybridattacken mot Europa som Belarus ägnar sig åt och truppsammandragningarna som Ryssland ägnar sig åt vid Ukrainas gräns?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2022-02-24 18:17:53"
  }
}