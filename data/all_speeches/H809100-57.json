{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Frågestund",
    "underrubrik": "Arbetet mot hedersrelaterat våld och förtryck",
    "kammaraktivitet": "frågestund",
    "anforande_id": "d6fa26a5-23cd-eb11-9156-901b0e9b71a8",
    "anforande_nummer": "57",
    "talare": "Statsrådet Märta Stenevi (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Herr talman! Som jag har svarat på ett par av de tidigare frågorna är det en oerhört viktig fråga för regeringen att bryta med det hedersrelaterade våldet och förtrycket som inskränker barns och ungas frihet och möjlighet att välja sina liv och leva sina liv fritt.</p><p>Vi har bland annat stiftat nya lagar. Vi har skärpt straffen för hedersbrott. Vi har infört ett utreseförbud som ska skydda barn från att föras utomlands i syfte att ingå barnäktenskap eller att könsstympas.</p><p>Vi har också stärkt det förebyggande arbetet. De pengar vi avsätter för det förebyggande arbetet mot hedersrelaterat våld och förtryck är helt centrala för att vi ska få upp den kunskap som krävs för att den personal som omger barnen ska kunna fånga upp de signaler som man kan se och därmed ge barn möjlighet och stöd att ta sig ur hedersrelaterat våld och förtryck. Det handlar också om att arbeta förebyggande med de föräldrar och släktingar som utövar våld och förtryck.</p><p>Det är en oerhört viktig satsning. Jag är glad att vi har de pengarna för att arbeta för de här barnens bästa.</p>",
    "intressent_id": "0349986646724",
    "rel_dok_id": "H8C120210325fs",
    "replik": "N",
    "systemdatum": "2021-06-14 17:18:16"
  }
}