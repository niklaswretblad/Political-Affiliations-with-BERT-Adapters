{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "fec561ee-2d03-eb11-9146-901b0e9b71a8",
    "anforande_nummer": "58",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Vanligt folk är ett intressant begrepp, och det är vida omdiskuterat och omdebatterat i olika sammanhang. Många med uppdrag som våra brukar slänga sig med begreppen och på olika sätt hävda att man företräder just vanligt folk.</p><p>Låt oss titta på det som sker i stora delar av landet kopplat till organiserad gängkriminalitet. Vilka drabbas av gängkriminaliteten? Det är vanliga, hederliga människor som lever i inte minst utsatta områden. Stefan Löfven talar om att det finns krafter som pekar ut hudfärg som anledning till den organiserade brottsligheten. Då missar man själva poängen, nämligen att det är människor med utländsk bakgrund som i hög grad drabbas av andra människor med utländsk bakgrunds kriminalitet.</p><p>Vad som är vanligt folk och inte, herr talman, kommer vi säkert att fortsätta att diskutera i kammaren. Jag kommer i fortsättningen att åtminstone stå upp för ett tryggt och välmående land.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2020-09-30 17:02:43"
  }
}