{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "6348e5fe-ab04-eb11-9146-901b0e9b71a8",
    "anforande_nummer": "14",
    "talare": "Joar Forssell (L)",
    "parti": "L",
    "anforandetext": "<p>Fru talman! Jag tackar återigen för i alla fall ett svar. </p><p>Jag måste ändå säga att en sak är lite märklig. Jag förstår att det när man som statsråd ska svara på en interpellation och får många frågor är lätt att man vrider och vänder lite på orden, men jag har ju alltid varit kritisk till den här typen av politik. Det spelar ingen roll för mig vem som ger bidrag till företag som inte behöver bidrag eller vem som har för höga skatter på små bolag. Det är liksom inte relevant. Min fråga handlar om statsrådets syn på den här typen av politik, och den frågan har statsrådet konsekvent valt att ducka för. </p><p>Fru talman! Baylan lyfter fram att Sverige är ett av de mest innovativa länderna i världen. Det är fantastiskt och jättebra, men jag tycker kanske inte att det är oss själva vi ska vara stolta över i detta. Det är i stället de företagare, entreprenörer och innovatörer som <em>utgör</em> den innovationskraften vi ska vara stolta över. Jag tänker inte ta åt mig äran för det; det är ju de människorna, med egna drivkrafter, som skapar innovationerna. Problemet är dock att våra stora system med regler och tunga skatter gör att dessa innovationer alldeles för sällan blir riktiga företag, riktiga tjänster eller riktiga produkter. Det hade de kunnat bli ifall man i stället för att pumpa ut pengar, sprida dem hit och dit och tro att man ska kunna styra ekonomin hade haft mindre skatter och färre regleringar. </p><p>Kan man inte sluta fjäska för dessa stora, häftiga jättar och se till att företagare, entreprenörer och innovatörer - som Baylan själv säger sig gilla - kan växa underifrån? Det skulle skapa riktig bnp och riktiga jobb, inte sådant som skapas i Powerpoint på Näringsdepartementet eller på något av de möten som Baylan går på hos någon av de andra aktörerna i det bidragsindustriella komplexet.</p>",
    "intressent_id": "0980092192122",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:01"
  }
}