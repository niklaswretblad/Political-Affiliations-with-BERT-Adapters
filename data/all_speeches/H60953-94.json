{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "Frågestund",
    "underrubrik": "Hot mot lantbrukare",
    "kammaraktivitet": "frågestund",
    "anforande_id": "f1731eb7-f740-e911-9116-901b0eac4c78",
    "anforande_nummer": "94",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Man ska givetvis kunna utföra sin näring som lantbrukare utan att behöva riskera hot och våld. Det tror jag att vi alla är överens om. Men i några uppseendeväckande fall på senare tid har lantbrukare utsatts för hot, våld och trakasserier, och inte bara de utan även deras familjer, vilket givetvis är helt oacceptabelt. Vi följer förstås dessa rättsfall noga.</p><p>Vi har på senare tid också vidtagit en del åtgärder. Vi har exempelvis skärpt straffen för olaga hot och gjort det lättare att sätta upp kameror om man riskerar intrång och behöver övervaka sin gård.</p><p>Vi har också en dialog med LRF. Jag träffade företrädare för LRF för ungefär en månad sedan, och denna dialog fortsätter i syfte att se om något ytterligare kan göras från lagstiftarens sida för att komma åt denna typ av brott.</p>",
    "intressent_id": "0473783431010",
    "rel_dok_id": "H6C120190214fs",
    "replik": "N",
    "systemdatum": "2019-03-07 17:41:16"
  }
}