{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ba93bf96-a1ad-eb11-914f-901b0eac4c78",
    "anforande_nummer": "34",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! För att ta det sista först: Vi har inte samarbete vare sig i utrikes- och säkerhetspolitiken eller i försvarspolitiken. Det ingår inte i de 73 punkterna, och det är säkert ledamoten Wallmark väl medveten om.</p><p>Han har säkert också noterat, eftersom vi har haft behandling i sammansatt utskott, att vi från Centerpartiets och Liberalernas sida har väckt en motion om just säkerhetspolitiken. Där var det nämligen tydligt att vi inte var eniga, och det var vi inte heller när det gällde försvarspropositionen. Den innehåller nämligen också en formulering, vilket möjligen har undgått ledamoten Wallmark, om att den säkerhetspolitiska linjen ligger fast - och vi ser ju hur den rör sig, herr talman.</p><p>Jag är dock glad att jag nu hör att Moderaterna vill ställa upp på vårt förslag om ett House of Sweden i Taipei. Jag hoppas också att Wallmark nu inte är så försiktig när det gäller eventuella bekymmer för utrikesministern utan är beredd att ställa upp också på Magnitskijsanktioner mot korruption. Det är en väg framåt.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}