{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e8829754-be2a-ed11-9178-901b0e9b71a8",
    "anforande_nummer": "58",
    "talare": "Linda Westerlund Snecker (V)",
    "parti": "V",
    "anforandetext": "<p></p><p>Fru talman! De blåbruna partierna - M, SD, KD och L - skyller påskhelgens kravaller på bristande integration. Vi hör politiker som i talarstolen säger att man vill återetablera majoritetssamhällets dominans. Andra partier vill att polisen ska skjuta skarpt mot sin egen befolkning. Det gör man i länder som vi i Sverige fördömer. Det görs i de värsta av diktaturer.</p><p>Efter två år av coronakris har de blåbruna ingenting att komma med. De säger att integrationen är för dålig, men de lägger inte fram några förslag som stärker utsatta områden eller skapar enklare vägar för att komma in i samhällsgemenskapen. Hade de på allvar brytt sig om den allra största skyddsfaktorn, som vi alla i den här kammaren vet är skolgången, hade väl samtalet handlat om hur skolan kan stärkas i utsatta områden?</p><p>Hade partierna menat allvar med integrationen och oroat sig över att nyanlända ska drabbas av trångboddhet hade väl samtalet handlat om hur vi bygger bort bostadsbristen? Hade de på allvar oroat sig över att nyanlända ska drabbas av arbetslöshet hade väl samtalen handlat om sfi från dag ett och om hur vi skapar arbetstillfällen över hela landet genom en offensiv arbetsmarknadspolitik?</p><p>Men i stället hetsar partierna, från Liberalerna till Sverigedemokraterna, om gummikulor och vattenkanoner och om att det är oacceptabelt att man inte integreras samtidigt som polisen ska skjuta skarpt.</p><p>Vi behöver bygga ett rymligare och starkare Sverige genom att investera i samhället och människorna i det. Det är den viktigaste och effektivaste integrationsmotorn.</p>",
    "intressent_id": "0150118366721",
    "rel_dok_id": "",
    "replik": "N",
    "systemdatum": "2022-09-02 14:54:40"
  }
}