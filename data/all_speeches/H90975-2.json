{
  "anforande": {
    "dok_hangar_id": "5122105",
    "dok_id": "H90975",
    "dok_titel": "Protokoll 2021/22:75 Måndagen den 28 februari",
    "dok_rm": "2021/22",
    "dok_nummer": "75",
    "dok_datum": "2022-02-28 00:00:00",
    "avsnittsrubrik": "Ändringar i statens budget för 2022 - Ekonomiskt stöd och utrustning till Ukraina",
    "underrubrik": "",
    "kammaraktivitet": "ärendedebatt",
    "anforande_id": "16b0e032-3ecd-ec11-9170-0090facf175a",
    "anforande_nummer": "2",
    "talare": "Åsa Westlund (S)",
    "parti": "S",
    "anforandetext": "<p>Fru talman! Sverige och hela EU har i kraftigast möjliga ordalag fördömt Rysslands väpnade angrepp mot Ukraina. Ryssland agerar oprovocerat, olagligt och oförsvarligt och möts nu av ett Sverige och ett Europa som visar sitt stöd för Ukraina och det ukrainska folket. </p><p>Ansvaret för kriget vilar enbart på den ryska statsledningen. Folkrätten ger Ukraina laglig rätt att försvara sig mot Rysslands angrepp. Att Ryssland på detta sätt invaderar ett demokratiskt och självständigt land hotar hela den europeiska säkerhetsordningen, den säkerhetsordning som har varit grunden för allas vår säkerhet - också för Sveriges. </p><p>Det som vi nu gör för att stödja Ukraina handlar också om att göra det som bäst värnar Sverige och Sveriges befolknings säkerhet. </p><p>Fru talman! Sverige ger sedan många år tillbaka ett omfattande stöd till Ukraina, såväl på egen hand som genom EU. Det innefattar ekonomiskt stöd och humanitärt stöd, men också stöd som stärkt Ukrainas motståndskraft inklusive på det militära området. </p><p>Regeringen har sedan invasionen meddelat att man höjer biståndet med 500 miljoner kronor till Ukraina inom befintlig biståndsram. </p><p>Regeringen och dess tjänstemän har de senaste dagarna arbetat intensivt för att snabbt förbereda och möjliggöra ett större stöd till Ukrainas försvar. För att det ska kunna komma Ukraina till del så fort som möjligt har vi socialdemokrater lagt fram det framarbetade förslaget som ett utskottsinitiativ i riksdagens finansutskott. Det är finansutskottet som är ansvarigt för att bereda ändringar i statens budget, och det är riksdagen som beslutar om Sveriges statsbudget. </p><p>Fru talman! Jag är mycket glad över att nästan hela finansutskottet har ställt sig bakom förslaget. Detta förfarande hade inte varit möjligt utan ett mycket konstruktivt samarbete med de andra partierna. Det visar på styrkan och handlingskraften i svensk politik och i den svenska demokratin. </p><p>Jag är övertygad om att det i denna situation gäller att visa bred politisk enighet för att Ryssland inte ska få för sig att det råder delade meningar om Sveriges inställning. Därför är det en styrka för Sverige att sju av åtta partier i Sveriges riksdag står bakom detta beslut. Jag är, som sagt var, mycket tacksam mot de partier som tillsammans med oss nu är beredda att ta detta ansvarsfulla och mycket viktiga beslut. Det kommer att bli ett exceptionellt beslut, men det är också en exceptionell situation. </p><p> STYLEREF Kantrubrik \\* MERGEFORMAT Ändringar i statens budget för 2022 - Ekonomiskt stöd och utrustning till Ukraina</p><p>Fru talman! Om en stund kommer kammaren alltså att ta ställning till finansutskottets betänkande. Där bemyndigar vi för det första regeringen att skänka militär materiel till Ukraina i form av pansarskott, hjälmar, kroppsskydd och dygnsportioner av livsmedel till ett värde av motsvarande drygt 400 miljoner kronor. </p><p>För det andra anvisas Försvarsmakten drygt 400 miljoner kronor så att man så snart som möjligt kan nyanskaffa motsvarande materiel. </p><p>För det tredje anvisar vi ett ekonomiskt bidrag på 500 miljoner kronor till den ukrainska centralbankens fond till stöd för landets väpnade styrkor. </p><p>Sammantaget innebär detta utgiftsökningar som försämrar statens finansiella sparande med 0,9 miljarder kronor och ökar statens lånebehov med motsvarande belopp. </p><p>Fru talman! Med detta yrkar jag bifall till förslaget i betänkandet och ett bestämt avslag på reservationen. </p><p>(Applåder)</p>",
    "intressent_id": "0802546764724",
    "rel_dok_id": "H901FiU40",
    "replik": "N",
    "systemdatum": "2022-05-06 15:12:57"
  }
}