{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "71fad202-ccc0-ec11-9167-901b0eac4c78",
    "anforande_nummer": "93",
    "talare": "Rickard Nordin (C)",
    "parti": "C",
    "anforandetext": "<p>Fru talman! Jag tog fasta på en del av det som Arman Teimouri sa. Tre kraftslag kan byggas ut i tillräcklig skala - solkraft, vindkraft och kärnkraft - och vi måste sätta fart på alla fronter. Vi kan lämna kärnkraften för en liten stund, och så kan vi prata om vindkraft - solkraft kan vi också prata om, för den delen.</p><p>Teimouri sa att det är problematiskt när man har en stor politisk risk. Det sa han i replikskiftet med energiministern. Låt mig då ställa två frågor:</p><p>Hur ser Arman Teimouri på den politiska risk som Liberalerna skapar när man i debattartiklar i Expressen säger att vi borde stoppa all vindkraftsutbyggnad de närmaste två åren? Och vilka förslag har Liberalerna för att öka utbyggnaden av vindkraft? Det undrar jag inte minst med tanke på att alla liberaler på västkusten säger blankt nej, oavsett vilka projekt det är, till havsbaserad vindkraft.</p><p>Jag undrar alltså vilka förslag Liberalerna har för ökad vindkraftsutbyggnad och hur man ska minska den politiska risken när det kommer till vindkraftsutbyggnaden.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}