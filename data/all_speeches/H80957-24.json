{
  "anforande": {
    "dok_hangar_id": "5079529",
    "dok_id": "H80957",
    "dok_titel": "Protokoll 2020/21:57 Fredagen den 18 december",
    "dok_rm": "2020/21",
    "dok_nummer": "57",
    "dok_datum": "2020-12-18 00:00:00",
    "avsnittsrubrik": "Svar på interpellation 2020/21:124 om aborträtten i Polen",
    "underrubrik": "",
    "kammaraktivitet": "interpellationsdebatt",
    "anforande_id": "254336d0-f371-eb11-914b-901b0eac4c70",
    "anforande_nummer": "24",
    "talare": "Utrikesministern Ann Linde (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Precis som Yasmine Posio säger utgör det beslut som den polska konstitutionsdomstolen nyligen har fattat en stark begränsning av den redan mycket restriktiva abortlagstiftningen. Det är därför ett bakslag för polska kvinnors och flickors rättigheter.</p><p>Vi har sett hur domstolens beslut har lett till omfattande folkliga protester i Polen, inte bara i Warszawa utan runt om i hela landet. Protesterna fortsätter och visar att det finns en stark inhemsk opinion i frågan.</p><p>Konstitutionsdomstolens beslut har ännu inte publicerats, och det gör att de nya inskränkningarna i den polska abortlagstiftningen inte har trätt i kraft. Det är oklart när det sker, men oron kvarstår ju för att inskränkningarna redan har börjat och att det ska bli ännu fler inskränkningar i praktiken. Som Yasmine Posio påpekar innebär inte förbud mot eller begränsning av aborträtten att antalet aborter minskar. Det gör dem bara mindre säkra och potentiellt livshotande.</p><p>Vår ståndpunkt i abortfrågan är väl känd för Polen, och vi framför den till polska företrädare i olika sammanhang. Till exempel tog jag upp frågan vid mitt senaste samtal med Polens utrikesminister för några veckor sedan. Jag tog då naturligtvis också upp frågan om hbtq-personers rättigheter. Det är prioriterade frågor i de här samtalen. Vår ambassad i Warszawa har också välutvecklade kontakter med polska kvinnoorganisationer, och de deltar regelbundet i olika aktiviteter för att stötta det polska civilsamhället och kvinnoorganisationerna.</p><p>Som vi har konstaterat har alltså polska kvinnor redan i dag möjlighet att resa till Sverige för att göra abort. Kravet på att man ska vara svensk medborgare finns inte längre, men naturligtvis är det så att om man inte har en försäkring som gör att landet täcker det får kvinnan själv stå för kostnaden.</p><p>Jag tror att det skulle gå alldeles för långt att börja betala för olika typer av vård i EU, för då kommer vi in i en diskussion om vad man ska betala för och inte. Som det ser ut nu står vi därför fast vid den linje som vi har hittills.</p>",
    "intressent_id": "0992800527915",
    "rel_dok_id": "H810124",
    "replik": "N",
    "systemdatum": "2021-02-18 15:16:28"
  }
}