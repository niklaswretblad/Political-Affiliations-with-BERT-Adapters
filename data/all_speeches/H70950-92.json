{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "Frågestund",
    "underrubrik": "Förhandlingarna om tilläggsavtal till havsrättskonventionen",
    "kammaraktivitet": "frågestund",
    "anforande_id": "6b4e4fc8-7542-ea11-9130-901b0e9b71a0",
    "anforande_nummer": "92",
    "talare": "Elin Segerlind (V)",
    "parti": "V",
    "anforandetext": "<p>Fru talman! Just nu pågår förhandlingar om ett nytt tilläggsavtal till havsrättskonventionen med syfte att skapa ett nytt system för att skydda biologisk mångfald på internationellt vatten.</p><p>Internationellt vatten eller hav utanför nationell jurisdiktion täcker över 40 procent av vår planet och regleras genom ett fragmenterat regelverk. Detta resulterar i en snabbt nedåtgående spiral för våra hav och livet i dem. </p><p>Tilläggsavtalet är viktigt och kommer att ligga till grund för om vi ska klara våra globala havsmål. När det gäller denna förhandling är det helt tyst från regeringen gentemot riksdagen, och för all del i övrigt också. Jag har hittat <em>ett</em> protokoll från förra mandatperioden där utrikesutskottet fick information om förhandlingarna. Ändå har ministern i ett tidigare svar till mig sagt att Sverige är mycket aktivt i förhandlingarna.</p><p>Min fråga till utrikesminister Ann Linde blir därför följande: Hur driver regeringen på i förhandlingarna, och kan riksdagen framgent förvänta sig att mer regelbundet bli informerad av ministern i frågor som rör denna förhandling?</p>",
    "intressent_id": "0952789103522",
    "rel_dok_id": "H7C120191212fs",
    "replik": "N",
    "systemdatum": "2020-01-29 10:00:59"
  }
}