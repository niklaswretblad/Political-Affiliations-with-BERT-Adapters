{
  "anforande": {
    "dok_hangar_id": "5097746",
    "dok_id": "H809124",
    "dok_titel": "Protokoll 2020/21:124 Torsdagen den 20 maj",
    "dok_rm": "2020/21",
    "dok_nummer": "124",
    "dok_datum": "2021-05-20 00:00:00",
    "avsnittsrubrik": "Frågestund",
    "underrubrik": "Fusket med pandemistöd",
    "kammaraktivitet": "frågestund",
    "anforande_id": "6b27a0b5-3316-ec11-9160-901b0e9b71a0",
    "anforande_nummer": "78",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr talman! Tack, Ingela Nylund Watz, för en väldigt viktig fråga!</p><p>När man använder så stora resurser - vi pratar om hundratals miljarder - för att mildra effekterna för jobb och företagande i vårt land är det viktigt att man också ser till att så långt det är möjligt ha både kontroll och uppföljning. Det är också precis det vi har gjort.</p><p>Vi har i den här kammaren, herr talman, fått kritik från delar av oppositionen för att det ibland har tagit tid. Tid har det tagit just när man inte har haft kompletta handlingar. Då är det upp till de myndigheter som ska hantera så här stora delar av skattebetalarnas pengar att se till att göra det ordentligt, och då tar det ibland lång tid om handlingen inte är komplett eller om myndigheten märker att det man har uppgett till den myndigheten inte stämmer överens med det man har uppgett till exempelvis Skattemyndigheten.</p><p>Samma rapport visar att vi tack vare regelverket ändå har kunnat hålla borta det värsta av den organiserade brottsligheten, i alla fall vad vi kan se än så länge. Vi kommer att fortsätta att både stödja och kontrollera för att se till att fusket blir så minimalt som möjligt.</p>",
    "intressent_id": "0973474532717",
    "rel_dok_id": "H8C120210520fs",
    "replik": "N",
    "systemdatum": "2021-09-15 16:47:03"
  }
}