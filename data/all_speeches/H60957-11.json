{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Kultur och fritid för barn och unga",
    "underrubrik": null,
    "kammaraktivitet": "ärendedebatt",
    "anforande_id": "39415f8a-e14f-e911-911c-0090facf175a",
    "anforande_nummer": "11",
    "talare": "Lotta Finstorp (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Kultur och fritid för barn och unga</p><p>Herr talman! Det som oroar mig är att Socialdemokraterna inte anser att de lokala politikerna kommer att stödja kulturskolan. </p><p>Kulturskolan är en väldigt bra verksamhet. Jag var och besökte kulturskolan i Katrineholm i lördags. Det är en öppen verksamhet som är väldigt bra, men det finns en misstro från personalen. De lokala politiker som kommer dit och tycker att det är en bra verksamhet vill naturligtvis fortsätta att satsa på den. Men det finns också en myt i samhället kring de här statsbidragen - de 100 miljonerna - om att kommunerna nu måste lägga ned sina kulturskolor. Det är faktiskt ganska fult att fara med sådana osanningar. Det finns kommunala mål för kulturskolorna, och de målen handlar om att det ska komma flera barn till kulturskolan och att man ska söka upp nya grupper av barn. Annars kommer elevunderlaget snart att dö ut. Detta finns i de kommunala målen. </p><p>Det är väl väldigt få kommunala politiker i det här landet som vill ha de styrande bidragen. De vill i stället ha påsen med pengar. Nu får Katrineholms kommun 11 miljoner extra, som man själv kan bestämma över. Kommunen kan säga: Här behöver vi lägga de här pengarna, och där behöver vi lägga ett antal kronor. I Katrineholms fall handlar det om 450 000 för 2018, som man hade använt på ett bra sätt för att hitta nya grupper till sin kulturskoleverksamhet. 450 000 ska ställas i relation till de 11 miljoner de får extra. </p><p>Jag tycker alltså att det blir en konstig diskussion. Låt våra kommunala politiker bestämma över kommunala verksamheter så långt som möjligt! Dessutom är kulturskolan en frivillig verksamhet, så det är inte alla kommuner som har en. Det vore bra om alla kommuner hade det, men det är upp till varje kommun. Jag tycker alltså att det blir en konstig diskussion. Främst handlar den om det kommunala självstyret och om man tror på sina lokala politiker.</p>",
    "intressent_id": "0750518623913",
    "rel_dok_id": "H601KrU8",
    "replik": "Y",
    "systemdatum": "2019-03-26 17:10:04"
  }
}