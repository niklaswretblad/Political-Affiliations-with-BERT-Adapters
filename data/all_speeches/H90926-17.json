{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:45 om drivmedelsprisernas effekt på näringslivet",
    "underrubrik": "",
    "kammaraktivitet": "interpellationsdebatt",
    "anforande_id": "4689e34d-cd59-ec11-915f-901b0eac4c70",
    "anforande_nummer": "17",
    "talare": "Lotta Olsson (M)",
    "parti": "M",
    "anforandetext": "<p>Fru talman! Världsmarknadspriset påverkar naturligtvis. Vi var på en studieresa och tittade på olika nya energisystem i Förenade Arabemiraten. Där hade de ett bensinpris på motsvarande 1 krona. De hade inga skatter alls. Naturligtvis är det väldigt speciellt att man har egen produktion. Därför går det inte att hänvisa till världsmarknadspris, utan det handlar naturligtvis om hur mycket skatt som man vill lägga på olika saker. Skatter kan vara väldigt bra för att minska konsumtionen av vissa saker. Det finns säkert ändå ett samband mellan att vi dricker mindre alkohol när det kostar mer eller att vi röker mindre om det kostar mycket pengar. Men dilemmat är när vi måste använda bilen, till exempel en firmabil som vi använder i tjänsten eller i jordbruket, och vi inte har något alternativ. Det måste vara en skillnad. Jag har ibland en känsla av att debatten mycket handlar om att män i de stora städerna sitter och åker i dyra SUV:ar och gör slut på en massa bensin och diesel. Det kan vara en sak. Men det måste finnas ett system där vi inte tar ifrån människor möjligheten att ta sig till jobb eller utveckling på den ort där de bor utifrån att priserna faktiskt är för höga. </p><p>Detta blir kontraproduktivt om vi nu vill att människor ska komma i arbete, och det är ändå ett väldigt viktigt styrmedel att så många som möjligt av oss går till jobbet och bidrar till det svenska samhället. </p>",
    "intressent_id": "066769783310",
    "rel_dok_id": "H90345",
    "replik": "N",
    "systemdatum": "2021-12-10 16:25:16"
  }
}