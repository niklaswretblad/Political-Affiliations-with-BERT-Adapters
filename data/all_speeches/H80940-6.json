{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "b76dfcf1-df3e-eb11-914a-901b0e9b71a8",
    "anforande_nummer": "6",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Tack, statsministern, för återrapporten!</p><p>Regeringens renommé i det internationella finrummet är något som regeringen har lagt mycket tid, energi och pengar på. Sverige som en humanitär stormakt är det varumärke som man vill sälja in. Det gör man bland annat genom miljardbidrag till FN och dess olika institutioner och genom att Sveriges biståndsbudget kraftigt överstiger FN:s rekommendation.</p><p>Regeringen har budgeterat över 70 miljarder i internationellt bistånd under nästa år. Men det sker också genom att Sverige utgör en av de största nettobidragsgivarna till EU och på så vis slussar vidare 45 miljarder svenska skattekronor till EU varje år.</p><p>Fru talman! Varför öser regeringen iväg alla dessa pengar till andra stater och deras medborgare i stället för att investera dem här?</p><p>Jag tror att regeringen genom denna pengarullning gör sitt yttersta för att inom det internationella samfundet dölja de misslyckanden som finns på hemmaplan, inte minst kopplat till den utbredda kriminaliteten, otryggheten och segregationen.</p><p>På så sätt hoppas regeringen kunna bedömas av världsledare och annat fint folk utifrån sin givmildhet gentemot andra stater, organisationer och folk i stället för sitt försakande av Sverige och svenskarna.</p><p>När det kommer till hanteringen av pandemin har detta nog stundvis varit svårt att dölja. Det gäller inte minst då Sverige valt en egen väg, har ohyggligt höga dödstal och senast för några dagar sedan ansågs vara sämst på coronahantering av samtliga länder i OECD.</p><p>Min fråga är därför: Fick Sveriges hantering av pandemin någon kritik under mötet?</p>",
    "intressent_id": "086684470825",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}