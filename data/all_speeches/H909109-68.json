{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f2829754-be2a-ed11-9178-901b0e9b71a8",
    "anforande_nummer": "68",
    "talare": "Juno Blom (L)",
    "parti": "L",
    "anforandetext": "<p>Fru talman! Det är intressant att lyssna på debatten. Å ena sidan har vi en galen person med galna värderingar som vill använda sig av yttrandefriheten. Vi har en polis som är underdimensionerad och utan rätt verktyg och utbildning, som inte klarar av att låta yttrandefriheten råda. Å andra sidan har vi fantastiska poliser som trots detta står i fronten och blir skadade när de står upp för vår frihet och vår trygghet. Och här har vi en debatt som pekar ut ytterligheter.</p><p>I det här läget behöver vi göra allt. Vi behöver verkligen se till att polisen får mer resurser. Vi måste se till att de får rätt verktyg. Vi måste se till att de får utbildning. Men vi måste också jobba förebyggande. I de här kravallerna såg vi barn tillsammans med deras föräldrar. Vi har en kampanj som riktar sig mot socialtjänsten och som vill sätta bilden av att socialsekreterare i vårt land kidnappar barn.</p><p>Det är otroligt oroväckande och ett hot mot hela vår demokrati när myndighetspersoner ska vara rädda för att fatta avgörande beslut. Vi har pratat alldeles för lite om föräldrars skyldigheter och ansvar. Föräldrarätten råder i dag in absurdum.</p><p>Vi har också pratat alldeles för lite om att ytterligheterna i de här områdena har fått styra den breda massan, som vill något helt annat, eftersom vi har varit rädda för att prata om att det finns krafter som inte står upp för barns, kvinnors och hbtq-personers rättigheter. I en sekulär stat kan man faktiskt leva tillsammans om vi ser till att upprätthålla dessa ordningar.</p><p></p><p>I det läge som vi befinner oss i i dag menar jag att vi behöver göra allt som sägs här i kammaren. Det handlar om tidiga, tydliga och starka insatser likaväl som att se till att stärka polisen och rättssamhället.</p>",
    "intressent_id": "0719332223713",
    "rel_dok_id": "",
    "replik": "N",
    "systemdatum": "2022-09-02 14:54:40"
  }
}