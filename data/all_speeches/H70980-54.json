{
  "anforande": {
    "dok_hangar_id": "5056897",
    "dok_id": "H70980",
    "dok_titel": "Protokoll 2019/20:80 Tisdagen den 3 mars",
    "dok_rm": "2019/20",
    "dok_nummer": "80",
    "dok_datum": "2020-03-03 00:00:00",
    "avsnittsrubrik": "Svar på interpellationerna 2019/20:323 och 325 om skönhetsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "376e09ba-a579-ea11-9134-0090facf175a",
    "anforande_nummer": "54",
    "talare": "Lars Beckman (M)",
    "parti": "M",
    "anforandetext": "<p>Fru talman! Tack, statsrådet, för att statsrådet tycker att jag gör fina inlägg!</p><p>(Socialminister LENA HALLENGREN (S): Jag smickrar lite!)</p><p>Fru talman! Det finns en talepunkt som varje statsråd använder i varje interpellationsdebatt, nämligen att något var den dåvarande moderatledda alliansregeringens fel. Det spelar ingen roll vilken fråga vi diskuterar i kammaren, så var det <em>alltid</em> alliansregeringens fel. Naturligtvis gör det här statsrådet samma sak.</p><p> STYLEREF Kantrubrik \\* MERGEFORMAT Svar på interpellationer</p><p>Jag vet att statsrådet i en annan interpellationsdebatt hänvisat till medierna. Jag vet inte om statsrådet brukar använda Google - men prova. Läs Sveriges Radios <em>Ekots</em> nyhetsinslag från den 7 juni 2017. Rubriken är \"Skönhetsutredningen läggs ner\". Där står följande: \"Socialdepartementet lägger ned den så kallade Skönhetsutredningen. Det uppger nu sjukvårdsminister Annika Strandhäll 1,5 år efter att utredningen presenterades.\"</p><p>Fru talman! 100 000 människor gör skönhetsoperationer varje år, och 10 000 personer skadas varje år - en del med förmodligen enklare komplikationer, andra med svåra komplikationer. Det är faktiskt regeringens ansvar att driva fram en lagstiftning, och det är statsrådets ansvar att ta frågorna på stort allvar. Det går att visa sympati med statsrådets första inlägg, nämligen att regeringen ser problemet och ska lösa det. Statsrådets andra inlägg kan man möjligen hålla på en SSU-kongress för att peppa dörrknackare i SSU. Det är inte seriöst.</p><p>Anledningen till att regeringen har börjat driva frågan kan vara de interpellationer som vi började ställa när regeringen återupptog utredningen för ett antal år sedan. Åren 2014, 2015, 2016, 2017, 2018, 2019, 2020 - kanske kommer det att finnas en lagstiftning på plats 2021.</p><p>Fru talman! Det är inte att ta människors hälsa på allvar att 10 000 personer riskerar att få komplikationer, eller uppger att de har fått komplikationer, vid skönhetsoperationer. Det är 10 000 personer per år. Självklart borde den här regeringen ha drivit fram lagstiftningen betydligt snabbare.</p><p>Jag tror att många inte förstår hur det i ett välfärdsland som Sverige, där så mycket regleras in i detalj, kan vara möjligt att man kan lägga sig under en kniv hos, som jag såg i ett medieinslag, en lastbilschaufför. Inget ont om lastbilschaufförer, men de är kanske inte jättebra på skönhetsoperationer. Det är den lagstiftningen som måste komma på plats.</p><p>Jag tycker att regeringen har tagit för lång tid på sig, att det har gått alldeles för långsamt, men det är nu viktigt att det kommer en relevant lagstiftning på plats. Det är inte bara vi moderater som har interpellerat i frågan om och om igen. Konsumentverket har skrivit en utförlig rapport, som statsrådet kan ta del av, som handlar om just skönhetsoperationer. Konsumentverket har pekat på den bristfälliga lagstiftningen och sagt att regeringen måste agera. På det sättet välkomnar jag att en lagstiftning kommer på plats, och det måste ske skyndsamt. Jag hoppas att det inte kommer andra frågor i vägen som gör att denna lagstiftning inte kommer på plats.</p>",
    "intressent_id": "0588282566419",
    "rel_dok_id": "H7C120200303ip",
    "replik": "N",
    "systemdatum": "2020-04-08 16:32:46"
  }
}