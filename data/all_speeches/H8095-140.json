{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "e348e5fe-ab04-eb11-9146-901b0e9b71a8",
    "anforande_nummer": "140",
    "talare": "Kerstin Lundgren (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är naturligtvis så att vi har sett att Kina inte respekterar avtal. De tolkar dem på sitt kinesiska vis. Det är inte den överenskomna tolkning som vi uppfattar. Domstolsbeslut när det gäller fri sjöfart accepterar man inte.</p><p>Uttalanden om att överenskommelsen från 1984 bara är ett papper säger väl ändå någonting om hur man förhåller sig till den ordning som vi har trott har gällt. Då måste vi från vår sida svara tillbaka och inte bara säga: Ni har skrivit under. De vet om det, men de bryr sig inte. Det är annat som krävs.</p><p>Det som nu har blivit synligt är ett svar som många länder har gett. Man har sagt upp sina utlämningsavtal. Finland utrikesminister uttalade att man skulle upphöra med tillämpningen av de avtal som fanns.</p><p>Jag bad själv riksdagens utredningstjänst att jämföra svenska och finska MLA. De uppfattar att det i princip inte finns några skillnader i det hela. Mot den bakgrunden att Finland kan säga upp eller inte tillämpa borde Sverige och Sveriges utrikesminister kunna säga: Vi tillämpar inte. Vi kunde också säga: Vi kommer att riva sönder, och vi kommer att skriva och säga upp avtalet.</p><p>Det skulle vara en tydlig signal, likaså om vi gjorde som Nederländerna, Australien och Österrike och ändrade till Office of Sweden i Taipei. Det skulle säga: Vi står upp för demokratin, och vi agerar när den slås ned.</p>",
    "intressent_id": "0155487380917",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:14"
  }
}