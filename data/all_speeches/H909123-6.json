{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Idéburen välfärd",
    "underrubrik": "",
    "kammaraktivitet": "ärendedebatt",
    "anforande_id": "9b8edfdc-bf39-ed11-9178-901b0e9b71a8",
    "anforande_nummer": "6",
    "talare": "Lars Thomsson (C)",
    "parti": "C",
    "anforandetext": "<p>Herr ålderspresident! Jag ska börja med att säga att jag till väldigt stor del instämmer i det ledamoten Edward Riedl sa tidigare.</p><p>Dagens debatt handlar om idéburen välfärd. Om man läser innantill handlar det om när upphandlande myndighet ska ges möjlighet att reservera rätten att delta i upphandlingar av vissa välfärdstjänster till idéburna organisationer. Syftet är att öka möjligheterna för idéburna organisationer att tillhandahålla offentligt finansierad välfärd.</p><p>Det låter bra och rätt ofarligt. Vi har en lite annan syn på det i Centerpartiet. Centerpartiet instämmer verkligen i vikten av att möjliggöra för idéburna organisationer att i större utsträckning verka inom den offentligt finansierade välfärdssektorn. Det är väldigt viktigt att vi kommer dit.</p><p>Idéburna organisationer besitter ofta kompetens och unika synsätt som stärker förmågan att möta människor och behov på ett mer personligt sätt än vad andra organisationer gör. Jag tror också att de skapar mervärde för både brukare och samhälle.</p><p>Idéburna organisationer har ofta också ett starkt nätverk i samhället som många andra inte har och kan bidra till en stärkt välfärd. Genom att förbättra förutsättningarna för idéburna organisationer att vara med på marknaden för offentligt finansierade välfärdstjänster kan vi diversifiera välfärdssektorn, och vi skulle kunna öka resultatet.</p><p>Men - och det är ett rätt stort men - man måste göra det på rätt sätt. Det ser vi inte att man föreslår i propositionen som behandlas i betänkandet. Man måste göra det utan att man exkluderar andra aktörer. Det är det stora problemet med förslaget som det ligger just nu.</p><p> STYLEREF Kantrubrik \\* MERGEFORMAT Idéburen välfärd</p><p>Det handlar om det övergripande syftet med en reformering av upphandlingen. Man måste komma ihåg: Varför gör vi detta? Det handlar om att stärka kvaliteten, mångfalden och valfriheten. Det är det övergripande syftet. Det kan inte ske genom att offentliga aktörer kan trycka ut enskilda aktörer från marknaden på grund av organisationsform. Det är vad som riskerar att ske just nu.</p><p>Jag konstaterar också att ett rätt stort antal remissinstanser anser att propositionen vilar på en svag laglig grund. Både Konkurrensverket och Kommerskollegium anser att detta riskerar att strida mot EU-rätten. Konkurrensverket är rätt tydligt med att förslaget inte kan ligga till grund för lagstiftning. Det är rätt tung kritik som kommer därifrån.</p><p>Jag går över till att tala om Centerpartiets väg. Vi vill gärna uppmuntra idéburen verksamhet, IOP, som det kallas. Men vi får göra det på så sätt att vi inte exkluderar andra organisationsformer, vilket det här förslaget innebär. Det är fel väg att gå. Vi är lite oroliga för att det riskerar att införa förslagen i Reepaluutredningen bakvägen.</p><p>Vår väg är att vi vill förstärka idéburna aktörers möjlighet att delta i upphandlingarna. Det är en bättre väg. Då får man inte negativa effekter av att man exkluderar andra aktörer.</p><p>Därför föreslår Centerpartiet att regeringen bör återkomma till riksdagen med förslag om hur det offentliga kan stärka idéburna aktörers möjligheter att delta i offentliga upphandlingar av välfärdstjänster.</p><p>Det finns också två mindre detaljer i propositionen som vi är lite tveksamma till. Det föreslås att det ska upprättas ett särskilt register för idéburna organisationer, visserligen frivilligt. Vi ställer oss frågande till syftet med det registret.</p><p>Om syftet är att avgränsa vilka som ska komma med inom idéburen sektor är det problematiskt. Om syftet inte är det vet vi egentligen inte varför det ska upprättas. Om man gör ett sådant register är det tydligt att det ökar den administrativa bördan, och det bidrar kanske till exkludering. Vi är tveksamma till hela syftet och registret.</p><p>Den andra detaljen är också rätt liten. Vi ser inte att den statistikinsamlande funktionen är tillräckligt omfattande och har en tillräckligt tydlig definition. Vi hade hellre sett att man valt att göra det via den vanliga statistikinsamlande myndigheten, till exempel SCB, och gett den ett tydligt uppdrag och en uppgift.</p><p>Sammanfattningsvis kan jag och Centerpartiet konstatera att vi verkligen behöver underlätta för de idéburna organisationerna att verka inom offentlig upphandling. Men vi måste göra det på så sätt att vi inte exkluderar andra organisationer utifrån företagsform. Vi ska underlätta för idéburna aktörer att vara med i offentlig upphandling. Det är Centerpartiets ingång i hela diskussionen.</p><p>Herr ålderspresident! Med det yrkar jag bifall till reservationerna 1 och 6.</p>",
    "intressent_id": "0853831481615",
    "rel_dok_id": "H901FiU28",
    "replik": "N",
    "systemdatum": "2022-09-21 17:13:24"
  }
}