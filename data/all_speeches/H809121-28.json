{
  "anforande": {
    "dok_hangar_id": "5096959",
    "dok_id": "H809121",
    "dok_titel": "Protokoll 2020/21:121 Fredagen den 7 maj",
    "dok_rm": "2020/21",
    "dok_nummer": "121",
    "dok_datum": "2021-05-07 00:00:00",
    "avsnittsrubrik": "Svar på interpellationerna 2020/21:643, 644 och 667 om antalet vargar på landsbygden",
    "underrubrik": "",
    "kammaraktivitet": "interpellationsdebatt",
    "anforande_id": "a1900ea4-3216-ec11-9160-901b0e9b71a0",
    "anforande_nummer": "28",
    "talare": "Runar Filper (SD)",
    "parti": "SD",
    "anforandetext": "<p>Fru talman! Jag tackar ministern för hans försök att svara.</p><p></p><p>Jag måste fråga ministern: Varför har regeringen, med Miljöpartiet i spetsen i dessa frågor, så svårt att följa av Sveriges riksdag demokratiskt fattade beslut?</p><p>Ni har inte bara detta beslut att verkställa. År 2015 gjordes ett tillkännagivande om att inrätta en fristående viltmyndighet. Vad blev det av den? Det ligger fortfarande i utredningshögen. I maj 2020 gjordes ett tillkännagivande av en riksdagsmajoritet om att regeringen skulle genomföra den rovdjurspolitik som beslutades 2013. I december 2020 beslutade riksdagen om nya regler för skyddsjakt. Det är mycket ministerns regering har att leva upp till, men svek efter svek har det blivit.</p><p>Demokratiskt fattade beslut ska såklart följas om ordet demokrati ska ha rätt klang. Men jag misstänker att inget av detta blir verklighet förrän efter 2022 när ett nytt regeringsunderlag med en renhårigare regering tar över rodret.</p><p>Så till det fullständiga övergreppet att skrota det ursprungliga allmänna uppdraget. Författningsändringarna har ingen majoritet i riksdagen utan är ett verk av Socialdemokraterna och Miljöpartiet i regering. Trots att det rör sig om jägarnas pengar väljer man att ta över allt större delar av jakt och viltvårdsuppdraget. Det är provocerande för jägarkåren att se uppdraget försvinna in i en statlig myndighet. Detta kommer jag inom kort att ta upp i en egen interpellation i ämnet.</p>",
    "intressent_id": "065701062615",
    "rel_dok_id": "H8C120210507ip",
    "replik": "N",
    "systemdatum": "2021-09-15 16:39:26"
  }
}