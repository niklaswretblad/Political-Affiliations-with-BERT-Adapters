{
  "anforande": {
    "dok_hangar_id": "5093237",
    "dok_id": "H809103",
    "dok_titel": "Protokoll 2020/21:103 Onsdagen den 7 april",
    "dok_rm": "2020/21",
    "dok_nummer": "103",
    "dok_datum": "2021-04-07 00:00:00",
    "avsnittsrubrik": "Övergripande skolfrågor",
    "underrubrik": "",
    "kammaraktivitet": "ärendedebatt",
    "anforande_id": "c9b759c6-3dd0-eb11-9153-901b0eac4c78",
    "anforande_nummer": "165",
    "talare": "Linus Sköld (S)",
    "parti": "S",
    "anforandetext": "<p>Fru talman! Nej, som Niels Paarup-Petersen mycket riktigt pekar på röstade vi emot införandet av ett nationellt frånvaroregister, det av de skäl som jag anförde nyss.</p><p>Jag uppfattar att det som Niels Paarup-Petersen efterfrågar i sin senaste replik är ett register över metoder som är framgångsrika, och det är lite grann en annan sak. Evidens, som är det som har varit framgången för sjukvården, handlar om att isolera en faktor och med vetenskapliga metoder bestämma att det är just den faktorn som får den positiva effekten. I undervisningssituationer, och för delen frånvarosituationer, är sammanhangen ofta så komplexa att det inte kommer att låta sig göras att isolera en faktor. Detta kommer därför inte att med evidens belägga vilka metoder det är som har varit framgångsrika.</p><p>Min och Socialdemokraternas ståndpunkt är att ett nationellt register inte kommer att återföra en enda unge till skolan. Däremot kommer rektorers och lärares hårda arbete med att förstå problematiken och använda de metoder som man bedömer kommer att fungera bäst i den enskilda situationen att göra skillnad.</p>",
    "intressent_id": "0706528359123",
    "rel_dok_id": "H801UbU10",
    "replik": "Y",
    "systemdatum": "2021-06-18 16:02:57"
  }
}