{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Riktlinjer för den ekonomiska politiken och Vårändringsbudget för 2022 samt extra ändringsbudget om stöd till Ukraina",
    "underrubrik": "",
    "kammaraktivitet": "ärendedebatt",
    "anforande_id": "f96e0aa7-3043-ed11-9177-901b0eac4c70",
    "anforande_nummer": "56",
    "talare": "Ulla Andersson (V)",
    "parti": "V",
    "anforandetext": "<p>Fru talman! Det var ändå lite skönt att vi återgick till det mer normala och kom till en politisk konflikt här. Jag tackar ändå för fina ord. Det stämmer ju att vi ibland har hittat varandra.</p><p>I morse var det en nyhet på radion som var väldigt bra. Det var om den reform vi drev igenom här 2021 - jag tror det var i januari - om bättre arbetsvillkor inom äldreomsorgen, bort med timanställningar och fler sjuksköterskor, som har gett resultat. Det var något som vi gjorde tillsammans med Kristdemokraterna.</p><p>Jag blir lite upprörd över det Niklas Wykman påstår om hårt arbetande kvinnor, som det framför allt gäller. Det är oftast de som är fattigpensionärer och tvingas uppbära garantipension, helt eller delvis. Det är hundratusentals kvinnor som lever i den situationen. Vi har 300 000 fattigpensionärer i det här landet. Sedan tycker Niklas Wykman att man ska kalla dem för bidragstagare.</p><p>Med vårt förslag i år får de som har bostadstillägg 5 000 kronor medan de med de blåbruna får 2 484 kronor. Det är en stor skillnad, och i plånboken är det en väldigt stor skillnad när man har det väldigt dåligt ställt.</p><p>Vårt förslag som helhet rör en miljon pensionärer. Maxbeloppet är 1 000 kronor, och den genomsnittliga höjningen av pensionen är 741 kronor.</p><p>Det kammaren ska rösta om här i dag handlar egentligen om de 5 000 kronorna. Det är 1 000 kronor från vår sida och 600 kronor från er sida. Det är en viss skillnad, Niklas Wykman.</p><p>Sedan har ni en gas. Det vill vi också ha. Det kan vi återkomma till framöver. Men det är inte med i den här omröstningen.</p>",
    "intressent_id": "0628190530410",
    "rel_dok_id": "H901FiU20, H901FiU21",
    "replik": "Y",
    "systemdatum": "2022-10-03 17:33:25"
  }
}