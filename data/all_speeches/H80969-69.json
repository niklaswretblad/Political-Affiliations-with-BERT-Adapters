{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:248 om brott som inte leder till straff",
    "underrubrik": "",
    "kammaraktivitet": "interpellationsdebatt",
    "anforande_id": "709c9728-c58c-eb11-9152-901b0e9b71a8",
    "anforande_nummer": "69",
    "talare": "Thomas Morell (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Nyår är förbi, så man ska kanske inte ge nyårslöften nu. Men jag kan lova att diskussionen kommer att fortsätta.</p><p>Det är förstås sant att polisen gör rätt, men de är för få. Tänk om de hade varit fler! Då hade det sett annorlunda ut. Det finns några öar i Sverige som är jätteduktiga. Västerås är en av dem, och så har vi Helsingborg. Jag vet att man har varit och tittat på verksamheten i Helsingborg. Tjänstemännen där är oerhört duktiga. De känner nästan lukten av en bil som inte är i ordning på två kilometers håll och plockar in den. Det blir napp varje gång.</p><p>Det för mig in på slutklämmen av det jag tänkt prata om i dag. Enheten i Västerås har plockat in en speditör som uppmärksammats i medierna vid ett flertal tillfällen. Det handlar om Samskip. De har tagit kontakt med Transportstyrelsen och frågat om de inte kan få sätta in pengar på ett konto där Transportstyrelsen kan hämta ut pengar varje gång företaget blir rapporterat. Det är lite lustigt. De vet alltså om att de gör fel men bryr sig inte om lagstiftningen. De vill i stället deponera pengar som myndigheten kan ta av varje gång de gör fel. Har det inte blivit något riktigt galet i hela hanteringen när en stor operatör gör på detta sätt?</p><p>Det är läge att fundera över om man inte ska ta de där 40 000 kronorna gånger tio! Det kommer att städa upp det här.</p><p>Mycket behöver göras. Det ska vara dyrt att bryta mot regelverket. Vi måste ha ut fler som sätter stopp för detta där ute, för det försörjer också de kriminella nätverken och det elände som diskuterades i de två föregående interpellationsdebatterna.</p>",
    "intressent_id": "0880018341619",
    "rel_dok_id": "H810248",
    "replik": "N",
    "systemdatum": "2021-03-24 18:20:34"
  }
}