{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0411d8e4-cca2-eb11-9152-901b0e9b71a8",
    "anforande_nummer": "39",
    "talare": "Rickard Nordin (C)",
    "parti": "C",
    "anforandetext": "<p>Fru talman! Jag delar Elisabeth Svantessons upprördhet över att det tar för lång tid att betala ut pengarna. Det tycker jag också var väldigt tydligt i mitt anförande.</p><p>Däremot är det så att när jag lämnar förhandlingsbordet och kan kommunicera att vi har kommit överens om saker lämnar jag över ansvaret till Finansdepartementet och tjänstemännen där och även till Sveriges riksdag att behandla förslagen så snabbt som vi har möjlighet att göra det. Då lämnar jag också mitt ansvar för processen, för ansvaret landar då på Finansdepartementet. Elisabeth Svantessons fråga borde snarare riktas till Socialdemokraterna och Magdalena Andersson om varför det har tagit så lång tid och varför processen inte går snabbare.</p><p>När det gäller pandemilagen har vi kommit överens om att vi ska ha full täckning för de fasta kostnaderna, precis i enlighet med de möjligheter som finns i EU-regelverket. Det går också att använda sig av korttidspermittering och andra stöd som kan finnas på plats för dem som inte omfattas av allt annat.</p><p>Jag är alltid beredd att se över hur vi kan göra mer och hur vi kan göra annorlunda. Centerpartiet utesluter inga åtgärder framöver. När det finns sådana framförhandlade kommer de också att kommuniceras.</p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}