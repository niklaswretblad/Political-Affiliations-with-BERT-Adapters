{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "07e5fe42-382c-ec11-915b-901b0eac4c78",
    "anforande_nummer": "48",
    "talare": "Martin Ådahl (C)",
    "parti": "C",
    "anforandetext": "<p>Herr talman! Jag är tacksam för att vi i denna budgetdebatt, i alla fall från SD, slipper höra distinktioner mellan intelligenta och ointelligenta invandrare. Men det var inte det jag skulle ställa en fråga om den här gången.</p><p>Apropå att vara vasallparti, som SD uttrycker det, herr talman, ska jag bara upplysa om att Centerpartiet aldrig kommer att vara vasallparti till SD.</p><p>När det gäller vad det är exakt som ni tydligen ska underkasta Moderaterna för att finansiera den enormt långa listan med löften, Oscar Sjöstedt, kan Moderaterna trots allt räkna i sin budgetmotion. Alla de poster som magiskt ger intäkter när man vill ha noll eller gissningsvis negativ migration kommer inte att dyka upp i en riktig budget.</p><p>Jag noterar att biståndet ska skäras ned, men tänker ni också, som ni planerade förra året, chockhöja momsen för alla kafé- och restaurangägare, precis nu när de ska ta sig ur pandemin och börja anställa? Kommer ni att börja chockhöja olika arbetsgivaravgifter för ett slags tilltänkt fiktiv jättesänkning av arbetsgivaravgiften i andra ändan som ni inte har finansierat någonstans? Exakt vad är det som ni, när ni nu radar upp löften och krav som aldrig kommer att gå att infria, kommer att avkräva era nya politiska budgetsamarbetspartner, om jag har förstått det rätt?</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}