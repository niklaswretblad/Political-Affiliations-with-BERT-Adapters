{
  "anforande": {
    "dok_hangar_id": "5053295",
    "dok_id": "H70959",
    "dok_titel": "Protokoll 2019/20:59 Torsdagen den 16 januari",
    "dok_rm": "2019/20",
    "dok_nummer": "59",
    "dok_datum": "2020-01-16 00:00:00",
    "avsnittsrubrik": "Svar på interpellation 2019/20:242 om förslaget till lag om reglering av vapenmagasin",
    "underrubrik": "",
    "kammaraktivitet": "interpellationsdebatt",
    "anforande_id": "644d126b-fa53-ea11-912e-901b0eac4c78",
    "anforande_nummer": "116",
    "talare": "Sten Bergheden (M)",
    "parti": "M",
    "anforandetext": "<p>Fru talman! Jag vill börja med frågorna, så att vi eventuellt kan få svar av ministern.</p><p>Varför har man inte lyssnat på remissinstanserna, som nästan enhälligt har sagt nej till förslaget? Varför har polisen bara siffror på omhändertagna magasin och ej på några återlämnade magasin? När kommer förslaget om att underlätta för landets jägare och sportskyttar enligt det beslut vi har tagit om ett tillkännagivande när det gäller vapenlagstiftningen?</p><p>Vilka kommer att drabbas? Ja, alla. Jag kommer att drabbas. Många jägare och sportskyttar har i dag magasin till vapen som de har haft tidigare. Det kommer att krävas att de söker licens för detta. De magasin som finns hos jägare, skyttar och samlare kommer kanske att innebära att det kommer in 100 000-200 000 ansökningar till polisen. Detta kommer ni att belasta svenskt polisväsen med. I dag har de inte ens tid att handlägga licenser för jägare och skyttar, men ni tänker vräka mängder av ansökningar över dem för att detta ska bli lagligt.</p><p>Med er lagstiftning blir mitt magasin till ett vapen som jag har sålt olagligt, och jag blir kriminell. Det är ett konkret exempel på hur er politik slår mot vanliga jägare och skyttar ute i landet.</p><p> Det ni gör för att reglera vapenmagasin kommer att innebära mer jobb för landets jägare, sportskyttar och samlare. Dessutom får polisen följa upp regelverket. På något sätt måste regelverket följas upp. Är det okej att köpa detta? Jag pratar med många jägare och poliser. Poliser har sagt precis tvärtemot vad ministern påstår här. De säger att detta inte är något problem för dem. De plockar in vapenmagasin. De gör husrannsakan hemma hos dessa personer för att plocka in vapen. De plockar in nycklar. De plockar allting av de gängkriminella.</p><p>Ministern måste nog tala med fler poliser som faktiskt jobbar ute på gatan. Jag har det svart på vitt här. Polisen har i dag plockat in nästan 1 000 magasin. Vi har i dag en lagstiftning som innebär att man kan plocka av dessa personer magasinen, men vi har inte gjort det kriminellt att äga magasin. Det är den stora skillnaden. Ministern vill göra det kriminellt att äga magasin. Det är det som blir bekymret. Då måste vi ha en kontrollapparat, ansökningshandlingar och hela den proceduren, vilket kommer att belasta polisväsendet, jägare och skyttar på ett orimligt sätt.</p><p> STYLEREF Kantrubrik \\* MERGEFORMAT Svar på interpellationer</p><p>Dessutom, fru talman, har Morgan Johansson i en tidigare debatt uttryckt att man inte skulle införa det här och gå längre än vad direktivet kräver. Man skulle inte införa några regleringar av vapenmagasin. Det är märkligt att man i detta läge går fram med detta, trots att samtliga remissinstanser har sagt nej.</p><p>Fru talman! Anser ministern att hela Jaktsverige, jaktorganisationerna, vapenorganisationerna, skytteorganisationerna och övriga instanser i detta sammanhang har fel när de säger att de inte vill ha den här regleringen? Anser ministern fortfarande att detta inte kommer att innebära någon form av belastning för polisen? I dag klarar man inte av att leverera licenser i tid. Man har 15 000 ljuddämparlicenser att handskas med. Bara den biten kunde ministern ha plockat bort från deras uppdrag. De resurserna kunde i stället ha använts för att jaga gängkriminella. Men fortfarande händer ingenting för att underlätta för landets lagliga jägare och sportskyttar. I stället försöker man lägga på ytterligare en pålaga och en ny kontrollmöjlighet. Trots att Sveriges riksdag är emot det och trots att remissinstanserna är emot det och trots att Lagrådet är emot det jobbar regeringen vidare med detta.</p><p>Lägg detta i papperskorgen!</p>",
    "intressent_id": "0828721176319",
    "rel_dok_id": "H710242",
    "replik": "N",
    "systemdatum": "2020-02-20 17:03:15"
  }
}