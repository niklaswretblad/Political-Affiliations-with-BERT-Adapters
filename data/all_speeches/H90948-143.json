{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Svar på interpellation 2021/22:164 om kärnkraftens hållbarhet",
    "underrubrik": "",
    "kammaraktivitet": "interpellationsdebatt",
    "anforande_id": "e47538a3-9595-ec11-916c-901b0e9b71a0",
    "anforande_nummer": "143",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Jag tar vid där vi började, då vi konstaterade att vi var överens i allt väsentligt.</p><p>Den uppfattning från expertorganen som Roswall nu refererar till är också regeringens uppfattning, det vill säga att kärnkraften kan inkluderas i taxonomin. Det är den uppfattning vi driver, och nu emotser vi med stort intresse kommissionens analyser och de tekniska granskningskriterier som fastställts. Jag uppfattar i sak ingen större skillnad därvidlag.</p><p>Att sedan kammaren och EU-nämnden haft lite olika uppfattningar i den här frågan är tyvärr inget som regeringen kan lastas för, utan det utgår jag från att de som är aktiva i dessa organ hanterar själva. Jag har all respekt för den processen.</p><p>Tack för denna diskussion! Det var mycket trevligt och roligt att vara här.</p><p>Jag vill även passa på att önska Jessika Roswall och talmannen god jul.</p><p>(FÖRSTE VICE TALMANNEN: Tack så mycket för den hälsningen! Jag vill önska er båda detsamma.</p><p>Ett stort och varmt tack också till er som sitter här bredvid i denna, får vi väl ändå säga, sena timme! God jul och gott nytt år till er alla!)</p><p>Interpellationsdebatten var härmed avslutad.</p>",
    "intressent_id": "0596495003124",
    "rel_dok_id": "H910164",
    "replik": "N",
    "systemdatum": "2022-02-24 18:18:13"
  }
}