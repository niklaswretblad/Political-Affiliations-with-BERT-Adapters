{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "9837759c-e536-ea11-912a-901b0eac4c78",
    "anforande_nummer": "28",
    "talare": "Per Åsling (C)",
    "parti": "C",
    "anforandetext": "<p>Herr talman! Jag vill börja med att kommentera det som gäller rättsläget. Vad jag syftade på i mitt anförande var att det med utgångspunkt i dispositionsrätten har fastställts en praxis i Högsta förvaltningsdomstolen. Denna praxis ger bara stöd för en sådan hållning som Skatteverket har när det är fråga om dyrare egendom som kan användas privat. Den ger inte stöd för beskattning av möjligheten att använda till exempel fyrhjulingar och andra fordon, som jag tog upp i mitt anförande.</p><p>När det sedan gäller den fråga som Niklas Wykman ställer kan jag säga att januariavtalet i dag är grunden för Centerpartiets medverkan i politiken. Det är på det sättet vi kan vara med direkt och styra utanför riksdagen och styra och arbeta med regeringen. Jag ser att januariavtalet innehåller många inslag som är väldigt bra för Jämtlands län och som innebär att vi får ökad resurstilldelning i hela landet. Hela landet kommer i åtnjutande av dessa resurser.</p><p>På skatteområdet vet jag att vi har olika uppfattningar. Vi gör en förändring som innebär att det i och med den budget som nu kommer att antas kommer att införas ett ökat grundavdrag för människor som bor på svensk landsbygd. Detta görs för att ta bort skattekilen mellan landsbygdsboende och andra. Landsbygdsboende betalar ofta mer i skatt och har sämre service jämfört med genomsnittet.</p>",
    "intressent_id": "0679228585116",
    "rel_dok_id": "H701SkU1",
    "replik": "Y",
    "systemdatum": "2020-01-14 16:51:12"
  }
}