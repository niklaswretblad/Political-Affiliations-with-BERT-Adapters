{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Svar på interpellation 2021/22:336 om beslut om Operan",
    "underrubrik": "",
    "kammaraktivitet": "interpellationsdebatt",
    "anforande_id": "e43dab79-b2c7-ec11-9170-0090facf175a",
    "anforande_nummer": "74",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Det är precis som kulturministern säger: Det är inte så att Operan bara är till för alla oss musikälskande svenskar; den är också en arbetsplats. Det är nästan 600 anställda på Operan.</p><p></p><p>Vi har redan i dag tyvärr ett tapp då en del av våra duktigaste operasångare väljer att flytta och leva i andra länder. Det är i och för sig också berikande för Sverige och naturligtvis för dem på sitt sätt, men vi vill ju inte att det ska bero på att vi har en helt oduglig nationalscen i Sverige och i Stockholm. Vi <em>måste</em> renovera Operan - eller bygga nytt, eller vad vi nu landar i.</p><p>Avslutningsvis, fru talman, skulle jag bara vilja säga till kulturministern att vi är många här som brinner för musik, och vi vill gärna hjälpa till. Om kulturministern känner att det finns en möjlighet är vi nog många som gärna skulle vilja fundera tillsammans parlamentariskt på hur vi kan hitta en lösning som blir hållbar även över lång tid framöver. Vi är som sagt ett musikälskande folk - även vi riksdagsledamöter.</p>",
    "intressent_id": "0502490570219",
    "rel_dok_id": "H910336",
    "replik": "N",
    "systemdatum": "2022-04-29 13:50:37"
  }
}