{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "19a672a1-9da7-ed11-917f-901b0eac4c70",
    "anforande_nummer": "84",
    "talare": "Energi- och näringsministern Ebba Busch (KD)",
    "parti": "KD",
    "anforandetext": "<p>Fru talman! Jag ska försöka klara av att återgå till debatten.</p><p>Om det är någonting som den politiska delen av den här debatten hittills har visat är det att det inte finns något annat regeringsalternativ än vårt. Det finns inte en samlad opposition. Det finns fyra fraktioner utan gemensam syn på vår tids stora utmaningar: energiförsörjningen, kriminaliteten, vården och ekonomin. Mot dessa fraktioner står en regering och ett regeringsunderlag som tar ansvar i en svår tid. Det är en regering som är besjälad av att hjälpa, lindra och stötta i denna mycket speciella tid.</p><p>Fru talman! Ansvaret för sin nästa, solidaritetstanken, är en grundbult i den kristdemokratiska idétraditionen. Den gyllene regeln om att behandla andra människor så som man själv vill bli behandlad är inte bara ett vackert ideal; det behöver också omsättas i praktisk handling.</p><p>Nya siffror visar att nästan var fjärde svensk känner sig isolerad eller ensam. Ensamheten är störst bland unga vuxna och äldre. Det är också i de grupperna, särskilt bland män över 85 år, de högsta självmordstalen finns. Ensamhet gör att blodkärlen i kroppen rent fysiskt drar ihop sig. Ensamhet är en lika stor fara för hälsan som rökning.</p><p>Ensamheten är ett stort samhällsproblem som det krävs att vi agerar mot. För första gången någonsin blir frågan om att motverka ofrivillig ensamhet en prioritering för en svensk regering. Vi skjuter till 300 miljoner per år och arbetar brett för att bryta den ofrivilliga ensamheten på nationell, regional och kommunal nivå och inte minst genom civilsamhället.</p><p>Fru talman! Mycket arbete kvarstår. Men jag är glad att vi har tagit det här steget i en tid då människor bär tungt.</p><p>(Applåder)</p>",
    "intressent_id": "0512510717328",
    "rel_dok_id": "",
    "replik": "N",
    "systemdatum": "2023-02-08 11:45:22"
  }
}