{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1f94bf96-a1ad-eb11-914f-901b0eac4c78",
    "anforande_nummer": "135",
    "talare": "Lotta Johnsson Fornarve (V)",
    "parti": "V",
    "anforandetext": "<p>Herr ålderspresident! Tack, Kenneth G Forslund, för anförandet! Jag håller med om mycket av kritiken gentemot Nato även om jag inte håller med om slutsatsen om att vi ska ha ett bra samarbete, för jag tycker att vi ska stå självständiga.</p><p>Jag tänker lyfta en annan fråga. I november förra året bröt Marockos agerande den 30 år långa vapenvilan i Västsahara. Kriget hade kunnat undvikas om FN hade levt upp till sitt uppdrag och genomfört den folkomröstning som parterna en gång var överens om. Vi ser nu hur förtrycket mot västsaharierna och den ockuperade delen av Västsahara fortsätter och intensifieras.</p><p>Ett stort antal västsaharier har tvingats fly och lever sedan länge i flyktingläger. Trots den här svåra situationen har Polisario lyckats bygga upp en fungerande stat i lägren och i den del av landet som man själv kontrollerar.</p><p></p><p>Är det inte hög tid nu att Sverige verkligen erkänner den västsahariska staten som riksdagens majoritet fattade beslut om att göra redan 2012?</p>",
    "intressent_id": "0122987223112",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}