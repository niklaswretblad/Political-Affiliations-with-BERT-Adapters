{
  "anforande": {
    "dok_hangar_id": "5062449",
    "dok_id": "H709130",
    "dok_titel": "Protokoll 2019/20:130 Tisdagen den 2 juni",
    "dok_rm": "2019/20",
    "dok_nummer": "130",
    "dok_datum": "2020-06-02 00:00:00",
    "avsnittsrubrik": "Vistelsekommuners ansvar för socialtjänstinsatser ",
    "underrubrik": "",
    "kammaraktivitet": "ärendedebatt",
    "anforande_id": "52850357-0fbd-ea11-9135-901b0eac4c70",
    "anforande_nummer": "23",
    "talare": "Camilla Waltersson Grönvall (M)",
    "parti": "M",
    "anforandetext": "<p>Fru talman! Jag måste ärligt säga att jag tycker att det är svårt att driva en seriös debatt med personer som fortsätter att blanda äpplen och päron. Debatten handlar inte om människor som har valt att sätta sig i karantän och inte ta samhällets resurser i anspråk i form av hemtjänst.</p><p>Det handlar om de människor som måste ha stöd och som hemkommunen planerar för utifrån de förutsättningarna de har. De har det tryggast och säkrast just nu i sin ordinarie hemkommun. Där har man bäst förutsättningar att planera för det. </p><p>Men när flyttningar sker just nu, i tider av smittspridning och i tider av svår personalansträngning, är det dessa människor, de svagaste och de mest sköra, som riskerar att fara illa. Jag tycker att det är otroligt tråkigt att man väljer att inte se dessa människor. Det är tråkigt att Socialdemokraterna gör detta - en socialdemokratisk regering som nu också har en företrädare i riksdagen som väljer att inte förstå.</p><p>Fru talman! Jag väljer att tolka det så, för jag kan inte tro att Kristina Nilsson inte förstår intentionen i att vi ska skydda dem som verkligen behöver stöd och hjälp. Om man bor kvar hemma just nu har man den bästa möjligheten att få detta, men nu handlar det om dem som bor i dessa 50-60 kommuner som har signalerat att de är rädda för att inte klara situationen. Ska vi få en sommar där slutsatsen blir att inte alla fick det stöd och den hjälp de behövde? Det kan få katastrofala konsekvenser.</p><p></p><p>Jag undrar om Kristina Nilsson är beredd att ta detta ansvar.</p>",
    "intressent_id": "0781623040415",
    "rel_dok_id": "H701SoU24",
    "replik": "Y",
    "systemdatum": "2020-07-03 11:27:33"
  }
}