{
  "anforande": {
    "dok_hangar_id": "5047225",
    "dok_id": "H70933",
    "dok_titel": "Protokoll 2019/20:33 Fredagen den 15 november",
    "dok_rm": "2019/20",
    "dok_nummer": "33",
    "dok_datum": "2019-11-15 00:00:00",
    "avsnittsrubrik": "Svar på interpellation 2019/20:90 om en humanare sjukförsäkring",
    "underrubrik": "",
    "kammaraktivitet": "interpellationsdebatt",
    "anforande_id": "6ac03c73-8317-ea11-912c-901b0e9b71a8",
    "anforande_nummer": "36",
    "talare": "Ida Gabrielsson (V)",
    "parti": "V",
    "anforandetext": "<p>Herr talman! Detta blir mitt sista inlägg i debatten. Jag tackar för att Julia Kronlid och socialförsäkringsministern är så i gasen när det gäller själva orden. De känns väldigt engagerade här från talarstolen. Tråkigt nog finns inte orden uppbackade i vare sig Sverigedemokraternas och Julia Kronlids politik eller i Socialdemokraternas och socialförsäkringsminister Ardalan Shekarabis politik.</p><p>Det efterfrågas ärlighet, men ska man då inte stå för att mellan 2014 och 2017 ökade antalet utförsäkrade med nästan 500 procent? Det ökade så pass mycket under denna period - under en socialdemokratisk regering - för att regeringen styrde Försäkringskassan i denna riktning. Om man ska vara ärlig, ska man då inte stå för att man faktiskt vill införa en stupstock i sjukförsäkringen? Ska man inte stå för att man vill se till att de som jobbar ska värderas när det gäller skatter på ett helt annat sätt än dem som har råkat bli sjuka?</p><p> STYLEREF Kantrubrik \\* MERGEFORMAT Svar på interpellationer</p><p>Det tycker jag skulle handla om att vara ärlig - om man kunde stå i talarstolen och stå för detta. I stället för att enbart i ord vara så mycket i gasen borde man också vara i gasen när det gäller att komma med förslag.</p><p>Vänsterpartiet vill höja ersättningsnivåerna. Vi vill se till att man höjer grundersättningen i sjukersättningen, och vi vill se till att alla som är sjuka får rätt till sjukersättning. Vi hoppas att vi snart kommer att vara fler än bara vi som står här och säger och även menar det framöver.</p>",
    "intressent_id": "025158809026",
    "rel_dok_id": "H71090",
    "replik": "N",
    "systemdatum": "2019-12-05 18:20:33"
  }
}