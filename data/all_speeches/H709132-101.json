{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Ett förtydligat statligt ansvar för vissa kärntekniska verksamheter ",
    "underrubrik": "",
    "kammaraktivitet": "",
    "anforande_id": "78248147-10bd-ea11-9135-901b0eac4c70",
    "anforande_nummer": "101",
    "talare": "Mattias Ottosson (S)",
    "parti": "S",
    "anforandetext": "<p>Herr talman! Det känns stort och lite hisnande att stå här och debattera en fråga som kan bli föremål för uttolkning om tusentals år.</p><p>Högaktivt avfall, alltså använt kärnbränsle, ska slutförvaras på ett säkert sätt i hundra tusen år. Den som har tillstånd till kärnteknisk verksamhet är ansvarig för att på ett säkert sätt hantera och slutförvara kärnavfall som har uppkommit i verksamheten. Denna skyldighet innebär ett mycket långsiktigt åtagande för tillståndshavaren. Även om ett tillstånd återkallats eller löpt ut kvarstår skyldigheten att på ett säkert sätt hantera och slutförvara använt kärnbränsle och kärnavfall samt att avveckla och riva anläggningen.</p><p>Regeringen föreslår nu några förtydliganden och tillägg om det slutliga ansvaret, och det är dessa förslag vi debatterar här i dag.</p><p>Det föreslås bland annat att staten ska ta över ansvaret om det inte finns någon som kan fullgöra ansvaret. Staten ska också ansvara för att nödvändiga åtgärder vidtas till dess att en tillståndshavare åter kan fullgöra skyldigheterna. Regeringen ska bestämma vilken myndighet som ska vidta åtgärderna.</p><p>I propositionen föreslås också att det ska krävas tillstånd från regeringen för att slutligt få försluta ett geologiskt slutförvar.</p><p>När det gäller finansieringen av statens kostnader föreslår regeringen att staten ska få använda de fondmedel som tillståndshavaren annars skulle ha fått använda för att fullgöra skyldigheterna.</p><p>Herr talman! Från försvarsutskottet välkomnar vi att statens ansvar för vissa kärntekniska verksamheter nu tydliggörs i lag.</p><p>Avslutningsvis yrkar jag bifall till förslaget i betänkandet.</p>",
    "intressent_id": "0860364634014",
    "rel_dok_id": "",
    "replik": "N",
    "systemdatum": "2020-07-03 11:34:16"
  }
}