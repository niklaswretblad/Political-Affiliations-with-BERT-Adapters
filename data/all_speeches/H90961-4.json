{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "05c790c4-7aba-ec11-9167-901b0eac4c78",
    "anforande_nummer": "4",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag skulle vilja börja med att tacka Liberalerna, inte för deras politik i regeringsställning under Reinfeldtåren som bidrog till skapandet av den utbredda hederskultur vi ser i Sverige i dag, utan för att de begärde denna debatt som möjliggör för mig att belysa vilket ansvar övriga partier har för hedersförtryck i vårt land.</p><p>Vi har en situation i Sverige i dag där Socialstyrelsen uppskattar att tiotusentals flickor kan ha blivit utsatta för könsstympning. Redan 2009 uppskattades det att 70 000 personer mellan 16 och 25 år inte fick välja vem de skulle gifta sig med. Och vi har alla kunnat följa nyhetsrapporteringen kring alldeles för många mord som begåtts i hederns namn.</p><p>Det är inte så att dagens situation inte gick att förutse och att det var helt omöjligt för styrande politiker att greppa vilka konsekvenser deras politik skulle kunna få. Sverige har under decennier drabbats av den massinvandring som övriga partier har vetat om, accepterat och aktivt verkat för. Massinvandring från länder väsensskilda från Sverige utifrån en mängd faktorer, däribland synen på jämställdhet, kvinnans rätt till sin egen kropp, barnaga, barnäktenskap, hederskultur och mycket annat, har föga förvånande påverkat Sverige ytterst negativt.</p><p>Denna fullständigt ansvarslösa invandring, som från dag ett har belastat och för all överskådlig framtid kommer att belasta Sverige ekonomiskt, kulturellt och socialt, utgör dock inte hela beskrivningen av bakgrunden till dagens problembild. Invandringen har nämligen kompletterats med en kravlös integrationspolitik. Migranter har uppmanats att bibehålla sina kulturella särdrag snarare än att ta efter våra normer och värderingar. Därigenom har man möjliggjort det hedersförtryck vi i dag ser. Konsekvensen är att detta har brett ut sig i landet.</p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Från början var vi ensamma om att förstå att teorin om det mångkulturella samhället står i konflikt med alla värden vi annars håller heliga i Sverige. I dag har fler förstått och kanske själva fått uppleva massinvandringens och den kravlösa integrationspolitikens baksidor.</p><p>Fru talman! Efter denna inledning hoppas jag få höra övriga partier tillstå sin skuld för det hedersförtryck som tillåtits sätta sina klor i Sverige. Jag återkommer i nästa anförande med våra förslag på lösningar.</p>",
    "intressent_id": "086684470825",
    "rel_dok_id": "",
    "replik": "N",
    "systemdatum": "2022-04-12 18:08:41"
  }
}