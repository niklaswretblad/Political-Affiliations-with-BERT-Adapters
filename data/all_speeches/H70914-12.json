{
  "anforande": {
    "dok_hangar_id": "5043103",
    "dok_id": "H70914",
    "dok_titel": "Protokoll 2019/20:14 Torsdagen den 3 oktober",
    "dok_rm": "2019/20",
    "dok_nummer": "14",
    "dok_datum": "2019-10-03 00:00:00",
    "avsnittsrubrik": "Svar på interpellationerna 2018/19:295 och 307 om elsparkcyklar i stadsmiljöer",
    "underrubrik": "",
    "kammaraktivitet": "interpellationsdebatt",
    "anforande_id": "ab909eb5-53f6-e911-9126-901b0eac4c70",
    "anforande_nummer": "12",
    "talare": "Hans Rothenberg (M)",
    "parti": "M",
    "anforandetext": "<p>Herr talman! Låt mig plocka lite i rubrikfloran vad gäller dessa fordon: \"Två skadade i krock mellan elsparkcykel och buss\", \"Hastighetsbegränsning för elsparkcyklar efter olyckor\", \"Felparkerad elsparkcykel risk för synskadade\", \"Inför krav på hjälm för att köra elsparkcykel\", \"Unga misstänks för rå misshandel med elsparkcykel\", \"Elsparkcyklar inslängda hos sälarna i dammen i Slottsskogen\" och \"Gifter läcker från elsparkcyklar som slängs i vattnet\".</p><p>Detta är lite grann vad det handlar om. Under mitt liv som inbiten cyklist har jag aldrig varit med om den typen av rubriker om misshagligt framförande av icke elektrifierade cykelfordon.</p><p>Jag återkommer till ägaransvaret. När det inte finns lockar det till vårdslöst beteende och till att man gör sig av med dessa fordon på ett i många sammanhang ganska fantasifullt sätt. </p><p>De kan också köras överallt - mot körriktningen, på trottoarer, i cykelbanor och på vanliga gator. Hastigheten är också en faktor i sammanhanget.</p><p>En annan dimension är den dagliga uppsamlingen av elsparkcyklarna. Det görs med lastfordon som med hjälp av gps irrar omkring och försöker plocka upp fordonen för service och uppladdning. Dessa lastfordon skapar avgaser och utsläpp. Miljönyttan blir därmed mer begränsad än om det hade funnits ordnade uppställningsplatser för sparkcyklarna.</p><p>De massproducerade elsparkcyklarna är billiga i inköp och har en kort livslängd. Därmed finns ett begränsat incitament att vårda desamma, då det från början ligger i kalkylen att de raskt ersätts av nya apparater.</p><p>För funktionshindrade, framför allt synskadade, är dessa slängda fordon ett reellt hinder för framkomlighet och orsakar skador.</p><p>Detta har nu pågått så länge att man har kunnat samla på sig ett ganska gediget fotoregister över kreativa hanteringar av elsparkcyklar, mitt i gångbanor med mera. Men jag ska inte ge mer inspiration till dem som vill parkera fel.</p><p>Ur folkhälsoperspektiv är det dessutom ett direkt nedköp att rulla sig fram i stället för att gå eller cykla.</p><p>Nu låter jag som den där gnällige gubben som jag en gång i tiden sa att jag aldrig skulle bli. Men ibland kan man ta sig en liten frihet, och det är värt att påtala dessa brister. Det finns många människor som inte bor på orter där dessa fordon är utplacerade, och då kan denna debatt synas vara överflödig. Men förr eller senare kommer de, och jag skulle önska att kommande utplaceringar har en helt annan ordning.</p><p>Det finns några plusfaktorer. I Göteborg har cykelstölderna minskat. Å andra sidan har antalet rån med elsparkcyklar ökat. Det finns alltså ett nollsummespel.</p><p> STYLEREF Kantrubrik \\* MERGEFORMAT Svar på interpellationer</p><p>En ägare till en bil hålls ansvarig även om den används av en annan person som till exempel kör rattonykter. Ägare till elsparkcyklar kan inte hållas utan ansvar när deras fordon nyttjas av andra i trafiken. </p><p>Vi ska inte begränsa ägandet av eller förbjuda elsparkcyklarna. Jag är glad över att regeringen har tagit ett initiativ, och jag tror att vi skulle kunna hjälpas åt. Jag har skrivit en motion som nu går in i riksdagens arkiv, och den får regeringen gärna hämta ytterligare inspiration av i sitt vidare arbete.</p>",
    "intressent_id": "0409540163215",
    "rel_dok_id": "H7C120191003ip",
    "replik": "N",
    "systemdatum": "2019-10-24 13:45:34"
  }
}