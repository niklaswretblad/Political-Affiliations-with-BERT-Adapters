{
  "anforande": {
    "dok_hangar_id": "5033719",
    "dok_id": "H60990",
    "dok_titel": "Protokoll 2018/19:90 Fredagen den 10 maj",
    "dok_rm": "2018/19",
    "dok_nummer": "90",
    "dok_datum": "2019-05-10 00:00:00",
    "avsnittsrubrik": "Svar på interpellation 2018/19:217 om feministisk utrikespolitik och hbtq",
    "underrubrik": null,
    "kammaraktivitet": "interpellationsdebatt",
    "anforande_id": "4f1bfbfa-0d86-e911-9121-901b0e9b71a0",
    "anforande_nummer": "107",
    "talare": "Statsrådet Peter Eriksson (MP)",
    "parti": "MP",
    "anforandetext": "<p>Herr talman! Jag vill gärna svara på frågan om det här med kontexten. Är det så som Ludvig Aspling säger att vi beroende på situationen avgör <em>om</em> vi ska driva de här frågorna eller inte? Nej, det är snarare så att situationen i de olika länderna avgör <em>hur</em> man driver frågor om mänskliga rättigheter. I vissa länder, till exempel Afghanistan, finns det inga organisationer över huvud taget som öppet driver frågan om hbtq-personers rättigheter. Det är inte möjligt att göra det nationellt i Afghanistan.</p><p>Man kan säga att Sverige är det land som historiskt sett har gjort mest nytta av alla när det gäller att unga flickor ska få gå i skolan. Vi har en mycket omfattande verksamhet när det gäller utbildning och skolor, och den finansieras delvis med svenska biståndspengar. Jag tycker att det vore väldigt olyckligt om det skulle dras tillbaka på grund av att det är en mycket ålderdomlig karaktär på kulturen och en orimlig attityd gentemot minoriteter i övrigt i det landet.</p><p>Afghanistan är exempel på ett land som är oerhört problematiskt. Det har nu varit mer eller mindre i konflikt i decennier, och vi vet inte hur länge det ska fortsätta. Men än så länge har Sverige valt att arbeta aktivt för att få en positiv utveckling. Vi får se när vi gör nästa strategiförändring och hur vi tar beslut i den frågan framöver.</p><p>Interpellationsdebatten var härmed avslutad.</p>",
    "intressent_id": "0447198048312",
    "rel_dok_id": "H610217",
    "replik": "N",
    "systemdatum": "2019-06-03 16:44:13"
  }
}