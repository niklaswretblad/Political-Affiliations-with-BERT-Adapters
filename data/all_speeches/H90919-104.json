{
  "anforande": {
    "dok_hangar_id": "5110904",
    "dok_id": "H90919",
    "dok_titel": "Protokoll 2021/22:19 Torsdagen den 21 oktober",
    "dok_rm": "2021/22",
    "dok_nummer": "19",
    "dok_datum": "2021-10-21 00:00:00",
    "avsnittsrubrik": "Frågestund",
    "underrubrik": "Handläggningstiderna för hunddagistillstånd",
    "kammaraktivitet": "frågestund",
    "anforande_id": "b8e1d432-de4d-ec11-915f-901b0eac4c70",
    "anforande_nummer": "104",
    "talare": "Magdalena Schröder (M)",
    "parti": "M",
    "anforandetext": "<p>Fru talman! Jag har en allmänpolitisk fråga.</p><p>För att få bedriva ekonomisk verksamhet med hund, exempelvis hundrastning eller hunddagis, krävs tillstånd från länsstyrelsen. För de tillstånden har Länsstyrelsen i Stockholm för närvarande en handläggningstid på sju till tolv månader.</p><p>Det finns företagare som sökte tillstånd förra året och som fortfarande väntar. De allra flesta som startar företag i den här branschen är eldsjälar som älskar hundar. De får nu vänta i nästan ett år på att få starta sin verksamhet samtidigt som efterfrågan är större än någonsin.</p><p></p><p>I ansökan till länsstyrelsen måste också en beskrivning av lokalerna finnas med. Det innebär att vissa tvingas stå med lokalkostnader under hela handläggningstiden innan verksamheten kan börja.</p><p>Dagens långa tillståndsprocesser riskerar att leda till att många helt enkelt avstår från att starta den verksamheten. Det är djupt olyckligt både för den enskilda och för vår tillväxt. Det ska inte behöva ta ett år att få besked om man får bedriva hunddagis eller inte.</p><p>Vad säger ministern till dem som nu får vänta nästan ett år?</p>",
    "intressent_id": "041911485722",
    "rel_dok_id": "H9C120211021fs",
    "replik": "N",
    "systemdatum": "2021-11-25 11:56:11"
  }
}