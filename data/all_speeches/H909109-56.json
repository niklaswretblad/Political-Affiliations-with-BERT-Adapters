{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e6829754-be2a-ed11-9178-901b0e9b71a8",
    "anforande_nummer": "56",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Jag utesluter inte att det kan finnas ledarskapsproblem och att det kan behövas åtgärder där. Då bör det också åtföljas av någon form av krav riktade mot rikspolischefen, eftersom han är ytterst ansvarig. Sedan vill jag bara påpeka att konsekvenserna av den faktiska resursbristen, bristen på pengar, längst ut i verksamheten, i lokalpolisområdena, är att poliser som akut behövs i polisiär verksamhet för att jobba med det förebyggande arbetet för att stärka relationer och sätta gränser inte kan göra det därför att de tvingas in på civila tjänster. </p><p>Det är ett akut behov. Vi kan lösa det akut. Det finns ingenting som hindrar oss från att lösa det akut här och nu med ett resurstillskott, samtidigt som vi sätter tryck på polisledningen för brister i ledning och styrning. Som sagt, de här processerna kan löpa parallellt. Men om vi inte tillskjuter resurser nu är det inte Anders Thornberg som betalar, utan det är de medborgare som inte får en närvarande polis. Brottsoffer och poliser som inte får tillräckligt många kollegor får betala det priset. </p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}