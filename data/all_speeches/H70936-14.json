{
  "anforande": {
    "dok_hangar_id": "5047744",
    "dok_id": "H70936",
    "dok_titel": "Protokoll 2019/20:36 Torsdagen den 21 november",
    "dok_rm": "2019/20",
    "dok_nummer": "36",
    "dok_datum": "2019-11-21 00:00:00",
    "avsnittsrubrik": "Frågestund",
    "underrubrik": "Situationen för unga på bostadsmarknaden",
    "kammaraktivitet": "frågestund",
    "anforande_id": "6af68a3d-d11c-ea11-912c-901b0e9b71a8",
    "anforande_nummer": "14",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Jag är ju bostadsminister, men jag har inga bostäder att dela ut till människor, vilket jag tror att vi alla ska vara glada för. Jag är inte heller i rådgivningsbranschen, så jag tror att jag avhåller mig från att ge råd till enskilda.</p><p>Jag vet att många människor i vårt samhälle har en väldigt svår situation. Det gäller inte bara unga, utan människor kan vid många andra tillfällen i livet uppleva ett stort problem med att få en bostad som fungerar. Detta har jag stor respekt för, och det är också därför jag jobbar intensivt och hårt med alla verktyg och redskap jag har för att hitta lösningar.</p><p>Detta är dock en situation som har skapats genom att vi under alldeles för lång tid har byggt alldeles för lite. Därmed är det också en utmaning som inte har någon snabb lösning och där svar inte kan levereras till alla som i dag drabbas av bostadsbristen. Vi behöver jobba långsiktigt för att hitta en lösning, och vi måste alla dela på ansvaret. Kommunerna har bostadsförsörjningsansvaret, men vi har från statens sida till uppgift att ge dem verktygen för att kunna förse hela befolkningen med bostäder. Där jobbar jag outtröttligt.</p>",
    "intressent_id": "0956444284814",
    "rel_dok_id": "H7C120191121fs",
    "replik": "N",
    "systemdatum": "2019-12-12 12:19:53"
  }
}