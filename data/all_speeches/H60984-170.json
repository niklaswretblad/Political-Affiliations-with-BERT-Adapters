{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "Alkohol-, narkotika-, dopnings- och tobaksfrågor",
    "underrubrik": null,
    "kammaraktivitet": "ärendedebatt",
    "anforande_id": "377be5cf-9a80-e911-9121-901b0e9b71a0",
    "anforande_nummer": "170",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Johan Hultberg frågar om detta är ett självändamål. Nej, men Systembolaget gör ett mycket gott arbete just för att hindra en ökad alkoholkonsumtion. Alkohol är inte vilken vara som helst. Talar vi om dödsfall, talar vi om barn som far illa, talar vi om tragedier ligger alkohol absolut högst på listan bland ANDT-frågor. Den slår in i alla klasser. Vem som helst kan bli beroende av alkohol. Det kan gå fort om man har genetiska förutsättningar, miljömässiga förutsättningar och så vidare. </p><p>Om denna fråga inte hade blivit utredd - två utredningar har tittat på frågan om just gårdsförsäljning - skulle jag hänga på tåget och säga att vi kan titta på den. Men nu är den utredd. </p><p> STYLEREF Kantrubrik \\* MERGEFORMAT Alkohol-, narkotika-, dopnings- och tobaks-frågor</p><p>När det gäller frågan om att ha kvar Systembolaget och den rapport som Johan Hultberg lyfter fram är det <em>en </em>rapport. Det finns 26 andra rapporter som pekar på någonting helt annat, nämligen att det har betydelse. Det har betydelse vilken alkoholskatt som vi har och hur alkoholen försäljs. Tillgängligheten spelar en enorm roll. Det kan man se i de länder som har en ganska hög alkoholkonsumtion, exempelvis Danmark. Vi har ändå lyckats väldigt bra med att hålla nere alkoholkonsumtionen, specifikt i ungdomsgrupper. </p><p>Om alkoholen skulle säljas i korvkiosken, på Ica och så vidare skulle vi inte bara gå miste om en bra service. Med all sannolikhet skulle alkoholkonsumtionen också öka ganska raskt. Då ökar också alkoholskadorna. Det finns någonting som säger att ju mer alkoholhaltiga drycker ett land dricker, desto mer ökar också skadorna. Det finns oerhört många studier som visar detta. </p><p>Fru talman! Johan Hultberg tar fram <em>en</em> utredning. Jag kan ta fram 26 utredningar om jag mäktar med det. Detta är en superviktig fråga. Vi tycker olika. </p>",
    "intressent_id": "0246927519019",
    "rel_dok_id": "H601SoU10",
    "replik": "Y",
    "systemdatum": "2019-05-27 18:17:31"
  }
}