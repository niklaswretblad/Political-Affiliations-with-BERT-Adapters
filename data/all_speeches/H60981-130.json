{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Grundläggande om utbildningen, Lärare och elever och Övergripande skolfrågor",
    "underrubrik": null,
    "kammaraktivitet": "ärendedebatt",
    "anforande_id": "07bafe4e-c977-e911-911b-901b0eac4c78",
    "anforande_nummer": "130",
    "talare": "Daniel Riazat (V)",
    "parti": "V",
    "anforandetext": "<p>Herr talman! Det är ett stort bekymmer om du som riksdagsledamot, Niels Paarup-Petersen, inte har förstått att vi som enda land i världen experimenterar med ett skolsystem som i stället för att vara ett skolsystem har blivit till en marknad. Detta tycker jag är anmärkningsvärt.</p><p></p><p>Det finns många rapporter som visar att elever som får högre betyg på fristående skolor, speciellt de som är vinstdrivande, senare klarar sig sämre än elever som har gått i kommunala skolor när de går vidare till högre studier. Där finns något att ta tag i när det kommer exempelvis till betygsinflationen, som vi vet att det fria skolvalet och friskolereformen har lett till en stor ökning av. Det finns många rapporter som visar på detta.</p><p>Ja, jag menar att det är ett stort problem. Vänsterpartiet har inget emot att det finns aktörer som är ideella eller kooperativa eller som inte är ute efter att göra vinst utan som faktiskt är ute efter att ge alla våra elever deras rätt till kunskap och bildning, men så ser det inte ut längre. Vi lever inte längre i det decennium då majoriteten var kooperativa eller inte var ute efter att göra vinst. I dag lever vi i ett samhälle där skolorna främst ägs av tre koncerner som finns på börsen och som totalt struntar i hur det går för våra elever och vars syfte är att göra vinst, precis som ett företag ska ha som syfte. Det är inte företagsamhet som jag vänder mig emot, utan det är att denna logik ska gälla våra barn.</p><p>När det kommer till karriärstegsreformen, som jag inte hann nämna tidigare, ställde du en fråga kring det. Självklart ska vi ha incitament för att lärare ska söka sig till alla skolor. Det är inte bara skolor i förorterna som har problem att få lärare, utan det har skolor på landsbygden också. Där har vi förslag när det till exempel kommer till att göra avdrag för studielån eller liknande. Det finns en rad saker att göra på det området. Men lösningen är inte att vi ska behålla ett system som är ojämlikt för att komma till rätta med ojämlikhetsproblematiken i den svenska skolan.</p>",
    "intressent_id": "07012286624",
    "rel_dok_id": "H601UbU8, H601UbU9, H601UbU10",
    "replik": "Y",
    "systemdatum": "2019-05-16 12:57:52"
  }
}