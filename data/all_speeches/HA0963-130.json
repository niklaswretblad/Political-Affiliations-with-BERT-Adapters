{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "7877235a-6cad-ed11-917f-901b0eac4c70",
    "anforande_nummer": "130",
    "talare": "Jytte Guteland (S)",
    "parti": "S",
    "anforandetext": "<p>Herr talman! Jag tackar Fredrik Malm för beskrivningen. Men jag måste säga att jag vill ha ett tydligare svar om vad det svenska ordförandeskapet avser att göra när det gäller rättsstatens principer och Ungern och Polen. Situationen är akut och alarmerande. Sverige har en möjlighet att driva på processen, inte minst artikel 7-förfarandet, och se till att tidssätta när det gäller de rekommendationer för rättsstaten avseende Polen och Ungern som kommissionen har inom sin famn. Där skulle man kunna jobba med tidsplanen.</p><p>Vi vet att vi har ett rådsmöte och ett event om detta i maj, men det finns ingen beskrivning av vad det kommer att innebära. Kommer det till exempel att innebära utfrågningar inom vissa områden? Kommer man att konkretisera situationen för exempelvis kvinnor i Polen, som riskerar en mycket svår framtid och som redan utsätts? Det är faktiskt kvinnor som dör på grund av abortrestriktionerna.</p><p>Jag skulle vilja höra mer om vad ni avser att göra. Vad innebär en prioritering för den svenska regeringen?</p>",
    "intressent_id": "0229627943828",
    "rel_dok_id": "",
    "replik": "Y",
    "systemdatum": "2023-02-15 21:07:51"
  }
}