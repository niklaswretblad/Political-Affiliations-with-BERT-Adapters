{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellationerna 2020/21:560 och 574 om Bromma flygplats framtid",
    "underrubrik": "",
    "kammaraktivitet": "interpellationsdebatt",
    "anforande_id": "7618b480-7506-ec11-9160-901b0e9b71a0",
    "anforande_nummer": "87",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack, statsrådet, för svaret! Det finns ju en privat aktör som är villig att ta över driften av Bromma, och det finns också en rapport där man har tittat på Brommas framtid. Den har dock regeringen hemligstämplat, och jag kan inte riktigt förstå varför. I min värld handlar det om att man försöker mörka något.</p><p>Visst, det är jätteviktigt med ny teknik. Ser vi till den kommersiella trafiken trafikeras Bromma av flygplan av typen ATR-72. Det planet har en marschhastighet på ungefär 500 kilometer i timmen och en marschhöjd på 7 600 meter. Man ligger alltså under det man kallar för höghöjdseffekten. Planet kan dessutom gå på upp till 50 procent biobränsle. Det är en bra övergång till mer klimatneutrala flygmaskiner.</p><p>Pratar vi elflygplan kan vi konstatera att de inte är längre bort än att vi nästan kan ta på dem i dag. Jag är övertygad om att vi kommer att se en oerhört snabb utveckling på den sidan. Och Bromma kan vara ett nav i den utvecklingen.</p><p>Det är en citynära flygplats med en unik profil. Trots att det är en pandemi i dag är det omfattande flygverksamhet på Bromma. Det är mycket transporter till sjukvården, ambulansflyg av olika slag och även organtransporter. Där finns också polisen och även brandflyg om det skulle behövas. Flyttar man till Arlanda blir det svårt att upprätthålla denna typ av trafik. Det finns alltså flera saker som är viktiga att ta hänsyn till, och man försitter lite grann chansen om man inte är mer aktiv i frågan.</p><p></p><p>Det finns en aktör som är villig att ta över och har naturligtvis gjort en affärsmässig bedömning av om det är lönsamt. Som jag har sagt tidigare är detta en Sverigefråga och ingen Stockholmsfråga. Det kommer en tid efter pandemin, och då måste vi kunna dra igång infrastrukturen även i luften. Där har Bromma en oerhört viktig roll. Mycket av den regionala trafiken i Sverige går ju till Bromma och gjorde det även innan pandemin bröt ut.</p><p>Bromma är viktigt för samhällsnyttigt flyg och för flyg som är av kritisk betydelse för samhället. Vad händer exempelvis om man behöver evakuera viktiga samhällsfunktioner från Stockholm om Arlanda är utslaget och Bromma inte finns tillgängligt? Då är det långt till en flygplats där man kan lösa det. </p><p>Enligt Trafikverket är Bromma av riksintresse. Bromma har närhet till Karolinska Universitetssjukhuset, och det kan vara avgörande för människors liv. Bromma är bättre för elflyg än Arlanda, för Arlanda har den tunga trafiken, alltså de stora Airbusmaskinerna och Boeingmaskinerna.</p><p>Bromma är bättre för inrikesflyg och kan klimatomställa snabbare än Arlanda. Och Bromma kan drivas billigare, bättre och effektivare. Bromma är, som sagt var, en citynära flygplats. Själva flygplatsen kan i framtiden drivas helt fossilfritt. Sedan gäller det att även få flygmaskinerna att bli fossilfria.</p><p>Här finns det en möjlighet för regeringen att göra ett aktivt val. Man kan börja med att släppa den här rapporten, så att vi i riksdagen kan läsa vad som står där och fatta kloka beslut.</p>",
    "intressent_id": "0880018341619",
    "rel_dok_id": "H8C120210420ip",
    "replik": "N",
    "systemdatum": "2021-08-26 15:57:54"
  }
}