{
  "anforande": {
    "dok_hangar_id": "5016251",
    "dok_id": "H60931",
    "dok_titel": "Protokoll 2018/19:31 Måndagen den 17 december",
    "dok_rm": "2018/19",
    "dok_nummer": "31",
    "dok_datum": "2018-12-17 00:00:00",
    "avsnittsrubrik": "Försvar och samhällets krisberedskap",
    "underrubrik": null,
    "kammaraktivitet": null,
    "anforande_id": "bc2dc0d9-0523-e911-9118-901b0e9b71a0",
    "anforande_nummer": "146",
    "talare": "Beatrice Ask (M)",
    "parti": "M",
    "anforandetext": "<p>Fru talman! Jag tänker inte stå i talarstolen och recensera några riksdagskollegor över huvud taget, vare sig de är moderater eller något annat. Det är många av oss som ska vara försiktiga med orden.</p><p>Jag har respekt för att Socialdemokraterna, Vänsterpartiet och Miljöpartiet gör en väldigt formalistisk tolkning av regelverket. Jag utgår också från att det svider ganska hårt, eftersom ClasGöran Carlsson med flera ändå säger att man vill se förstärkning.</p><p>Jag kan beklaga att ni inte drog den slutsats vi drog, för det får allvarliga konsekvenser om man skjuter upp övningar, om man får svårigheter med rekrytering och gör alla de här sakerna som blir konsekvensen om övergångsbudgeten skulle gälla. Det innebär ett väldigt avbräck i det sköra arbete som pågår.</p><p>Jag vet också att i politik är väldigt få nyansernas mästare. Jag köper gärna att man ska vara försiktig med orden. Jag säger själv dumheter mellan varven i stridens hetta och när jag känner väldigt starkt. Det är viktigt att se detta.</p><p>Jag tar också ClasGöran Carlsson på orden när han säger att Socialdemokraterna är beredda att säkerställa att vi får förstärkningar och en förbättring. Det kommer att bli nödvändigt. Jag sitter i Försvarsberedningen, liksom flera här i salen. Vi vet vilka utmaningar som finns och vad som måste hanteras. Det kommer inte att bli enkelt, men jag är alldeles tvärsäker på att de medel som nu kommer försvaret till del kommer att kunna användas på ett vettigt sätt till något som faktiskt var intentionerna med den överenskommelse vi gjorde 2015. Det är det centrala för min del.</p>",
    "intressent_id": "0262017901513",
    "rel_dok_id": null,
    "replik": "Y",
    "systemdatum": "2019-01-28 15:06:44"
  }
}