{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "6fa850f7-7b40-ec11-9164-0090facf175a",
    "anforande_nummer": "31",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman!  har frågat mig hur jag ämnar verka för att bevara veteranbilarna och underlätta för människor som har en motorhobby om och när ett förbud mot bensin och diesel träder i kraft. </p><p>Sten Bergheden har även frågat mig vad jag tänker ta för nya initiativ för att verkligen säkra bränslet till våra veteranfordon och hur jag tänker agera framåt för att underlätta för det rullande kulturarvet.</p><p> STYLEREF Kantrubrik \\* MERGEFORMAT Svar på interpellationer</p><p>Båda frågorna tar sin utgångspunkt i Utfasningsutredningens betänkande SOU 2021:48. Utredningen föreslår att användningen av fossila drivmedel i inrikes transporter och arbetsmaskiner i Sverige ska vara utfasade senast 2040. Enligt utredningen bör utfasningsåret vara ett riksdagsbundet etappmål. Utredningen motiverar sitt förslag med att en utfasning av fossila drivmedel till 2040 skulle underlätta för uppfyllandet av det av riksdagen fastställda klimatpolitiska målet om nettonollutsläpp i hela ekonomin senast 2045.</p><p>Vidare bedömer utredningen att det även efter utfasningsåret kommer att behöva finnas kvar en viss möjlighet för en fortsatt mycket begränsad användning av fossila drivmedel. Det är förmodligen så att den användning av flytande drivmedel som kvarstår längst också är den användning där det är svårast att ersätta fossila drivmedel med förnybara flytande eller gasformiga drivmedel av drop-in-typ. Det kan komma att handla om veteranfordon och äldre bensindrivna arbetsmaskiner som har svårt att använda bränslespecifikationer med ens låga andelar förnybara drivmedel.</p><p>Jag vill även lyfta fram den positiva utveckling som sker. Diesel producerad med förnybara råvaror finns redan på marknaden. Det pågår också flera forskningsprojekt om att framställa biobensin från skogsavfall och syntetisk bensin från koldioxid och vatten. Biobensin eller syntetisk bensin kan användas på samma sätt som fossil bensin. I dagsläget är de tillgängliga volymerna mycket små, men om några år skulle de kunna utgöra ett alternativ för exempelvis veteranfordon.</p><p>Regeringen har skickat ut utredningens betänkande på remiss och kommer under hösten att arbeta vidare med utredningens förslag. </p>",
    "intressent_id": "0956444284814",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}