{
  "anforande": {
    "dok_hangar_id": "5062380",
    "dok_id": "H709129",
    "dok_titel": "Protokoll 2019/20:129 Måndagen den 1 juni",
    "dok_rm": "2019/20",
    "dok_nummer": "129",
    "dok_datum": "2020-06-01 00:00:00",
    "avsnittsrubrik": "Svar på interpellationerna 2019/20:398 och 399 om stöd till regionala flygplatser",
    "underrubrik": "",
    "kammaraktivitet": "interpellationsdebatt",
    "anforande_id": "0025fabc-0ebd-ea11-9135-901b0eac4c70",
    "anforande_nummer": "9",
    "talare": "Lars Thomsson (C)",
    "parti": "C",
    "anforandetext": "<p>Fru talman! Det är klart att jag blir lite glad när ministern säger att vi ska ha ett flyg att återstarta i Sverige. Jag tycker dock att det behövs ännu mer handling om det ska fungera.</p><p>Jag blir lite orolig när ministern säger att jo men, vi ger ett ordentligt stöd. Ja, man ger ett stöd på 103 miljoner. Men bara nedgången för de regionala flygplatserna är beräknad till 273 miljoner, så enligt min mening är stödet inte jättestort.</p><p>Jag är också glad att ministern öppnar för att verkligen se över den uppdelning som kom till för rätt länge sedan mellan statliga och icke-statliga flygplatser, för det skapar en hel del av de problem som vi diskuterar i dag. Norge med sitt Avinor har till exempel inte denna uppdelning.</p><p>Till sist vill jag säga att jag ser en väldigt positiv framtid för svenskt inrikesflyg med biojet och elflyg inom en hyfsat snar framtid. Färdplanen till 2030 är tydlig; då ska vi ha ett klimatneutralt inrikesflyg. Det tror jag att man kommer att lyckas med. Det är klart att coronan kan sätta lite käppar i hjulet för den utvecklingen, men jag tror att man kommer att lyckas med det.</p><p>Det vill dock till att man gasar nu och ger branschen en möjlighet att återstarta. Om vi ser på regionalflyget kan det bli elflyg som flyger mellan de mindre orterna där man inte behöver passera Stockholm. Jag ser därför väldigt stora möjligheter med klimatsmart flyg framåt och hoppas att ministern jobbar vidare för att komma med mer konkreta insatser till flygbranschen.</p>",
    "intressent_id": "0853831481615",
    "rel_dok_id": "H7C120200601ip",
    "replik": "N",
    "systemdatum": "2020-07-03 11:23:08"
  }
}