{
  "anforande": {
    "dok_hangar_id": "5130484",
    "dok_id": "H909107",
    "dok_titel": "Protokoll 2021/22:107 Onsdagen den 4 maj",
    "dok_rm": "2021/22",
    "dok_nummer": "107",
    "dok_datum": "2022-05-04 00:00:00",
    "avsnittsrubrik": "Företag, kapital och fastighet ",
    "underrubrik": "",
    "kammaraktivitet": "ärendedebatt",
    "anforande_id": "1862acbf-4025-ed11-9178-901b0e9b71a8",
    "anforande_nummer": "30",
    "talare": "Kjell Jansson (M)",
    "parti": "M",
    "anforandetext": "<p>Herr ålderspresident! Ledamoten Lundqvist apostroferar undertecknad, och det är som vanligt: Socialdemokraterna ska lösa allt, alla Sveriges problem, genom att höja skatterna. Alltid höjd skatt!</p><p>När jag var kommunalråd och vi gjorde budget började vi alltid med att titta på utgiftssidan först, innan vi ens började prata om att höja skatten etcetera. Det handlade alltid om att prioritera för att hålla sig inom ram - alltid.</p><p>Den tanken finns nog inte hos ledamoten Lundqvist. Skattehöjningar är lösningen på allt. Därför är min fråga till Lundqvist: Avser ni att återinföra fastighetsskatten och driva folk från hus och hem? Det var vad ni gjorde när den fanns. Folk fick sälja och flytta.</p><p>Avser ni att ha familjeveckan kvar för 11 miljarder? Om vi nu ska fylla på försvaret med 40 miljarder, vilket jag tror att kammaren är ganska överens om - vill ni ändå ha familjeveckan kvar?</p><p>Är ni beredda att göra en översyn av biståndet som är på 60 miljarder? Biståndet får mer pengar än hela rättsväsendet i Sverige. Jag har kollat med riksdagens utredningstjänst, och av dessa 60 miljarder får jag svar om 14 miljarder. 14 miljarder redovisar de, 46 miljarder kan de inte redovisa, utan det är svarta hål hos Sida, får jag till svar. Är sossarna beredda att ompröva det för att finansiera försvarsuppräkningen?</p><p>Myndigheter tog ledamoten Lundqvist upp. Då är det så här: Jag sitter själv i byggnadsnämnden i min hemkommun. En enig byggnadsnämnd med Socialdemokraterna, Miljöpartiet, alla, vill ge tillstånd för att folk ska få bygga en brygga där det har legat en brygga tidigare. Man kanske måste bygga om den efter 80 år. Men då går länsstyrelsen, som till skillnad från oss i byggnadsnämnden inte har någon som helst lokalkännedom, in och röjer bort beslutet.</p>",
    "intressent_id": "0779329190517",
    "rel_dok_id": "H901SkU14",
    "replik": "Y",
    "systemdatum": "2022-08-26 15:13:10"
  }
}