{
  "anforande": {
    "dok_hangar_id": "5080612",
    "dok_id": "H80964",
    "dok_titel": "Protokoll 2020/21:64 Torsdagen den 14 januari",
    "dok_rm": "2020/21",
    "dok_nummer": "64",
    "dok_datum": "2021-01-14 00:00:00",
    "avsnittsrubrik": "Svar på interpellation 2020/21:211 om elförsörjningen i vinter",
    "underrubrik": "",
    "kammaraktivitet": "interpellationsdebatt",
    "anforande_id": "b35d331e-8186-eb11-914b-901b0eac4c70",
    "anforande_nummer": "186",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Jag kan egentligen låta Jan Ericsons olika inlägg tala för sig själva, men jag har två små kommentarer.</p><p>För det första har jag förstått Vattenfalls vd så att hon planerar för småskaliga kärnkraftverk även för den svenska marknaden om det skulle bli lönsamt, så detta beror inte på skillnader mellan Sverige och Estland. Sedan återstår det ju att se om den tekniken har potential att bli lönsam på marknaden. Såvitt jag förstår handlar inte Vattenfalls avsiktsförklaring när det gäller Estland om att bygga reaktorer, men där kan jag ju vara felunderrättad.</p><p></p><p>För det andra: Ord står inte mot ord. Jan Ericson har ju en mobiltelefon, om inte i handen så åtminstone i kavajfickan. Det är bara att googla - då kan han läsa vad nätägaren själv skriver. Då slipper han lyssna på mina eller någon annans ord.</p><p>Eon säger det jag säger; jag citerar Eon. De är nätägare. De kan leverera el, punkt slut.</p><p>Sedan finns det andra diskussioner mellan mig och Sydsvenska Handelskammaren om hur nätområden och andra saker ser ut. Det får man gärna skriva brev till mig om, och jag träffar gärna - återigen - Sydsvenska Handelskammaren och de skånska företagen. Jag har haft två sådana möten sedan jag blev energiminister, och jag ser fram emot att fortsätta dialogen med det skånska näringslivet. Min förhoppning är att det ska kunna växa och utvecklas i Sverige.</p><p>Här ska jag faktiskt ge Jan Ericson en poäng, även om han inte riktigt sa så. Det är mycket bättre att vi importerar arbetskraft till Sverige med hjälp av den stabila svenska energiförsörjningen och de låga energipriserna än att vi exporterar elen till andra länder. Därför kan vi vara stolta över Northvolt, Hybrit och andra sådana projekt, som har möjliggjorts tack vare billig svensk el.</p><p>Interpellationsdebatten var härmed avslutad.</p>",
    "intressent_id": "0744993950910",
    "rel_dok_id": "H810211",
    "replik": "N",
    "systemdatum": "2021-03-16 18:58:41"
  }
}