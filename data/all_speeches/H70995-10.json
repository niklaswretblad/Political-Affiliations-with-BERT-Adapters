{
  "anforande": {
    "dok_hangar_id": "5058693",
    "dok_id": "H70995",
    "dok_titel": "Protokoll 2019/20:95 Fredagen den 27 mars",
    "dok_rm": "2019/20",
    "dok_nummer": "95",
    "dok_datum": "2020-03-27 00:00:00",
    "avsnittsrubrik": "Särskild debatt om mediernas och kulturens oberoende",
    "underrubrik": "",
    "kammaraktivitet": "",
    "anforande_id": "9cf08be8-d695-ea11-9132-901b0eac4c78",
    "anforande_nummer": "10",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Vilka hot ser vi då mot kulturens och mediernas frihet och oberoende i dag? Christer Nylander var inne på detta lite grann i sitt inlägg.</p><p>Vi ser hot och hat mot fria konstnärer och journalister som leder till att den fria kulturen och det fria ordets professionella utövare riskerar att tystna. Vi ser konstnärers och journalisters tuffa arbetsvillkor, låga arvoden, tajta deadlines och omöjliga arbetstider som gör att professionella utövare behöver vända ut och in på sig själva och kanske ändå inte klarar sitt uppehälle.</p><p>Vi ser auktoritära strömningar gestaltade i maktrusiga politiker som förstår kulturens och ordens kraft och som därför strävar efter att styra konsten och medierna för att stärka sin egen position och cementera sin egen världsbild.</p><p>Fru talman! Det är också ett hårt, ibland oförsonligt, samtalsklimat som inte uppfattas tillåta avvikande röster med det nedslående resultatet att samtal inte längre blir av.</p><p>Detta är några av hoten. De har olika karaktär, men slutresultatet är tyvärr detsamma: tystnad. När samtalet, den fria konsten och den ifrågasättande och ibland obekväma journalistiken tystnar är vi alla förlorare. Tystnaden leder till inskränkthet och till intellektuell torftighet. Och då, fru talman, förlorar demokratin sin kraft.</p><p>Fru talman! Regeringen har gjort en hel del för att stärka mediernas oberoende och öka deras möjlighet att bedriva professionell journalistik i hela landet. Public services oberoende har stärkts. Vi har säkrat en bred public service som är relevant för alla, vilket är viktigt inte minst så här i kristider.</p><p> STYLEREF Kantrubrik \\* MERGEFORMAT Särskild debatt om mediernas och kulturens oberoende</p><p>Press- och mediestödssystemet har reformerats så att mer pengar kommer medierna till del samtidigt som ett nytt stöd för journalistisk bevakning av vita fläckar har införts. Vi har tillsatt en utredning för bland annat grundlagsskydd av public service, och momsen för digitala tidningar har stärkts.</p><p>Även inom kulturen har det hänt saker. Vi har tagit steg för att stärka kulturskapares villkor. Den relativt nya museilagen fastställer principen om armlängds avstånd och museernas status som oberoende kunskapsinstitutioner. Myndigheten för kulturanalys har fått ett viktigt uppdrag att undersöka hur principen om armlängds avstånd efterlevs både i den statliga stödgivningen till kulturlivet och inom regionala och kommunala verksamheter.</p><p>Detta, fru talman, är viktiga steg. Jag är beredd att ta ytterligare steg för att stärka kulturens frihet och mediernas oberoende, och jag ser mycket fram emot denna fortsatta debatt.</p>",
    "intressent_id": "0888807074321",
    "rel_dok_id": "",
    "replik": "N",
    "systemdatum": "2020-05-14 13:35:06"
  }
}