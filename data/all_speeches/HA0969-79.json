{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "768c480a-60b4-ed11-9183-901b0e9b71a8",
    "anforande_nummer": "79",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Jag är väldigt glad att Liberalerna nu har svängt och vill städa upp i friskolesektorn, som Fredrik Malm själv uttryckte det. Under de år vi samarbetade inom ramen för januariavtalet var Liberalerna med och bromsade alla försök att vidta åtgärder.</p><p>Jag är väldigt mån om att åtgärder vidtas, inte minst, förstås, för hela skolsystemet och för elevernas rättigheter att lära sig och må bra i skolan, men faktiskt också för att vi, om vi vill ha ett system där till exempel idéburna verksamheter ska kunna verka, måste se till att fusk och missbruk beivras.</p><p>Jag tycker att det är intressant att Fredrik Malm nämner de små skolorna som något slags hinder för en offentlighetsprincip, när det är de små, idéburna som ställer sig längst fram och säger: Ge oss en offentlighetsprincip, nu!</p>",
    "intressent_id": "0819601620927",
    "rel_dok_id": "",
    "replik": "Y",
    "systemdatum": "2023-02-24 17:27:24"
  }
}