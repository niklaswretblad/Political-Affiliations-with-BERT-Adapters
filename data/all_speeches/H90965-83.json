{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "67fad202-ccc0-ec11-9167-901b0eac4c78",
    "anforande_nummer": "83",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! Energipolitiken behöver ha en helt ny inriktning om vi ska klara klimatmålen. Det tror jag att både vi kristdemokrater och Centerpartiet är helt överens om. Vi kommer att behöva mer el i framtiden, inte mindre. Vi kommer att behöva se vilket som är det mest kostnadseffektiva systemet. Då behöver Sverige visa politiskt mod och faktiskt ändra det energipolitiska målet, vilket Centerpartiet inte har velat göra, och faktiskt gå från 100 procent förnybart till 100 procent fossilfritt för att vi ska kunna klara morgondagens elförsörjning på ett så kostnadseffektivt, leveranssäkert och pålitligt sätt som möjligt.</p><p>Det kommer att behövas både kärnkraft, vattenkraft och vindkraft, och jag är glad över att vi tillsammans också värnar den småskaliga vattenkraften. Det kommer vi att behöva göra under en lång tid framöver. Men att sätta på skygglapparna och säga att kärnkraften ska utebli och sitta vid förhandlingsbordet med den inställningen för att komma överens om hur ny politik ska formas är inte vi beredda till. </p>",
    "intressent_id": "0378597308227",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}