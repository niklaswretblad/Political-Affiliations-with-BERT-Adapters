{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellationerna 2021/22:36 och 50 om stöden till SAS",
    "underrubrik": "",
    "kammaraktivitet": "interpellationsdebatt",
    "anforande_id": "6eeaa894-f151-ec11-915f-901b0eac4c70",
    "anforande_nummer": "29",
    "talare": "Teres Lindberg (S)",
    "parti": "S",
    "anforandetext": "<p>Herr talman! Jag kände mig lite påhoppad av en av interpellanterna. Jag vill påminna både kammaren och interpellanterna om att det står alla 349 riksdagsledamöter helt fritt att delta i interpellationsdebatter, så även undertecknad, oavsett om man har skrivit en interpellation eller inte.</p><p>Jag begärde ordet efter att jag hade hört interpellanternas inlägg, som jag inte tyckte riktigt stämde överens med det ansvarsområde som låg på näringsministern, för frågan i sig är mycket bredare. </p><p>Herr talman! Jag vill vara tydlig med att vi socialdemokrater står upp för den svenska modellen. Vi står upp för den skandinaviska modellen, och vi kommer aldrig att acceptera vare sig villkorsdumpning eller lönedumpning som en konsekvens av ökad konkurrens. Sådant måste vi agera emot, men vi måste agera på ett sätt som också ger framgång och leder till förändringar på riktigt.</p><p>Flyget är en stor och viktig fråga. Detta handlar mycket om företags konkurrenskraft och möjligheter att överleva, och ska vi förbättra konkurrenskraften måste vi för det första tro på flyget. Vi måste tro på att flyget har en framtid. Då måste vi se klimatutmaningarna. Vi måste fasa ut de sämre bränslena, vara öppna för ny teknik och se till att få fram nya typer av flyg som gör att vi kan få ett miljövänligt flyg. Samtidigt måste vi lyfta konkurrensfrågan och frågan om löntagarnas rättigheter på internationell nivå, precis på samma sätt som vi har gjort med flygsäkerheten under mycket lång tid. Detta gör vi i EU och i ICAO.</p><p> STYLEREF Kantrubrik \\* MERGEFORMAT Svar på interpellationer</p><p>Låt oss ta frågan dit där den hör hemma. Jag skulle vara väldigt glad om Vänsterpartiet ville vara med på det. </p>",
    "intressent_id": "0559925283228",
    "rel_dok_id": "H9C120211029ip",
    "replik": "N",
    "systemdatum": "2021-11-30 16:24:48"
  }
}