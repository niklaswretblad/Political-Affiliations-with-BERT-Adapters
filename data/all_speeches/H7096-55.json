{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "53b377b8-bfe9-e911-9128-901b0e9b71a0",
    "anforande_nummer": "55",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Ulla Andersson är kritisk mot regeringen, tror jag att man kan säga. Bland annat talar hon om att politiken bryter sönder samhället.</p><p>Då är min fråga: Är det här ett spel för galleriet? Ulla Andersson är ju den som håller regeringen under armarna. Hon kan köra regeringen av banan och tvinga fram en ny politisk process och en möjlig ny politisk inriktning med större satsningar på vård och omsorg, exempelvis.</p><p>Jag är inte överens med Vänsterpartiet i särskilt många frågor, även om vi är överens ibland. Vi är inte överens om företagspolitik och hur man ska driva politik för ekonomisk tillväxt och så. Men vi skulle tillsammans kunna vara emot att den här regeringen får fortsätta. Det skulle vi snart kunna åstadkomma i den här kammaren.</p><p>Man undrar lite vad det står på det papper som Jonas Sjöstedt har berättat att vi aldrig kommer att få se. Står det att regeringen lovar att driva en viss politik och att Vänsterpartiet ska få skälla på den politiken under den här mandatperioden? Eller är den kritik som Ulla Andersson riktar här från talarstolen på riktigt?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2019-10-08 13:35:48"
  }
}