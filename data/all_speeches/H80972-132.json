{
  "anforande": {
    "dok_hangar_id": "5082644",
    "dok_id": "H80972",
    "dok_titel": "Protokoll 2020/21:72 Torsdagen den 28 januari",
    "dok_rm": "2020/21",
    "dok_nummer": "72",
    "dok_datum": "2021-01-28 00:00:00",
    "avsnittsrubrik": "Svar på interpellation 2020/21:300 om förutsättningarna för ny kärnkraft",
    "underrubrik": "",
    "kammaraktivitet": "interpellationsdebatt",
    "anforande_id": "b9e0c032-879c-eb11-9152-901b0e9b71a8",
    "anforande_nummer": "132",
    "talare": "Statsrådet Anders Ygeman (S)",
    "parti": "S",
    "anforandetext": "<p>Herr talman! Jag blir inte riktigt klar över Mattias Bäckström Johanssons syn på Vattenfall. Å ena sidan påstår han att de är kärnkraftskritiska och lägger en våt filt över kärnkraftsutvecklingen, å andra sidan ser han dem som ett föredöme för att de forskar fram nya sorters reaktorer med olika samarbetspartner. Jag tror att man måste bestämma sig där.</p><p>Min bild är att Vattenfall har ett stort mått av frihet, att de agerar på marknadsmässig grund på de marknader där de är verksamma och att det ska fortsätta vara så.</p><p>Det är inte alls unikt för kärnkraften att man har olika platser utpekade för sig. Precis så ser det ut på vindkraftsområdet. Vi har vindkraftsplaner som pekar ut de bästa vindkraftslägena i landet, och stora områden i Sverige är stängda för vindkraft. Jag tror att vi har tio olika riksintressen som förhindrar vindkraft på en väldigt stor del av Sveriges yta. Så ser det naturligtvis ut också för vattenkraften. Det är många älvar som är stängda för vattenkraft, och det finns ett antal viktiga miljöbegränsningar för vattenkraften också. Det kan man väl kalla för regulatoriska hinder, men så ser det ut när man ska få olika intressen att samsas i både energipolitiken och miljöpolitiken.</p><p>Jag konstaterar avslutningsvis att det inte finns ett intresse från marknaden som har blockerats av regulatoriska hinder. Det är fritt fram att investera i kärnkraft i Sverige, det går att bygga kärnkraft i Sverige och det går att ersätta befintliga reaktorer med ny kärnkraft i Sverige. Det senare tror jag är mest intressant för marknaden. De två tidigare tror jag är minst intressanta för marknaden, men det kan komma att ändras och det öppna regelverket finns där på plats.</p><p>Interpellationsdebatten var härmed avslutad.</p>",
    "intressent_id": "0744993950910",
    "rel_dok_id": "H810300",
    "replik": "N",
    "systemdatum": "2021-04-13 20:37:34"
  }
}