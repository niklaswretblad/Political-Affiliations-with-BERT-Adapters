{
  "anforande": {
    "dok_hangar_id": "5053101",
    "dok_id": "H70958",
    "dok_titel": "Protokoll 2019/20:58 Onsdagen den 15 januari",
    "dok_rm": "2019/20",
    "dok_nummer": "58",
    "dok_datum": "2020-01-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "a28e1123-fa53-ea11-912e-901b0eac4c78",
    "anforande_nummer": "104",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Ebba Busch Thor och jag har mycket gemensamt. Våra medlemmar har sida vid sida i kyrkor och föreningslokaler Sverige över engagerat sig för att hjälpa människor på flykt. Också här i kammaren har vi stått sida vid sida i kampen för en medmänskligare värld, vägledda av en moralisk kompass när det gäller att de svagaste i samhället aldrig ska lämnas ensamma. Men Kristdemokraterna har nu bytt kurs. I EU röstar man emot räddningsinsatser för flyktingar på Medelhavet, och här hemma har Ebba Busch Thor bytt sin övertygelse om att barn ska få återförenas med sina föräldrar mot ett allt närmare samarbete med Sverigedemokraterna.</p><p>Min fråga till Ebba Busch Thor är: Vad säger du nu till dina medlemmar som engagerar sig i kyrkans arbete för gömda flyktingar och som serverar soppa till papperslösa? Vad säger du, och hur förklarar du den vändning som ni har gjort i politiken?</p>",
    "intressent_id": "0911490574010",
    "rel_dok_id": "",
    "replik": "Y",
    "systemdatum": "2020-02-20 17:01:17"
  }
}