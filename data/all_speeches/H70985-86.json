{
  "anforande": {
    "dok_hangar_id": "5057657",
    "dok_id": "H70985",
    "dok_titel": "Protokoll 2019/20:85 Onsdagen den 11 mars",
    "dok_rm": "2019/20",
    "dok_nummer": "85",
    "dok_datum": "2020-03-11 00:00:00",
    "avsnittsrubrik": "Förstärkt nedsättning av arbetsgivaravgifter för personer som arbetar med forskning eller utveckling",
    "underrubrik": "",
    "kammaraktivitet": "ärendedebatt",
    "anforande_id": "a21e7b2d-1786-ea11-9132-901b0eac4c78",
    "anforande_nummer": "86",
    "talare": "Rikard Larsson (S)",
    "parti": "S",
    "anforandetext": "<p>Fru talman! När vi diskuterar välfärdens och kommunernas förutsättningar är det oerhört viktigt att vi också har med oss att kommunernas förutsättningar skapas av hur arbetsmarknaden och sysselsättningen ser ut. Ibland har vi en tendens att fastna i en diskussion som om det vore 2 ½ miljard kronor i denna kammare som avgjorde hur kommunerna kan leva upp till sitt välfärdsuppdrag.</p><p>Det grundläggande för kommunerna är att vi har väl fungerande företag där folk har ett jobb som gör att man betalar in skatt. Nära 70 procent av kommunernas intäkter kommer från detta.</p><p>Det är klart att det skär sig lite när man diskuterar detta med vänsterpartister, för det ligger alltid väldigt nära till hands för dem att säga att företagen är stora och elaka och bör straffas. Så tror inte vi socialdemokrater att man bygger ett samhälle. Vi tror att man genom att ge bra förutsättningar till företagen ger dem möjlighet att forska, att utvecklas och att utveckla produkter som gör att fler blir anställda och att vi får mer skatteintäkter till kommunerna. Där finns uppenbarligen en skillnad mellan Vänsterpartiets och Socialdemokraternas politik.</p><p>Jag håller med om att reformen borde ha utvärderats. Nu gör man denna förstärkning. Det är alltså inte en ny reform, utan man förstärker den gamla. Därefter bör man utvärdera detta.</p><p>Majoriteten av dem som använde detta var ändå små företag med under tio anställda. Denna förstärkning kan i sig också göra att vi stärker situationen för de små forskningsintensiva företag som är vår framtid. Det är dem vi ska leva på i form av skatteintäkter att bygga välfärd för.</p>",
    "intressent_id": "0134101155612",
    "rel_dok_id": "H701SfU15",
    "replik": "Y",
    "systemdatum": "2020-04-24 12:35:19"
  }
}