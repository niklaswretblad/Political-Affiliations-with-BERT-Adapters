{
  "anforande": {
    "dok_hangar_id": "5047643",
    "dok_id": "H70935",
    "dok_titel": "Protokoll 2019/20:35 Onsdagen den 20 november",
    "dok_rm": "2019/20",
    "dok_nummer": "35",
    "dok_datum": "2019-11-20 00:00:00",
    "avsnittsrubrik": "Ändringar i kostnadsutjämningen för kommuner och landsting",
    "underrubrik": "",
    "kammaraktivitet": "ärendedebatt",
    "anforande_id": "4f8b219e-731b-ea11-912c-901b0e9b71a8",
    "anforande_nummer": "12",
    "talare": "Jan Ericson (M)",
    "parti": "M",
    "anforandetext": "<p>Fru talman! Alla goda gåvors givare - ja, det kan man ju tycka. Jag kallar det prioriteringar. Vi har en viss mängd pengar. Om vi prioriterar rätt och använder pengarna till rätt saker kan vi tillföra kommunerna och välfärden mer pengar. Vi har bevisat det i vår budget. Jag tycker att det är solklart; det är bara att läsa innantill. Vad gäller om det är gåvor eller vad det ska kallas tycker jag inte att det är en gåva att använda skattepengarna på ett klokt sätt. Det är pengar som människor har jobbat ihop och betalat in i vårt system, och då ska de också användas till rätt saker.</p><p>Ingemar Nilsson skryter om alla nysatsningar som Socialdemokraterna har gjort. Nu är det ju så att många av de satsningarna fanns dels i alliansbudgeten 2015 och dels i M-KD-budgeten nu senast. Det är mycket av de pengarna som ni fortsätter vårda. Det tycker jag är bra, men det var ju faktiskt vi som tillförde dem och gjorde utrymme för dem.</p><p> STYLEREF Kantrubrik \\* MERGEFORMAT Ändringar i kostnads-utjämningen för kommuner och landsting</p><p>Pratar vi bostadssubventioner vet vi ju att de gav väldigt lite effekt, så att spara in på dem är inget större bekymmer för kommunsektorn.</p><p>Att påstå att våra något nedjusterade arbetsmarknadsåtgärder i en högkonjunktur skulle övervältra bekymmer på kommunerna tycker jag är lite magstarkt med tanke på att ni själva i princip ägnar er åt panikslakt av hela Arbetsförmedlingen. <em>Det</em> är ett bekymmer för kommunerna. Att minska lite på åtgärderna i en högkonjunktur är <em>inte</em> ett bekymmer för kommunerna.</p><p>Jag kan bara konstatera att det är ett faktum att Socialdemokraterna satsar mindre på kommunerna och välfärden än vad Moderaterna gör. Det är bara att läsa innantill. Vi satsar 50 procent mer i nya pengar, 7 ½ miljard jämfört med regeringens 5 miljarder - och de 5 miljarderna är dessutom till stor del pengar som fanns redan i M-KD-budgeten. Den sanningen är säkert en obehaglig sanning för Socialdemokraterna, men det är likväl en sanning.</p><p>(Applåder)</p>",
    "intressent_id": "0940980416614",
    "rel_dok_id": "H701FiU18",
    "replik": "Y",
    "systemdatum": "2019-12-10 18:37:03"
  }
}