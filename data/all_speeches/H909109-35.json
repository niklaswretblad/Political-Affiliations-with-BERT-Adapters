{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d1829754-be2a-ed11-9178-901b0e9b71a8",
    "anforande_nummer": "35",
    "talare": "Johan Forssell (M)",
    "parti": "M",
    "anforandetext": "<p>Fru talman! Jag tror att vi alla känner samma frustration över det som har varit, och det är viktigt att göra mer. Det behöver göras mer. Men man måste också vara varsam så att det inte blir fel.</p><p>Jag vidhåller att Försvarsmakten är tränad för väpnad strid. Det är någonting helt annat. Här handlar det om att upprätthålla lag och ordning, att lagföra 16 och 17-åringar. Jag har inte träffat någon militär som tycker att det här är en bra idé. Jag har heller inte träffat någon polis som tycker att det är en bra idé. Låt oss i stället stärka polisen i sig så att den har rätt resurser för att kunna verka.</p><p>När det gäller några av de andra förslagen kan jag konstatera att flera av dem är saker som vi moderater har drivit i justitieutskottet under lång tid, kanske inte med samma lösning som kommer här.</p><p>Att sänka gränsen för utvisning har vi pekat på, liksom att ta bort delarna om anknytning. Att skärpa föräldrars skadeståndsansvar presenterade vi för två år sedan eller något sådant.</p><p>Vi har alltså ett mycket offensivt paket. Vi tänker göra vad som krävs för att upprätthålla lag och ordning, men det ska ske på rätt sätt och ha rätt effekt.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}