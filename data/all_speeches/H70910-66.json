{
  "anforande": {
    "dok_hangar_id": "5039890",
    "dok_id": "H70910",
    "dok_titel": "Protokoll 2019/20:10 Torsdagen den 26 september",
    "dok_rm": "2019/20",
    "dok_nummer": "10",
    "dok_datum": "2019-09-26 00:00:00",
    "avsnittsrubrik": "Frågestund",
    "underrubrik": "Insatser för brottsutsatta företag",
    "kammaraktivitet": "frågestund",
    "anforande_id": "6ff27e19-54ef-e911-9128-901b0e9b71a0",
    "anforande_nummer": "66",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Tack för en otroligt viktig fråga, Helena Bouveng! Självklart är det ett enormt hårt slag för de näringsidkare som drabbas av det här. Det kan kännas som en ren kränkning och också innebära en fara för ens egen hälsa och för ens anhöriga. Detta är självklart fullständigt oacceptabelt, och vi måste agera kraftfullt för att få ett stopp på det här beteendet. Det gör regeringen också genom att agera kraftfullt mot den organiserade brottsligheten, som ju ofta ligger bakom även den här typen av insatser.</p><p>Vi har nyligen ställt oss bakom en lång lista från regeringens sida med åtgärder för att minska gängkriminalitet. Det handlar om brottsförebyggande åtgärder, om insatser med höjda straff och om att kriminalisera beteenden som tidigare inte har varit kriminaliserade. Vi behöver agera med kraft. Inte minst gäller det att anställa de poliser och de personer i Polismyndigheten som ska göra jobbet. Där har vi högt ställda ambitioner med 10 000 fler polisanställda. De kommer också att vara viktiga för att bekämpa den här typen av brottslighet.</p>",
    "intressent_id": "0956444284814",
    "rel_dok_id": "H7C120190926fs",
    "replik": "N",
    "systemdatum": "2019-10-15 16:00:34"
  }
}