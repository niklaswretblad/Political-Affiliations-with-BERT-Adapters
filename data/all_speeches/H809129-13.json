{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "dea18ea4-3516-ec11-9160-901b0e9b71a0",
    "anforande_nummer": "13",
    "talare": "Hans Wallmark (M)",
    "parti": "M",
    "anforandetext": "<p>Fru talman! Stort tack, men utrikesministern får nog be sina medarbetare att läsa pressmeddelandet från USA lite noggrannare! Vad man har gjort är att man har lättat på vissa sanktioner mot tyska företag och tyska intressen, men kritiken mot Nord Stream 2 är lika distinkt som tidigare.</p><p></p><p>Jag tycker inte att det är klädsamt att man undergräver Nord Stream 2-positionen, som utrikesministern nyss gjorde. Det är framför allt inte klädsamt om man säger att man också är en del av den, det vill säga att man delar oppositionens synpunkt att Nord Stream 2 borde användas som en sanktion.</p><p>Jag ska fortsätta med mina frågor, fru talman. Om jag säger att det östliga partnerskapet efter Lukasjenkos illegala kidnappning i söndags i praktiken nu har fallit sönder, vad säger utrikesministern då? Utrikesministern anförde ju just i sitt anförande att det östliga partnerskapet som EU har är viktigt. Det tycker jag också. Det är viktigt för att visa solidaritet mot Georgien, mot Ukraina och mot Moldavien. Men någonting har hänt i Europa efter i söndags.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-09-15 17:00:41"
  }
}