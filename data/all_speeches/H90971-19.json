{
  "anforande": {
    "dok_hangar_id": "5121526",
    "dok_id": "H90971",
    "dok_titel": "Protokoll 2021/22:71 Onsdagen den 23 februari",
    "dok_rm": "2021/22",
    "dok_nummer": "71",
    "dok_datum": "2022-02-23 00:00:00",
    "avsnittsrubrik": "Regional utveckling",
    "underrubrik": "",
    "kammaraktivitet": "ärendedebatt",
    "anforande_id": "9f550445-f0ca-ec11-9170-0090facf175a",
    "anforande_nummer": "19",
    "talare": "Monica Haider (S)",
    "parti": "S",
    "anforandetext": "<p></p><p>Herr talman! Tack, Ann-Charlotte Hammar Johnsson, för dina frågor!</p><p>När man hör debatten här i kammaren kan man ibland undra om vi har riktigt samma världsbild. Jag vill inte förneka att vi har problem med höga drivmedelspriser och att de drabbar både företagare och privatpersoner. Likaså drabbar de höga elpriserna både företagare och privatpersoner. Men samtidigt ser vi en helt fantastisk utveckling i Sverige för företagande, klimatomställning och allt detta. Därför funderar jag ibland över vilka olika världar vi lever i.</p><p>Där jag befinner mig i Småland får givetvis även jag många frågor om både drivmedels- och elpriserna. Men jag får också många hejarop för den elpriskompensation för tre månader som vi gjort. Samtidigt tycker förstås många att detta inte är något som kan göras över tid utan att det är en exceptionell åtgärd som görs här och nu för att kompensera för de höga elpriserna.</p><p>Bondepaketet är också en exceptionell åtgärd. Vi hade ett paket även 2018 då bönderna drabbades väldigt hårt av torka. Det här är ungefär samma insats som vi gjorde då. Kanske behöver vi göra så här. Men även bönderna och lantbrukarna måste se till att de kan driva sin verksamhet med lönsamhet på egna meriter.</p>",
    "intressent_id": "0760500234712",
    "rel_dok_id": "H901NU11",
    "replik": "Y",
    "systemdatum": "2022-05-03 16:50:20"
  }
}