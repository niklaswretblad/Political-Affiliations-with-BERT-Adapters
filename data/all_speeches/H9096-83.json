{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "2ae5fe42-382c-ec11-915b-901b0eac4c78",
    "anforande_nummer": "83",
    "talare": "Martin Ådahl (C)",
    "parti": "C",
    "anforandetext": "<p>Fru talman! Jag tror att det ändå gick någonting förlorat i replikskiftet med Sverigedemokraterna i den meningen att jag försökte förklara att vi har valt ett annat sätt att växla skatten - som ni själva för övrigt har anammat med hull och hår efter att vi drev det. Det gäller bonus och malus på nya bilar.</p><p>Men framför allt ska ni inte sälja bort era egna vinster i januarisamarbetet. Det är en av de största skatteväxlingarna mellan skatt på utsläpp och sänkta skatter på arbete och företagande som vi har haft historiskt under den här perioden, och den har vi gjort tillsammans.</p><p>Nu har vi ett läge där jag tror att det är regeringen som har stoppat kemikalieskatten därför att den inte var färdig och därför att det är ett dåligt läge i konjunkturen. Jag läste i budgeten att det är ni som har stoppat den, så ni kan inte gärna anklaga oss. Vi är absolut inte säkra på att vi kommer att stödja den här budgeten. Ursäkta mig, fru talman, men det är svårt att anklaga oss för någonting som står i den budget som ni just har antagit.</p><p>På frågan om huruvida vi vill ha grön skatteväxling framöver är svaret: Absolut! Mycket av det kommer säkert att ske på EU-nivå eftersom priset på koldioxid, som sätts för alla länder gemensamt, är så effektivt för att få höjningen i hela Europa och få igång den stora förändringen. Det är mycket det som ligger bakom exempelvis det fossilfria stålet, batterifabrikerna och den elbilsutveckling som pågår i Europa. Man ser att vi hela tiden flyttar fram ställningarna där. Men detta måste göras, precis som ni själva konstaterar, med klokhet, vett och sans.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Nej, vi får inte glömma allt det faktiskt storartade vi har gjort tillsammans.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}