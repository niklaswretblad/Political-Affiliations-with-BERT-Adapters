{
  "anforande": {
    "dok_hangar_id": "5054084",
    "dok_id": "H70965",
    "dok_titel": "Protokoll 2019/20:65 Onsdagen den 29 januari",
    "dok_rm": "2019/20",
    "dok_nummer": "65",
    "dok_datum": "2020-01-29 00:00:00",
    "avsnittsrubrik": "Skatt på plastbärkassar",
    "underrubrik": "",
    "kammaraktivitet": "ärendedebatt",
    "anforande_id": "b92e1c54-6168-ea11-912e-901b0eac4c78",
    "anforande_nummer": "30",
    "talare": "Anne Oskarsson (SD)",
    "parti": "SD",
    "anforandetext": "<p>Fru talman! Jag säger inte att man inte kan smuggla in plastpåsar.</p><p>Jag ska också ta upp en annan sak. Det gäller resurser för det fossila. Hur ser regeringen på att vi i stället för de plastbärkassar vi har, som till 80 procent består av återanvänd plast, för in plastpåsar som är baserade på fossil råvara? Jag antar att det blir exakt samma mängd som den som reduceras från handeln som kommer att finnas i form av fossila påsar.</p><p>Dessutom: Finns det någon som helst undersökning av hur mycket plastpåsar av den arten som sprids i naturen? Jag antar att om man brukar lämna efter sig den plastpåse som man har med sig kommer man i stället att ha en fossil påse med sig när man går ut i naturen och fikar eller vad man nu tänker göra. Det är ingenting som hindrar en från att göra det.</p><p>Det betyder att det egentligen råder status quo när det gäller hur mycket plast som finns i naturen. Det här ändrar inte balansen.</p>",
    "intressent_id": "042413114103",
    "rel_dok_id": "H701SkU13",
    "replik": "Y",
    "systemdatum": "2020-03-17 16:10:30"
  }
}