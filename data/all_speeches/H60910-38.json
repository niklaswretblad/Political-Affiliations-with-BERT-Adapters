{
  "anforande": {
    "dok_hangar_id": "5007768",
    "dok_id": "H60910",
    "dok_titel": "Protokoll 2018/19:10 Tisdagen den 23 oktober",
    "dok_rm": "2018/19",
    "dok_nummer": "10",
    "dok_datum": "2018-10-23 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "28027d32-81e6-e811-910f-901b0eac4c70",
    "anforande_nummer": "38",
    "talare": "Tomas Tobé (M)",
    "parti": "M",
    "anforandetext": "<p>Herr talman! Tack, statsministern, för återrapporten! Det konstaterades i rådet att framsteg har gjorts när det gäller den inre säkerheten i EU. Detta är i grunden positivt. Men det diskuterades också hur vi ska kunna stärka det yttre gränsskyddet. Det är en fråga som berör migrationsområdet, men den handlar i grunden också om EU:s säkerhet.</p><p>Vi vet att det är en rapport på väg från kommissionen som riktar förödande kritik mot Sverige och vårt gränsskydd. Rapporten har ännu inte publicerats, vilket är viktigt att påpeka, men justitie- och inrikesministern har bekräftat att innehållet kan ha viss bäring på vad som kommer.</p><p>Med anledning av det ställer jag mig lite undrande. Om Sverige anklagas för att bryta mot Schengenregelverket, hur är det då ställt med vår trovärdighet i de viktiga pågående diskussionerna om att säkerställa att EU får ett bättre yttre gränsskydd på plats? Det gäller i synnerhet Medelhavet.</p><p>Min fråga till statsministern är alltså: Hur står det till med den svenska trovärdigheten i diskussionerna om gränsskydd på rådet?</p>",
    "intressent_id": "069436402021",
    "rel_dok_id": null,
    "replik": "N",
    "systemdatum": "2018-11-12 14:45:44"
  }
}