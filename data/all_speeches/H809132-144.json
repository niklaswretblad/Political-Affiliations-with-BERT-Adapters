{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "(forts. från § 15) Nordiskt samarbete (forts. UU4)",
    "underrubrik": "",
    "kammaraktivitet": "",
    "anforande_id": "8e838e95-3a1d-ec11-915b-901b0eac4c78",
    "anforande_nummer": "144",
    "talare": "Statsrådet Anna Hallberg (S)",
    "parti": "S",
    "anforandetext": "<p>Fru talman! Jag tackar Lorena Delgado Varas för att hon lyfter en fråga som är helt avgörande för den nordiska identiteten, som jag talade om tidigare. Den bygger ju på våra gemensamma värderingar. Jag nämnde tidigare också att vi kanske har tagit det nordiska samarbetet lite för givet. Det allra värsta vore ju om vi tog våra gemensamma värderingar för givna - om vi inte vaktade och bevakade dem och hela tiden lyfte fram dem. </p><p>I kris finns det en risk att man agerar nationellt och ganska primitivt och snabbt när det gäller att stänga ute eller stänga inne, och jag tror att detta är en väldigt viktig fråga som vi måste lyfta upp på bordet - inte minst hos oss nordiska samarbetsministrar. Vi behöver bevaka och bejaka våra nordiska värderingar som har tjänat våra samhällen så väl och som är vår identitet. När vi talade om kultursektorn och utbildningssektorn tidigare, fru talman, talade vi om identitet och att det var viktiga parametrar. Hela grundsynen gällande människors lika värde och ett samhälle där alla ska få samma chans - att vi har ett välfärdssamhälle som är grunden för vår identitet - är ju helt avgörande.</p><p>Jag kan alltså bara bejaka att detta är en fråga som aldrig får tas för given, fru talman, och som hela tiden måste bevakas. </p>",
    "intressent_id": "0828690288413",
    "rel_dok_id": "",
    "replik": "Y",
    "systemdatum": "2021-09-24 15:24:15"
  }
}