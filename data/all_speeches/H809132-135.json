{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "(forts. från § 15) Nordiskt samarbete (forts. UU4)",
    "underrubrik": "",
    "kammaraktivitet": "",
    "anforande_id": "85838e95-3a1d-ec11-915b-901b0eac4c78",
    "anforande_nummer": "135",
    "talare": "Linda Modig (C)",
    "parti": "C",
    "anforandetext": "<p>Fru talman! Det gläder mig verkligen när statsrådet Anna Hallberg så tydligt deklarerar att vi måste stärka samarbetet och återskapa förtroendet och tilliten. Det är helt rätt ton att anslå.</p><p>Jag vill uppehålla mig vid Nordiska rådets kära favoritfråga, nämligen den om en fast konstellation för ett ministerråd för transporter. Jag skulle vilja höra statsrådet resonera kring detta. Statsrådet har själv erfarenhet av att sitta just i en permanent ministerrådskonstellation. Jag undrar om det inte har varit mer gynnsamt än obehövligt. Är det inte så att upparbetade kanaler och format som man ständigt återkommer till är väldigt gynnsamma i ett läge när relationerna av olika skäl kan bli ansträngda eller frostiga? Jag tänker att det finns många fördelar med detta, och jag vill gärna höra statsrådets syn på det.</p><p> STYLEREF Kantrubrik \\* MERGEFORMAT Nordiskt samarbete</p><p>Jag vill också passa på att tacka statsrådet och den svenska regeringen för att de inreserestriktioner till Sverige som vi har haft nu är avskaffade. Det är otroligt betydelsefullt, inte minst för många finländska veckopendlare. Att varje vecka ha gjort covidtest har tyvärr lett till negativa hälsoeffekter. Detta är otroligt viktigt i Tornedalen. Låt oss nu hoppas att våra grannländer möter upp på samma sätt och avvecklar sina restriktioner.</p><p>Jag vill, fru talman, be statsrådet Anna Hallberg att kommentera och resonera kring värdet av en permanent ministerrådskonstellation.</p>",
    "intressent_id": "0238095659621",
    "rel_dok_id": "",
    "replik": "Y",
    "systemdatum": "2021-09-24 15:24:15"
  }
}