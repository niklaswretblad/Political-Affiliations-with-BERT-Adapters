{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "b5829754-be2a-ed11-9178-901b0e9b71a8",
    "anforande_nummer": "7",
    "talare": "Andreas Carlson (KD)",
    "parti": "KD",
    "anforandetext": "<p>Fru talman! Det är dags att utvärdera Morgan Johanssons tid som justitieminister. Sedan polisen började föra detaljerad statistik har det skett över l 700 skjutningar i Sverige. 250 personer har skjutits ihjäl i gangsterkrigens Sverige. Den här våren är den överlägset mest dödliga någonsin. Från januari till april har 27 personer mördats, skjutits ihjäl.</p><p></p><p>När påsken kom skakades Sverige av upplopp i flera städer runt om i landet. Stad efter stad sattes i skräck. Sten kastades mot polisen med syfte att döda. Poliserna som var på plats sa att de aldrig tidigare mött något liknande, och 400 poliser skadades.</p><p>Se er om i den här ganska tomma riksdagssalen i dag! Föreställ er att de 400 poliserna skulle vara här - allihop skulle inte ens få en sittplats. Vi skulle träffa poliser med utslagna tänder, poliser med benbrott, poliser med trauman som de ska bära resten av livet, poliser med huvudskador och poliser som skulle berätta om att de var helt säkra på att de skulle dö under stenregnet. Vi minns alla bilden på den krossade och blodiga polishjälmen.</p><p>Så här ska det inte vara i Sverige. Det här är ett angrepp på alla de poliser vi skulle kunna möta här i kammaren, och det här är ett angrepp på hela vårt rättssamhälle och ytterst på vår demokrati.</p><p>Bland ligisterna som utsatte alla de här poliserna och städerna för detta fanns extrema islamister som regeringen och Morgan Johansson misslyckats med att bekämpa. Där fanns kriminella ledare som inte fängslats för att Morgan Johansson inte sett till att det finns nog med poliser för att bura in dem eller straff som är hårda nog för att hålla dem inne. Där fanns unga grabbar som såg händelserna som en audition för kriminella gäng som inte är knäckta trots återkommande löften från Morgan Johansson, och man har upprepat dem som ett mantra i varje regeringsförklaring. Där fanns mödrar som hejade på sina barn att attackera polisen för att de hatar det svenska samhället och lever i ett parallellt samhälle som Morgan Johansson misslyckats med att bekämpa.</p><p>Fru talman! Statsministern har sagt att Sverige kan bättre. Jag håller med, och det är dags att byta ut den här regeringen där Morgan Johansson är justitieminister. Så här ska det inte vara i Sverige.</p>",
    "intressent_id": "0542160909628",
    "rel_dok_id": "",
    "replik": "N",
    "systemdatum": "2022-09-02 14:54:39"
  }
}