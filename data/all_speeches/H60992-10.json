{
  "anforande": {
    "dok_hangar_id": "5033910",
    "dok_id": "H60992",
    "dok_titel": "Protokoll 2018/19:92 Tisdagen den 14 maj",
    "dok_rm": "2018/19",
    "dok_nummer": "92",
    "dok_datum": "2019-05-14 00:00:00",
    "avsnittsrubrik": "Kulturskaparnas villkor",
    "underrubrik": null,
    "kammaraktivitet": "ärendedebatt",
    "anforande_id": "0c3aaff0-d886-e911-9121-901b0e9b71a0",
    "anforande_nummer": "10",
    "talare": "Lars Mejern Larsson (S)",
    "parti": "S",
    "anforandetext": "<p>Herr ålderspresident! \"Gi mej en jordglob, men helst en mä bare Värmland på.\" Så sa Elis i Tasere. Jag ska göra ett nedslag i mitt vackra Värmland och visa att det har funnits och alltid kommer att finnas individer som i kulturen ser möjligheter för vårt lands utveckling.</p><p>Värmlands kulturliv visar på en rik historia och berättartradition - Gustaf Fröding och Nils Ferlin, för att nämna några. Bland dagens konstnärer utmärker sig Lars Lerin lite extra. Vem har inte sett <em>Lerins lärlingar</em>,<em> </em>som inte bara har fått lärlingarna att må bra?</p><p>Jag kommer från Ekshärad och skulle kunna ta er med på en dialektal resa. Dialekter är en källa till kunskap om levnadssätt och är kanske de riktiga bärarna av vårt gemensamma kulturarv. Då pratar vi verkligen om lokal förankring och allt vad det innebär.</p><p>Men mitt första stopp blir Geijersgården i Ransäter. Den skulle nämligen kunna beskrivas som en kulturens högborg i Värmland. Givetvis är den mest kände personen som bott där Erik Gustaf Geijer. Han är en våra mest bekanta men samtidigt mest bortglömda författare. Han var författare, poet, filosof, historiker och tonsättare. Det sägs att han var en av de största estetikerna och idégivarna under den svenska romantiken. Han var även riksdagsledamot under några år. Men mest känd är han nog för att ha varit en mycket varm förespråkare för liberalismen i vårt land.</p><p>En annan person med koppling till Geijersgården är F.A. Dahlgren. Han är möjligen inte lika känd som Erik Gustav Geijer, men det var han som skrev det kända skådespelet <em>Värmlänningarna</em>. Han skrev även melodier som de flesta av oss känner igen. Den melodi som de flesta av oss har sjungit är nog <em>Å jänta å ja</em>. Ni som sitter här i kammaren kan vara lugna; jag ska inte sjunga nu igen.</p><p>Givetvis är den mest kända visan i mina hemtrakter <em>Ack, Värmeland, du sköna</em>. Men vid en noggrannare granskning visar det sig att den kommer från Östergötland. Den kom troligen till Finspång från Holland med valloner som skulle lära oss svenskar att gjuta kanoner hos Louis De Geer.</p><p>Nej, vi åker vidare till Arvika och ett av mina favoritställen: Rackstadmuseet. Bara att ta en fika i den miljön är underbart. Skulptören och bildhuggaren Christian Eriksson - han var uppvuxen i Taserud - var en av 1900-talets största skulptörer och lät där bygga sin ateljé Oppstuhage. Christian bodde där inte någon längre tid utan bjöd i stället konstnärsparet Gustav och Maja Fj?stad att flytta till Arvika och hyra ateljén. De blev de första att anlända och stommen till vad som senare kom att bli känt som Rackstadkolonin, Sveriges främsta konstnärskoloni.</p><p> STYLEREF Kantrubrik \\* MERGEFORMAT Kulturskaparnas villkor</p><p>Drivfjädern för den tidens unga konstnärer var en nationalromantisk längtan efter natur, allmogens miljöer och klädedräkter samt sökande efter ljus, dunkel och vemod. Det kan man verkligen se i deras verk, som hänger på bland annat Nationalmuseum.</p><p>Tänk så viktigt det är att det finns platser där man kan samla kulturarbetare för inspiration och kunskapsutbyte som utvecklar kulturen. Min första reflektion är att kulturen inte lever sitt eget liv i ett land utan påverkas och influeras av omvärlden. Därför behöver kulturarbetare ekonomiska möjligheter för att kunna utveckla sina kvaliteter.</p><p>Herr ålderspresident! Nästa stopp blir Mårbacka i Sunne, där Selma Lagerlöf levde större delen av sitt liv. Mårbacka och Sunne har blivit signifikativa för berättarkonstens ädla värv. Kommunens slogan anspelar också på den delen av kommunens näringsliv - <em>Sagolika Sunne</em>.</p><p>Det är många som mycket riktigt sammankopplar Sunne med Selma, som i sin roman <em>Gösta Berlings saga</em> kallade Sunne för sagans land. Berättelserna om Sunne och Fryksdalen färdas ut över hela världen. Selma Lagerlöf och Göran Tunström har i flera klassiker låtit Sunne stå som skådeplats för fantastiska berättelser.</p><p>Men det finns så mycket mer i Fryksdalen. I dag förs traditionen vidare genom Västanå Teater där framgångssagan bara fortsätter i Berättarladan som drar fulla hus. Dessutom finns Alma Löv Museum som aldrig slutar att fascinera. Där finns 16 paviljonger och salar i olika stilar och plats för större utställningar. Marc och Karin Broos grundade detta fantastiska museum med verk av konstnärer från hela världen.</p><p>Vi får inte glömma författarinnan Helene Tursten, skaparen av Irene Huss som var den första kvinnliga huvudrollsfiguren i deckarvågen. Tursten har i dag skrivit ofantligt många romaner och filmmanus, och hennes böcker är översatta till 20 språk.</p><p>Där företag trivs skapas tillväxt och jobb, vilket i sin tur skapar resurser till välfärden. Det är grundförutsättningar för att klara framtidens utmaningar, både på lokal och på nationell nivå. I Sunne har man också förstått värdet av att skapa förutsättningar för kulturen.</p><p>Därför är min reflektion att kulturen kan skapa företag och tillväxt i en kommun av Sunnes storlek. De flesta företag som ska etablera sig i en kommun ser nämligen kulturutbudet som en förutsättning för etableringen. Jag är övertygad om att ett rikt kulturliv är lika viktigt som alla andra delar av infrastrukturen i en kommun när ett företag ska bestämma var det ska bygga sitt nästa lager eller kontor.</p><p>Säg att man lägger samtliga av följande namn i en hatt, blandar runt dem och sedan drar namnen och låter slumpen para ihop dem; då kommer det att visa att dessa personer är kulturbärare var för sig eller i par:</p><p>Rolf Edberg, tidningsman, politiker och ambassadör</p><p>Jac Edgren, tecknare och författare</p><p>Ralf Edström, fotbollsspelare</p><p>Elis Eriksson, möbelsnickare</p><p> STYLEREF Kantrubrik \\* MERGEFORMAT Kulturskaparnas villkor</p><p>Sven-Göran Eriksson, fotbollstränare</p><p>Tage Erlander, statsminister</p><p>Bengt-Åke Gustafsson, ishockeyspelare</p><p>Håkan Hagegård, operasångare</p><p>Björn J:son Lindh, flöjtist och kompositör</p><p>Sven-Erik Magnusson, dansbandssångare</p><p>Tuva Novotny, skådespelerska</p><p>Bengt Ramström, bandyspelare</p><p>Fridolf Rhudin, komiker</p><p>Inger Sandberg, barnboksförfattare</p><p>Christer Sjögren, dansbandssångare</p><p>Ulf Sterner, ishockeyspelare</p><p>Esaias Tegnér, biskop och skald</p><p>Per Gustavsson, barnboksförfattare</p><p>Thomas Wassberg, längdskidåkare</p><p>Monica Zetterlund, sångerska och skådespelerska.</p><p>Dessa kulturbärare från Värmland har blivit kända och klarat av att leva på sin kulturform. Men det har säkert varit en resa mellan hopp och förtvivlan, även för de framgångsrika. Att vara kulturarbetare är för de flesta ofta liktydigt med små eller inga inkomster. Detta var något jag stötte på i går när jag träffade kulturskaparrådet hemma i Värmland. De vittnade om det då. Någon sa: Vi ror in i framtiden men med blicken bakåt.</p><p>Vi får inte glömma dem som verkar i dag. De är framtiden. Jag skulle vilja påstå att man måste brinna för sin kulturform och tro på sin idé. Annars har jag svårt att förstå hur man orkar kämpa för att få utöva sin konstart. Geijersgården i Ransäter och Mårbacka i Sunne må stå på stark grund, men man kan inte riktigt säga att kulturarbetares ekonomi vilar på lika solid grund förrän berömmelsens ymniga horn flödar över individerna.</p><p>Min sista slutsats blir därför att kulturen berör oss alla och är en del av vår vardag. Ett samhälle måste ha råd att stödja kulturarbetare. Kultur måste få kosta. Ett samhälle måste ge kulturarbetarna goda grundförutsättningar, möjligheter och villkor. Utan kulturskapare ingen kultur. Utan konstnärer ingen konst.</p><p>Även om ni inte är värmlänningar är ni alla kulturbärare i någon form. Vi sjunger visor, läser böcker och berättar skrönor. Vi njuter av konst både i form av konserter och via de tavlor som pryder väggar i våra egna hem såväl som i det offentliga.</p><p>Konstens roll i ett samhälle är inte att vara politiskt korrekt utan att utmana våra invanda tankebanor och livsmönster. Därför behöver ett land konstnärlig frihet men samtidigt ett stöd från samhället som ger möjligheter för konstnärer, oavsett om de skriver dikter eller väver en bonad, att utvecklas och få en möjlighet att leva på sin konstform.</p><p> STYLEREF Kantrubrik \\* MERGEFORMAT Kulturskaparnas villkor</p><p>Jag yrkar bifall till utskottets förslag till beslut och avslag på motionerna som ligger på bordet.</p><p>(Applåder)</p>",
    "intressent_id": "0427321850912",
    "rel_dok_id": "H601KrU11",
    "replik": "N",
    "systemdatum": "2019-06-04 16:57:23"
  }
}