{
  "anforande": {
    "dok_hangar_id": "5164122",
    "dok_id": "HA0950",
    "dok_titel": "Protokoll 2022/23:50 Tisdagen den 24 januari",
    "dok_rm": "2022/23",
    "dok_nummer": "50",
    "dok_datum": "2023-01-24 00:00:00",
    "avsnittsrubrik": "Svar på interpellationerna 2022/23:124, 132 och 136 om en långsiktigt hållbar infrastruktur",
    "underrubrik": "",
    "kammaraktivitet": "interpellationsdebatt",
    "anforande_id": "c1b2a6a4-45ad-ed11-917f-901b0eac4c70",
    "anforande_nummer": "85",
    "talare": "Anders Ådahl (C)",
    "parti": "C",
    "anforandetext": "<p>Fru talman! Jag vill tacka statsrådet för en mycket god dialog i en fråga som kanske är större än vi tror. Det handlar om svensk långsiktig konkurrenskraft och att ha infrastruktur som fungerar.</p><p>Anledningen till att jag har uppehållit mig vid stambanor och inte talat så mycket om Göteborg-Borås är att saker och ting hänger samman. Stambanor för persontrafik, arbetspendling och godstrafik är ett system som måste funka tillsammans.</p><p>Mellan Danmark och Tyskland har en ny förbindelse börjat byggas, Fehmarn Bält. Den ska vara klar 2029. I hela norra Tyskland och likaså södra Danmark ser man det som en möjlighet för näringslivsutveckling. Sträckan minskas med 16 mil, tror jag att det är.</p><p>På samma sätt måste vi tänka i Västra Götaland. När Jönköping nu inte binds ihop med Borås och Göteborg går vi miste om en otrolig chans till regionförstoring och näringslivsutveckling. Västra Götaland, Småland och Östergötland, ja hela Sverige, blir på lång sikt lidande av att stambaneprojektet skrotas.</p><p> STYLEREF Kantrubrik \\* MERGEFORMAT Svar på interpellationer</p><p>Jag har två avslutande frågor till statsrådet. När man ska fatta ett investeringsbeslut brukar man ha ett stort konsekvens- och beräkningsunderlag. Men när man säger nej till något som pågått i tio år borde man också ha någon form av konsekvens- och beräkningsunderlag för sitt beslut. Jag undrar om statsrådet har något sådant.</p><p>Jag undrar också om beslutet på något vis är förankrat med avtalsparterna i Sverigeförhandlingen som under tio års tid har engagerat sig djupt i stadsplanering, näringslivsutveckling, bostadsbyggande och infrastruktur i sina kommuner och regioner.</p><p>Jag vill som sagt tacka för en god debatt.</p><p>(Applåder)</p>",
    "intressent_id": "0837394708917",
    "rel_dok_id": "HA10124, HA10132, HA10136",
    "replik": "N",
    "systemdatum": "2023-02-15 16:31:05"
  }
}