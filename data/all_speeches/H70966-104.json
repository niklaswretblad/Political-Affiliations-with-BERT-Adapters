{
  "anforande": {
    "dok_hangar_id": "5054251",
    "dok_id": "H70966",
    "dok_titel": "Protokoll 2019/20:66 Torsdagen den 30 januari",
    "dok_rm": "2019/20",
    "dok_nummer": "66",
    "dok_datum": "2020-01-30 00:00:00",
    "avsnittsrubrik": "Frågestund",
    "underrubrik": "Översyn av straffskalan i knivlagen",
    "kammaraktivitet": "frågestund",
    "anforande_id": "68ebd3ad-6168-ea11-912e-901b0eac4c78",
    "anforande_nummer": "104",
    "talare": "Ellen Juntti (M)",
    "parti": "M",
    "anforandetext": "<p>Fru talman! Personrånen har ökat kraftigt i Sverige, särskilt personrån mot unga. Vid många rån används knivar. Risken för skador och dödlig utgång är stor. Våldet är hänsynslöst och innebär ett stort lidande för brottsoffret. Redan 2016 motionerade vi moderater om en översyn av knivlagen.</p><p>År 2019 intervjuades Morgan Johansson. I intervjun menade han att eftersom straffet för grova vapenbrott har skärpts finns det en risk för att de kriminella i stället beväpnar sig med kniv. Morgan Johansson sa: Därför tycker jag att det kan finnas skäl att öppna upp för en straffskärpning när det gäller brott mot knivlagen, för konsekvenserna av denna typ av brott kan bli fruktansvärda.</p><p>Jag har ställt en fråga om det här till Mikael Damberg, och han svarade att han tycker att straffskalorna är adekvata. Det kommer alltså två olika besked från regeringens företrädare.</p><p>Då undrar jag: Vad är det som gäller egentligen? Ska ni se över straffskalorna eller inte?</p>",
    "intressent_id": "0144048894712",
    "rel_dok_id": "H7C120200130fs",
    "replik": "N",
    "systemdatum": "2020-03-17 16:12:49"
  }
}