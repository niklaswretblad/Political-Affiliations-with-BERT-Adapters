{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "491ec86e-0ebd-ea11-9135-901b0eac4c70",
    "anforande_nummer": "14",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Det är som Ann-Christine From Utterstedt säger: Vi har vid ett antal tillfällen under pandemin haft möjlighet att föra den här typen av diskussioner trots att vi har haft en väldigt liten riksdag. Jag har uppskattat det, för jag tror att det är viktigt att man diskuterar i stunden - när vi alla minns allvaret.</p><p>Vi hade en situation när det gäller skyddsmateriel som var väldigt ansträngd. Det betyder inte att det inte fanns några som helst ambitioner att se till att man hade rätt utrustning vid rätt tid. Däremot är det, som From Utterstedt känner till, inte regeringens ansvar att tala om vilken utrustning som krävs vid vilket tillfälle. Det är dels Folkhälsomyndigheten, som har kunskap om viruset och virusets spridning, dels Arbetsmiljöverket, som är den myndighet som ger riktlinjer.</p><p>Jag tror att vi kommer att återkomma i utvärderingen av krisen till just frågan om vem som ansvarar för vad. Vi har 290 kommuner och 21 regioner. Vem har ansvar för vad, och hur underlättar vi för en tydlighet i detta?</p><p>Socialstyrelsens uppdrag att vara nationell inköpscentral kom till just för att undvika en situation där man hade en brist.</p>",
    "intressent_id": "0853395328224",
    "rel_dok_id": "",
    "replik": "Y",
    "systemdatum": "2020-07-03 11:20:50"
  }
}