{
  "anforande": {
    "dok_hangar_id": "5100553",
    "dok_id": "H809137",
    "dok_titel": "Protokoll 2020/21:137 Onsdagen den 9 juni",
    "dok_rm": "2020/21",
    "dok_nummer": "137",
    "dok_datum": "2021-06-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "6f184259-3c1d-ec11-915b-901b0eac4c78",
    "anforande_nummer": "105",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Ebba Busch sa många ord, men hon svarade inte på min konkreta fråga: Varför skulle det vara okej att Stina, 72, drivs från hus och hem därför att Ebba Busch tycker att marknadshyror är bra? Det är ju precis samma sak för hyresgästerna. Beroende på områdets karaktär och om bostadsbristen ökar kan hyrorna gå upp väldigt kraftigt. Det är vad som sägs i utredningen. Och utredningen påstår inte att det kommer att bli en massa nya hyresrätter utan endast mycket höga hyror. Det är den enda effekten av detta förslag.</p><p>Varför är det så stor skillnad mellan dem som äger sin villa och dem som hyr? Ska inte båda dessa grupper känna sig trygga i sitt boende? Varför ska hyresgästerna alltid känna oro över att bostadsbristen kan öka nästa år och att de då kommer att få höjd hyra?</p><p>Priserna för att bygga kommer ju att öka om man höjer hyrorna. Det är det som är kopplingen. Det blir bara försämringar.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2021-09-24 15:36:23"
  }
}