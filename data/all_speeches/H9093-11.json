{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "45b9bf8e-782b-ec11-915b-901b0eac4c78",
    "anforande_nummer": "11",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det värmde verkligen, och jag tror att Ulla tittar på och är lika glad som jag. Det ser vi verkligen fram emot!</p><p>Jag vill kvittera de ord som Ulf Kristersson nyss har nämnt om våra samtal. Jag har också uppskattat dem väldigt mycket. Jag uppskattar ditt intellekt och din nyfikenhet, och som du sa försöker vi ibland förstå varandra på riktigt. Vad är kärnan i det vi vill åstadkomma? Det känns betydelsefullt inte minst i utrikespolitiska frågor och det som rör Sveriges omvärld och säkerhet.</p><p>Att vi tycker olika i många frågor tror jag är självklart. Det kanske har framgått genom åren, och det beror naturligtvis på att vi har olika ideologier som vägleder oss. Det är inget konstigt. Men ibland försöker vi att ta ett steg tillbaka och se vad det är som egentligen är kärnan i argumenten.</p><p>Jag uppskattar också mycket den raka debattstilen. Vi har prövat varandras bästa argument här, och jag vet att Ulf Kristersson drivs av ett genuint engagemang. För det förtjänar du respekt, och jag uppskattar dig som politisk motståndare.</p><p>Vi har haft många tuffa debatter och dueller och har någon ytterligare kvar. Jag tänker på Agenda i oktober, så vi kommer att mötas igen. Jag uppskattar väldigt mycket dina ord, och jag uppskattar inte minst den här fina, fina presenten! Tack ska du ha! </p><p>(Applåder)</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2021-10-12 18:22:35"
  }
}