{
  "anforande": {
    "dok_hangar_id": "5120103",
    "dok_id": "H90966",
    "dok_titel": "Protokoll 2021/22:66 Tisdagen den 15 februari",
    "dok_rm": "2021/22",
    "dok_nummer": "66",
    "dok_datum": "2022-02-15 00:00:00",
    "avsnittsrubrik": "Svar på interpellationerna 2021/22:267 och 280 om enklare regler för försäljning av vildsvinskött",
    "underrubrik": "",
    "kammaraktivitet": "interpellationsdebatt",
    "anforande_id": "7353ade4-36c2-ec11-9167-901b0eac4c78",
    "anforande_nummer": "144",
    "talare": "Statsrådet Anna-Caren Sätherberg (S)",
    "parti": "S",
    "anforandetext": "<p>Fru talman! Naturligtvis kommer även den här socialdemokratiska regeringen att be väljarna om förtroende för fyra nya år, och jag tror säkert att alla i den här kammaren kommer att be om samma förtroende. </p><p>Tanum är ett positivt exempel. Det finns många goda exempel i Sverige där man har tagit steg framåt när det gäller det offentliga. Kalmar och andra ställen har haft livsmedelsdag, där det har serverats vildsvin. Många i de offentliga köken har gjort en stor insats för att öka efterfrågan och få barn och äldre att förstå att detta är ett både gott och bra kött.</p><p>Som jag beskrev för ledamöterna finns det två frågeställningar kvar att lösa. Jag tror att det finns en stor enighet om den sekretess som måste finnas, så att man inte på något sätt går fel i den frågan. Det tror jag inte att någon av ledamöterna vill, och det vill inte heller regeringen. När vi väl har fått detta på plats kommer det att vara den tågordning som jag beskrev: Vi anmäler till EU och gör det som ska göras, så att vi kan se till att avsättningen blir tydligare och att fler vildsvin kommer upp på tallrikarna. </p><p>Det finns ju ett problem, och det är att bara ca 14 procent av de skjutna vildsvinen kommer till vilthanteringsanläggningarna. Det visar att det behöver göras mer. Men regeringen har gjort mycket när det gäller vildsvinspaketet, och riksdagen har också varit pådrivande och duktig när det gäller att förklara vad man vill göra. Vi får helt enkelt fortsätta tillsammans, så att vi ser till att komma i mål med den här frågan. Med detta, fru talman, tackar jag ledamöterna för i kväll!</p><p>Interpellationsdebatten var härmed avslutad. </p>",
    "intressent_id": "0407081382317",
    "rel_dok_id": "H910267, H910280",
    "replik": "N",
    "systemdatum": "2022-04-22 14:23:36"
  }
}