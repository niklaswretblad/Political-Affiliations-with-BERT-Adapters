{
  "anforande": {
    "dok_hangar_id": "5138939",
    "dok_id": "H909130",
    "dok_titel": "Protokoll 2021/22:130 Tisdagen den 14 juni",
    "dok_rm": "2021/22",
    "dok_nummer": "130",
    "dok_datum": "2022-06-14 00:00:00",
    "avsnittsrubrik": "Verksamheten i Europeiska unionen under 2021",
    "underrubrik": "",
    "kammaraktivitet": "ärendedebatt",
    "anforande_id": "12f89a3e-3043-ed11-9177-901b0eac4c70",
    "anforande_nummer": "77",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Ledamoten Wiechel riktade i sitt inlägg en skarp pik till både mig och Hans Rothenberg när han kritiserade EU:s avtal om politisk dialog mellan EU och Kuba som vi godkände här i Sveriges riksdag. Det var i en lite ovanlig sammansättning: Moderater och vänsterpartister gjorde tillsammans med miljöpartister och socialdemokrater upp och sa att det är viktigt med politisk dialog med Kuba för att just kritisera den kubanska regimen för dess brott mot mänskliga rättigheter.</p><p> STYLEREF Kantrubrik \\* MERGEFORMAT Verksamheten i Europeiska unionen under 2021</p><p>Dessa brott är verkligen grova och omfattande och har pågått under lång tid. Det är tydligt att det är många steg kvar att gå innan demokrati de facto införs på Kuba.</p><p>Men USA:s blockad kan vara det mest ineffektiva utrikespolitiska verktyg ett land någonsin har använt sig av. Den har pågått sedan 60-talet och har inte gett något som helst resultat för demokratin på Kuba. Därför fördöms den årligen av en stor majoritet av alla världens länder i FN:s generalförsamling. Jag tycker att Sverige borde stå upp för det beslut som FN:s generalförsamling fattar om att en blockad är ett hinder för att bidra till ökad demokratisering av Kuba.</p><p>Men, som Rothenberg nämner, vi får ändå inte blunda för de brott som regimen begår.</p><p>Att säga hela tre positiva saker om EU är otroligt svårt, fru talman, för mig som har jobbat både i EU och med EU-frågan under lång tid.</p><p>Jag tycker att det Rothenberg sa om problemen med EU:s framtidskonferens var en fantastisk del av hans anförande. Jag är själv väldigt nöjd med att jag som enda ledamot stod upp mot framtidskonferensen och sa: Det här kommer att bli dåligt; det kommer att bli skit. Därför borde man arrangera detta på ett annat sätt.</p><p>Men det finns bra saker: Vi kommer närmare varandra, och vi står upp för demokrati, mänskliga rättigheter och en fredligare värld.</p>",
    "intressent_id": "0682989845822",
    "rel_dok_id": "H901UU10",
    "replik": "Y",
    "systemdatum": "2022-10-03 17:30:51"
  }
}