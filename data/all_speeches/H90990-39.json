{
  "anforande": {
    "dok_hangar_id": "5126592",
    "dok_id": "H90990",
    "dok_titel": "Protokoll 2021/22:90 Onsdagen den 30 mars",
    "dok_rm": "2021/22",
    "dok_nummer": "90",
    "dok_datum": "2022-03-30 00:00:00",
    "avsnittsrubrik": "En ny konsumentköplag",
    "underrubrik": "",
    "kammaraktivitet": "ärendedebatt",
    "anforande_id": "08104c0f-24e7-ec11-916f-901b0eac4c70",
    "anforande_nummer": "39",
    "talare": "Ola Johansson (C)",
    "parti": "C",
    "anforandetext": "<p>Fru talman! Välkommen, statsrådet, till kammaren och debatt med oss i civilutskottet! Vi lär få ytterligare en innan dagen är slut.</p><p>Som Angelica Lundberg tidigare påpekade får regeringen ett bakslag här och inte bara av de partier som står bakom det föreslagna tillkännagivandet. Om jag har rätt har Miljöpartiet aviserat en ståndpunkt som inte är den som regeringen har.</p><p>Jag är lite nyfiken på hur statsrådet nu resonerar och vad man tänker vidta för åtgärder. Självklart är det svårt att svara på en sådan fråga så snabbt efter debaclet som kommer att ske här i kammaren i eftermiddag.</p><p>Jag noterar också att statsrådet inte alls delar beskrivningen av styrkeförhållandena mellan en köpare och en säljare av djur. Man betraktar köparen som en konsument och säljaren som en näringsidkare. Jag vill påstå att det ofta är precis det omvända förhållandet. Det är uppköparen som är den starkare parten och djurägaren som är den som hamnar i ett underläge.</p><p>Det är just detta som är skälet till att vi förespråkar att köplagen ska användas i de fallen eftersom den är dispositiv och kan användas för att skapa enskilda avtal. Den kan troligen också stödjas av olika underlag och mallar som de kunniga remissinstanserna, exempelvis LRF och Sveriges Veterinärförbund, kan ligga bakom och hjälpa till med.</p><p> STYLEREF Kantrubrik \\* MERGEFORMAT En ny konsument-köplag</p><p>Min fråga är hur statsrådet ser på det förhållandet att det mycket väl kan vara så att det är köparen som är den starkare parten och näringsidkare i det här fallet och om han kan tänka sig att backa från den ståndpunkten. Jag vill också få ett besked om vad regeringen tänker vidta för åtgärder med anledning av det tillkännagivande vi får här senare i eftermiddag.</p>",
    "intressent_id": "0934639939611",
    "rel_dok_id": "H901CU3",
    "replik": "Y",
    "systemdatum": "2022-06-08 14:11:35"
  }
}