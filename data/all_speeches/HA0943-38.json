{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Internationellt bistånd ",
    "underrubrik": "",
    "kammaraktivitet": "ärendedebatt",
    "anforande_id": "0f4cf6a2-519e-ed11-917f-901b0eac4c70",
    "anforande_nummer": "38",
    "talare": "Lotta Johnsson Fornarve (V)",
    "parti": "V",
    "anforandetext": "<p>Herr talman! Det låter bra, men när man nås av signaler om att det kommer att ske stora nedskärningar och utfasningar av viktiga strategier som handlar om jämställdhet och de allra mest utsatta kvinnoorganisationerna i till exempel Guatemala och Myanmar blir man djupt oroad.</p><p>Jag fick inget tydligt svar på om man tänker skära ned på biståndet till kvinnor och flickor och till demokrati- och kvinnorättskämpar runt om i världen eller om man tänker behålla biståndet på samma nivå. Annars är det ytterligare ett löfte som regeringen inte lever upp till, och de som får betala det högsta priset är kvinnor, flickor och barn i världen.</p><p> STYLEREF Kantrubrik \\* MERGEFORMAT Internationellt bistånd</p><p>Den stora omställning av biståndet som nu sker görs utan någon egentlig analys grundad på fakta, erfarenhet och gedigen konsekvensanalys, inte minst en barnkonsekvensanalys. Även Eba, den fristående expertgruppen för biståndsanalys, påpekar i en artikel i Altinget den 9 september att stora omläggningar av biståndet måste utredas. Varför vill ni inte göra en ordentlig analys av omläggningen av biståndet, Magdalena Thuresson?</p><p>Det är minst sagt anmärkningsvärt att inte involvera vare sig riksdagen, aktörerna eller mottagarna av biståndet i detta. Omläggningen kan få väldigt stora konsekvenser om man inte gör någon egentlig analys eller för en dialog med dem som kan bistånd.</p>",
    "intressent_id": "0122987223112",
    "rel_dok_id": "HA01UU2",
    "replik": "Y",
    "systemdatum": "2023-01-27 15:49:04"
  }
}