{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "25a672a1-9da7-ed11-917f-901b0eac4c70",
    "anforande_nummer": "96",
    "talare": "Energi- och näringsministern Ebba Busch (KD)",
    "parti": "KD",
    "anforandetext": "<p>Fru talman! Man får gärna rikta kritik mot mig för att arbetet med elstödet har gått för fort. Jag håller inte med. Vi har jobbat så hårt vi bara har kunnat. Vi presenterade ett nytt elstöd när priserna även för elområdena 1 och 2 sköt i höjden i november och december. Det gjorde de inte på samma sätt under hela året innan dess. Det var en självklarhet.</p><p>Vi håller så högt tempo vi bara kan. Andra får gärna lägga tid på att älta att detta borde gå långsammare, men jag håller inte med. Andra får gärna vara naiva och tycka att Sverige i ett svårt säkerhetspolitiskt läge borde hålla den här typen av uppgifter om ungefär 4 ½ miljoner svenskar, som inte bett om att få uppgifterna utlämnade, tillgängliga för andra. Jag håller inte med.</p><p>Vi håller i effektiviseringsarbetet. Jag delar Märta Stenevis åsikt att det är viktigt med energieffektivisering. Vi ska underlätta omställningen för fler hushåll samtidigt som vi gör det stora energisystemet starkt igen.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}