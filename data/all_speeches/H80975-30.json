{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "fb10d8e4-cca2-eb11-9152-901b0e9b71a8",
    "anforande_nummer": "30",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Det är bra att Rickard Nordin kritiserar regeringen för senfärdighet. Skillnaden mellan mig och Rickard Nordin är ju att det är Rickard Nordin som håller regeringen under armarna; det gör inte jag.</p><p>En annan skillnad mellan mig och Rickard Nordin är att det är Rickard Nordin som förhandlar med regeringen och med Socialdemokraterna, som uppenbarligen kom med besked gällande ungas arbetsgivaravgifter som Rickard Nordin lät sig nöjas med men som inte stämde.</p><p>Min bild, som jag också redogjorde för i höstas, är att arbetsgivaravgiftssänkningar kan göras med retroaktivitet. Det gjordes ju så sent som i våras av Rickard Nordins parti Centerpartiet tillsammans med regeringen; då beslutades det om sänkningar av arbetsgivaravgiften med retroaktivitet. Nu kommer detta på plats igen. Det är bra att det kommer på plats. Det hade varit ännu bättre - ur Rickard Nordins perspektiv, antar jag - om denna reform hade varit på plats ännu tidigare under den här krisen.</p><p>Jag tycker att man skulle satsa på andra stöd. Jag tycker att man skulle satsa på stöd till alla som anställer en person som har varit arbetslös. Detta skulle kombineras med sänkta arbetsgivaravgifter för de utsatta branscherna i den här krisen - de som har kundnära verksamhet, exempelvis restauranger, hotell, handel och gym, oavsett ålder.</p><p>Jag håller med Rickard Nordin om att det här förslaget är bättre än ingenting. Det är bättre därför att en hel del av de personer som arbetar i dessa branscher också är unga. På det sättet har detta en del av de effekter som Rickard Nordin beskriver.</p><p>Jag blir dock lite bekymrad över att det i höstas var omöjligt men nu är möjligt. På det sättet har reformen tappat flera månader där den skulle ha kunnat göra skillnad på marginalen.</p><p>Det är som sagt Rickard Nordin som förhandlar, och han får naturligtvis fundera på hur man ska hantera detta framöver.</p>",
    "intressent_id": "0982795248728",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}