{
  "anforande": {
    "dok_hangar_id": "5030646",
    "dok_id": "H60974",
    "dok_titel": "Protokoll 2018/19:74 Fredagen den 5 april",
    "dok_rm": "2018/19",
    "dok_nummer": "74",
    "dok_datum": "2019-04-05 00:00:00",
    "avsnittsrubrik": "Svar på interpellation 2018/19:158 om hotfulla situationer i skolan",
    "underrubrik": null,
    "kammaraktivitet": "interpellationsdebatt",
    "anforande_id": "c2bcd5cd-1868-e911-911b-901b0eac4c78",
    "anforande_nummer": "87",
    "talare": "Utbildningsministern Anna Ekström (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag kan bara konstatera att när det gäller frågan om ordningsomdömen gör jag och Johanna Rantsi helt olika bedömningar.</p><p>Jag vill inte att vi ska införa ett regelverk som tvingar lärare att ägna väldigt mycket värdefull tid - tid som hade kunnat gå till undervisning och till att upprätthålla trygghet och studiero - åt att skriva ordningsomdömen, då det stora flertalet och majoriteten elever sköter skolan alldeles utmärkt. Det tycker jag är felanvänd tid.</p><p>När vi diskuterar ordningsomdömen vill jag också påminna om att det inte är skolans uppgift att uppfostra eleverna. Det är föräldrarnas uppgift att uppfostra eleverna. Det är något som jag tycker att vi måste vara mycket tydliga med i svensk skola. Alla uppgifter som innebär att lärarna får ta över ett föräldraansvar tycker jag leder åt fel håll.</p><p>Jag vill klart och tydligt deklarera min avsikt att agera när det gäller arbetet mot oordning, hot och våld i skolan. Elevernas trygghet och studiero är viktig för kunskapsresultaten men också för lärarnas arbetsmiljö, som vi diskuterade i den förra interpellationsdebatten. Det arbetet kommer jag - utan att lägga onödigt mycket tid på det - att utföra med noggrannhet och på den tid som lagstiftningsakter alltid kräver.</p><p>Jag tycker att svensk skola har lärt sig den hårda vägen hur det går när man inför mängder av ogenomtänkta och slarvigt genomförda beslut som snabbt implementeras ute på skolorna. Är det något Sveriges lärare är trötta på är det det.</p><p>Jag kommer inte att söla. Jag kommer inte att lägga onödigt mycket tid på detta. Men jag kommer heller inte att lägga fram förslag som inte är genomarbetade, för det här är frågor som är viktiga för Sveriges lärare och elever.</p><p>Med de orden får jag tacka Johanna Rantsi för en trevlig interpellation. Vi är överens om målet men har ibland lite olika åsikter om metoderna.</p><p>Interpellationsdebatten var härmed avslutad.</p>",
    "intressent_id": "0137849446315",
    "rel_dok_id": "H610158",
    "replik": "N",
    "systemdatum": "2019-04-26 13:46:20"
  }
}