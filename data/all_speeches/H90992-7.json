{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:360 om brottsvågen mot företagare",
    "underrubrik": "",
    "kammaraktivitet": "interpellationsdebatt",
    "anforande_id": "dcd31b83-38ee-ec11-916f-901b0eac4c70",
    "anforande_nummer": "7",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Absolut, men jag har inte pratat om några EU-siffror eller EU-definitioner, utan jag pratar om polisens egen statistik. När det gäller cabotageärenden nämnde Thomas Morell den korrekta siffran, 238 år 2019, men år 2021 hade vi 370 sådana ärenden. Det jag säger är att ökningen har varit 35 procent sedan 2019 och framåt. Verksamheten växer alltså i den delen, och det kontrolleras mer.</p><p>Det är likadant när det gäller inspektioner av nyttofordon. Vi hade nästan 15 000 sådana inspektioner 2021, vilket var en ökning med 36 procent sedan 2018. När det gäller kontroll av kör- och vilotider gjordes nästan 22 000 sådana kontroller 2021, vilket var en ökning med 50 procent sedan 2018. Det jag menar är att vi alltså har en ökning av kontrollerna på väg, i deras olika former och aspekter. Det är en effekt av de stora satsningar som vi har gjort på polisen och som vi naturligtvis kommer att fortsätta med.</p><p>Polisen ska växa med sammanlagt 10 000 anställda från 2016 till 2024, och vi är på god väg med den utvecklingen. Ytterligare nästan 800 poliser går ut om bara några månader, och vi ser nu hur antalet poliser per capita i Sverige ökar igen. Det är en följd av de satsningar som vi har gjort.</p><p>Vi kommer att fortsätta att se till att polisen ökar sin effektivitet och verksamhet, för det har som sagt bäring på de internationella ligorna, som står för en stor andel av brotten i Sverige, inte minst stöldbrotten. Detta kommer alltjämt att vara en viktig och prioriterad fråga för regeringen och polisen.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H910360",
    "replik": "N",
    "systemdatum": "2022-06-17 14:25:29"
  }
}