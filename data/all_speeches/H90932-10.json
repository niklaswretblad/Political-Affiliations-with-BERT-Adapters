{
  "anforande": {
    "dok_hangar_id": "5112674",
    "dok_id": "H90932",
    "dok_titel": "Protokoll 2021/22:32 Tisdagen den 23 november",
    "dok_rm": "2021/22",
    "dok_nummer": "32",
    "dok_datum": "2021-11-23 00:00:00",
    "avsnittsrubrik": "Behandling av personuppgifter vid Försvarsmakten och Försvarets radioanstalt",
    "underrubrik": "",
    "kammaraktivitet": "",
    "anforande_id": "a3ea832a-3e5f-ec11-915f-901b0eac4c70",
    "anforande_nummer": "10",
    "talare": "Linda Modig (C)",
    "parti": "C",
    "anforandetext": "<p>Fru talman! Jag har hört ClasGöran Carlsson säga att balansen mellan den nationella säkerheten och skyddet av den personliga integriteten genomsyrar regeringens produkt. Det är starka ord, måste jag säga!</p><p> STYLEREF Kantrubrik \\* MERGEFORMAT Behandling av person-uppgifter vid Försvars-makten och Försvarets radioanstalt</p><p>I Centerpartiet är vi väldigt kritiska till det här eftersom förslagen är mycket långtgående. Vi menar att det saknas analyser av behov, metoder, gränsdragningar, risker och hela integritetsskyddet. Sådana hade man rimligtvis behövt göra. Man kan inte låtsas som att Europadomstolens dom inte har inträffat. Därför blir detta väldigt märkligt.</p><p>Det är inte bara Centerpartiet som ifrågasätter om balansen är väl avvägd. Vi har en fällande dom mot Sverige, och det är inte varje vecka Sverige blir fällt i Europadomstolen när det gäller grundläggande fri- och rättigheter.</p><p>Jag vill därför ställa två frågor till ledamoten; man får ju tolka ClasGöran Carlssons medverkan här som att han företräder regeringspartierna.</p><p>När kommer översynen av signalspaningslagen? När avser regeringen att återkomma till riksdagen med en sådan översyn? Det är det första jag skulle vilja ha svar på.</p><p>Det andra jag skulle vilja problematisera är ledamotens tal om \"kan\" och \"om\", alltså de närmare förutsättningarna under vilka Försvarets radioanstalt kan ha inriktning att utföra signalspaning åt utländska myndigheter.</p><p>Det är att lägga väldigt mycket ansvar från statens sida på en myndighet. Det här har vi varit kritiska till i riksdagen när det gäller pandemihanteringen - att regeringen sätter sig i baksätet och låter myndigheterna köra. Nu ser vi ännu en sådan ordning.</p><p>Det är fint att ClasGöran Carlsson känner sig bekväm och trygg med dagens ordning. Men det är inte bara Centerpartiet som känner sig otryggt, utan det gör även Europadomstolen.</p><p>Jag vill därför höra på vilket sätt detta är så oproblematiskt som ledamoten har låtit förstå härifrån talarstolen.</p>",
    "intressent_id": "0238095659621",
    "rel_dok_id": "",
    "replik": "Y",
    "systemdatum": "2021-12-17 14:35:41"
  }
}