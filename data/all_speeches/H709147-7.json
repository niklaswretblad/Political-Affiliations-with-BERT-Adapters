{
  "anforande": {
    "dok_hangar_id": "5065781",
    "dok_id": "H709147",
    "dok_titel": "Protokoll 2019/20:147 Torsdagen den 27 augusti",
    "dok_rm": "2019/20",
    "dok_nummer": "147",
    "dok_datum": "2020-08-27 00:00:00",
    "avsnittsrubrik": "Svar på interpellation 2019/20:437 om stöd till eventbranschen",
    "underrubrik": "",
    "kammaraktivitet": "interpellationsdebatt",
    "anforande_id": "bab28e39-f0f8-ea11-9146-901b0e9b71a8",
    "anforande_nummer": "7",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr talman! Efterklokhet sägs ju vara en av de vanligaste klokheterna. Det är klart att vi alla hade önskat att vi inte vore i det läge där vi är, med en global pandemi som tagit människoliv, gjort människor sjuka och påverkat i princip alla delar av vårt samhälle med den oro och den utslagning det innebär. Vi har flera hundra tusen löntagare som har blivit utan arbete, och vi har företagare som har gått i konkurs och som känner en oro över hur länge detta pågår.</p><p>Det är dessa förutsättningar vi har. Vi jobbar på, och jag tror som sagt att det är viktigt att vi fortsätter att göra det tillsammans och håller ihop i detta.</p><p>Jag förstår naturligtvis att det kan vara frestande i opposition - jag har själv suttit i opposition i åtta år i denna kammare - att försöka ta en kortsiktig politisk poäng, men vi är fortfarande mitt i en pandemi. Det är viktigt att påminna sig om det och att inte ta lätt på de risker det innebär.</p><p>Elisabeth Björnsdotter Rahm tar upp kulturens underleverantörer. Jag känner väl till dem. Jag inte bara känner till dem; jag har ganska nyligen tillsammans med min kollega kulturministern träffat representanter och företrädare för dem för att föra en dialog om hur läget är och ta del av deras förslag. Det är mot den bakgrunden vi också har lämnat förslag om hur man skulle kunna få igång hjulen och även om stöd som faktiskt, om de går igenom i denna riksdag, kan hjälpa underleverantörerna till kulturen, de ljus- och ljudtekniker med flera som ledamoten pratar om.</p><p>Det innebär inte att vi därmed kan säga att vi löst detta. Vi måste kontinuerligt fortsätta jobba för att se till att hantera både själva sjukdomen och dess verkningar på vårt samhälle, på vårt näringsliv och på våra löntagare.</p><p>Jag tackar ledamoten för debatten.</p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H710437",
    "replik": "N",
    "systemdatum": "2020-09-17 16:15:59"
  }
}