{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "eb829754-be2a-ed11-9178-901b0e9b71a8",
    "anforande_nummer": "61",
    "talare": "Tobias Andersson (SD)",
    "parti": "SD",
    "anforandetext": "<p></p><p>Fru talman! Detta är åtgärder som har efterfrågats också av poliser, inte bara av politiker. Det blir tydligt att Vänsterpartiets så ofta visade polishat lyser igenom även i denna fråga. Fokus har från Linda Snecker efter kravallerna legat på att hata polisen, Polismyndigheten och dess organisation i stället för på att se över vad hon som politiker kan göra för att skapa bättre förutsättningar för att i framtiden motverka den här typen av kravaller och, i de fall de dyker upp, faktiskt nedkämpa dem.</p><p>Vänsterpartiets lösning har i stället varit att säga att ordningslagen ska tillämpas på ett sätt där man i högre utsträckning begränsar yttrandefriheten. Förvaltningsrätten har nu fastslagit att det var fel av polisen att neka demonstrationstillstånd i Borås. Tycker Linda Snecker att hon kan frågan bättre än förvaltningsrätten, och avser hon att försöka fortsätta verka för en annan tillämpning än den som polisen och förvaltningsrätten bedömer som lämplig?</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}