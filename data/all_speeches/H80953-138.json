{
  "anforande": {
    "dok_hangar_id": "5078262",
    "dok_id": "H80953",
    "dok_titel": "Protokoll 2020/21:53 Måndagen den 14 december",
    "dok_rm": "2020/21",
    "dok_nummer": "53",
    "dok_datum": "2020-12-14 00:00:00",
    "avsnittsrubrik": "Totalförsvaret 2021-2025",
    "underrubrik": "",
    "kammaraktivitet": "",
    "anforande_id": "3350430d-276d-eb11-914e-901b0e9b71a0",
    "anforande_nummer": "138",
    "talare": "Lars Thomsson (C)",
    "parti": "C",
    "anforandetext": "<p>Herr talman! Jag är väldigt glad att inrikesministern pratar om en robust energiförsörjning. Det är det min fråga handlar om också.</p><p>I grund och botten ser jag en väldig fördel med den svenska klimatomställning som vi just nu gör. Den innebär att vi kan ersätta osäker, importerad energi med inhemsk, miljövänlig energiproduktion. Men det kräver att vi kanske tänker i lite nya banor.</p><p>Jag ska ta ett exempel. Hybrit och LKAB i Norrbotten går mot vätgasdrift, och ska det här bli möjligt måste man inte bara släppa fram själva anläggningarna, utan man måste faktiskt släppa fram stora vindkraftsparker. I praktiken är det vindkraft som vi ersätter kärnkraften med, och det blir ett väldigt stort behov av vindkraft.</p><p>Just nu blockeras Norrbotten till ungefär 90 procent av Försvarsmaktens intressen och det som kallas lågflygsområden. Det gör att vi kanske kan bygga anläggningar, men vi kommer inte att klara elförsörjningen.</p><p>Min konkreta fråga är: Är inrikesministern beredd att arbeta för ökad balans vad gäller Försvarsmaktens agerande vid tillståndsgivning så att man inte bara ser till de militära behoven utan även de civila behoven nu när vi har en totalförsvarsproposition?</p>",
    "intressent_id": "0853831481615",
    "rel_dok_id": "",
    "replik": "Y",
    "systemdatum": "2021-02-12 12:40:41"
  }
}