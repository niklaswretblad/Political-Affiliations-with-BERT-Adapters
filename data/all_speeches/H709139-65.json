{
  "anforande": {
    "dok_hangar_id": "5063830",
    "dok_id": "H709139",
    "dok_titel": "Protokoll 2019/20:139 Måndagen den 15 juni",
    "dok_rm": "2019/20",
    "dok_nummer": "139",
    "dok_datum": "2020-06-15 00:00:00",
    "avsnittsrubrik": "Järnvägs- och kollektivtrafikfrågor",
    "underrubrik": "",
    "kammaraktivitet": "ärendedebatt",
    "anforande_id": "cfa1ea41-27e9-ea11-913e-901b0eac4c78",
    "anforande_nummer": "65",
    "talare": "Jens Holm (V)",
    "parti": "V",
    "anforandetext": "<p>Herr talman! Jag har ett bättre förslag till Magnus Ek och Centerpartiet: Det är bara att ni läser våra budgetmotioner. Det vi gör är att fullt ut finansiera en mycket snabbare utbyggnad av järnvägen och att satsa på ett mycket robustare underhåll av den järnväg som redan finns.</p><p>Hur kan vi göra det? Jo, bland annat genom att vi låter förorenaren betala. Vi tycker att det är helt orimligt att det går långtradarkonvojer från södra Sverige till norra Sverige och från norr till söder. Ibland går de tomma tillbaka bara för att det är så otroligt billigt att köra långtradare på våra motorvägar.</p><p>Vi tycker att det är fullt rimligt att de får betala. Då får vi pengar till ett bättre järnvägsunderhåll, och vi får också pengar till att bygga ny järnväg.</p><p>När den nationella infrastrukturplanen var uppe sa vi väldigt tydligt att vi inte ska bygga några stora motorvägar i Stockholmsområdet. Där kände vi oss lite ensamma. Vi hade hoppats att till exempel Centerpartiet skulle hjälpa till att säga nej till Förbifart Stockholm för 30-40 miljarder kronor och till Tvärförbindelse Södertörn för minst 11 miljarder kronor. Nu pratar man också om Östlig förbindelse för 10-20 miljarder kronor.</p><p>Det där, Magnus Ek, är pengar som vi behöver till järnvägen. Inte sant?</p>",
    "intressent_id": "0216534495014",
    "rel_dok_id": "H701TU15",
    "replik": "Y",
    "systemdatum": "2020-08-28 14:09:55"
  }
}