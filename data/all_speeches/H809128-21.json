{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "6f340042-3516-ec11-9160-901b0e9b71a0",
    "anforande_nummer": "21",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Vad gäller klimatet kan jag förstå frågan. Men anledningen till att en punkt blev struken är att de länder som inte vill se några höjda ambitioner ville använda denna punkt för att i det närmaste återgå till decemberdiskussionen.</p><p>I december hade vi en viktig strategisk diskussion där det var tydligt att vi fattade det principiella beslutet då, i december, och att det inte fick förskjutas. Men Polen med flera ville ändå ta upp diskussionen igen. Vi sa då att en viss diskussion om klimatet inte är fel men att det inte får innebära att vi flyttar tillbaka positionerna till december.</p><p></p><p>När diskussionen blev ganska hård om just punkt 5 fanns risken att få en lång diskussion om formuleringarna i just denna som skulle kunna leda till mer detaljerade beslut än vad vi vill ha. Därför sa vi att vi är beredda att ta bort denna punkt. Det som står där nu är att vi spikar fast vad vi beslutade i december. Det är det som gäller.</p><p>Nu kommer kommissionen att komma med lagstiftningsförslag i ett helt paket i juli som tar frågan vidare. Exakt tidsplan för detta kan jag inte återge, men vi har hört att det ska vara någon gång i juli. Bedömningen är att kommissionen kommer med det då, och sedan ska det till rådet. Det är precis den gång vi ville ha: att komma bort ifrån detaljdiskussionerna i Europeiska rådet och se till att lagstiftningen kommer igång. Sedan kan vi börja fatta beslut. Därav följer att punkten ser kortare ut, men den är så kärnfull som vi ville ha den.</p><p>Vad gäller Belarus och beslut om flyg är det som sagt myndigheten som fattar dessa beslut. Jag är inte insatt i de exakta detaljerna för besluten. Men vad jag har förstått har man fattat ett beslut om förbud, och det har överklagats. Då får man följa processen vidare.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}