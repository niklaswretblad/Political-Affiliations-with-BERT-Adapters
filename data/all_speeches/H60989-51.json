{
  "anforande": {
    "dok_hangar_id": "5033581",
    "dok_id": "H60989",
    "dok_titel": "Protokoll 2018/19:89 Torsdagen den 9 maj",
    "dok_rm": "2018/19",
    "dok_nummer": "89",
    "dok_datum": "2019-05-09 00:00:00",
    "avsnittsrubrik": "Frågestund",
    "underrubrik": "Uteblivna disciplinära åtgärder i skolan",
    "kammaraktivitet": "frågestund",
    "anforande_id": "9656a4a9-0d86-e911-9121-901b0e9b71a0",
    "anforande_nummer": "51",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Herr talman! Trygghet och studiero i våra skolor är viktigt. Stök, för sena ankomster, oro i klassrummet och våld och hot ska inte ha en plats i vår skola. De elever som går i skolan ska vara skyddade från andra elevers stök, och de lärare som arbetar i skolan ska ha en arbetsmiljö värd namnet.</p><p>Jag tycker att det är viktigt att vi har bra regler på plats, och jag tycker att det är viktigt att de regler som finns efterlevs. Jag ser med oro på en utveckling i skolans värld där föräldrar och elever alltmer agerar som kunder på en marknad och där läraren och rektorn riskerar att hamna i ett underläge - det underläge man hamnar i när man är tvungen att anpassa sig efter kundernas krav.</p><p>För mig är det självklart att trygghet och studiero ska upprätthållas och att ordningsregler ska följas. Jag utgår från att Roger Haddad håller med mig om att det är viktigt att säkerställa att skolan ska vara fri från den typen av oegentligheter. Jag utgår också från att vi i vårt kommande samarbete efter januariavtalet kommer att säkra detta.</p>",
    "intressent_id": "0137849446315",
    "rel_dok_id": "H6C120190509fs",
    "replik": "N",
    "systemdatum": "2019-06-03 16:42:01"
  }
}