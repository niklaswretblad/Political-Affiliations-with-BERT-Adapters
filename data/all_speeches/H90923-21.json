{
  "anforande": {
    "dok_hangar_id": "5111393",
    "dok_id": "H90923",
    "dok_titel": "Protokoll 2021/22:23 Torsdagen den 28 oktober",
    "dok_rm": "2021/22",
    "dok_nummer": "23",
    "dok_datum": "2021-10-28 00:00:00",
    "avsnittsrubrik": "Statsministerns frågestund",
    "underrubrik": "Tryggheten i skolan",
    "kammaraktivitet": "statsministerns frågestund",
    "anforande_id": "a6936550-f151-ec11-915f-901b0eac4c70",
    "anforande_nummer": "21",
    "talare": "Johan Pehrson (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Statsministerns frågestund</p><p>Herr talman! Skolan är ju nästan svaret på allt. Det är faktiskt svaret på en hel del av det som diskuterats hittills i kammaren i dag. Jag ser den i alla fall som svaret på frågan om människors frihet, Sveriges framtid och ett civiliserat samhälle.</p><p>Sedan ska ju inte skolan stå för allt detta, utan det är annat som också måste levereras. Men vi vet att om elever går ut gymnasieskolan faller riskerna drastiskt för kriminalitet, missbruk, antisocialt beteende, arbetslöshet och att man står och käftar och ofredar och missfirmar polisen.</p><p>Dessutom är skolan grunden för våra gröna innovationer, svenskt företagande och vår möjlighet att göra gott i världen.</p><p>Jag vet att statsministern precis som jag själv har haft några av sina absolut bästa besök i sin politiska roll på skolor. Det är ju på skolorna man möter kunskapstörstande elever som sitter och tar till sig av matematikens mysterier eller svenska språkets stora möjligheter. Det är där man möter barn och elever i alla åldrar i klassrum som förhoppningsvis fylls av kunskapsglädje.</p><p>Vi har ofta debatterat i kammaren mellan Liberalerna och Socialdemokraterna frågor om betyg och pedagogik och ämnessammansättning på olika gymnasielinjer. Där har vi ibland tyckt olika, men vi har ofta tyckt lika om vikten av ordning och reda och en trygg arbetsmiljö.</p><p>Det är sorgligt att se den rapport som Lärarförbundet nu har släppt. Den handlar om lärarnas utsatthet för hot och våld i skolväsendet. Rapportens titel är - ursäkta, herr talman - <em>\"Håll käften kärring\"</em>. Den är talande för innehållet, då rapporten handlar om att många lärare möter fysiskt våld och återkommande verbalt våld.</p><p>Min fråga till statsministern, så här i slutet av hans statsministerkarriär, är vad han tycker att regeringen ska vidta för åtgärder för att öka tryggheten och lugnet i den svenska skolan.</p>",
    "intressent_id": "0224712677012",
    "rel_dok_id": "H9C120211028sf",
    "replik": "N",
    "systemdatum": "2021-11-30 16:22:51"
  }
}