{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "dfffc269-2f40-e911-9116-901b0eac4c78",
    "anforande_nummer": "32",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag applåderar och uppskattar Hans Wallmarks tydlighet om Gui Minhai och Dawit Isaak. Jag tycker att utrikesministern var lite för otydlig, och jag är glad att hon rättade till det i det senaste replikskiftet. </p><p>Herr talman! En annan sak som Hans Wallmark tog upp i sitt anförande var hans oro för populism. Vid årsskiftet installerades högerpopulisten Bolsonaro som Brasiliens president. Bolsonaros regering har fler militärer som ministrar än den regering som landet hade under militärstyret efter kuppen 1964. Två av 22 ministrar är kvinnor, och en av hans söner har anslutit sig till Stephen Bannon. Dessutom har Bolsonaro hunnit legalisera vapeninnehav, öppna upp för exploatering av skyddade områden i regnskogarna i Amazonas och flytta Brasiliens ambassad i Israel till Jerusalem. Han har avsagt sig Brasiliens värdskap för FN:s klimattoppmöte i höst. Man kan säga att han kort och gott är en klimatskeptiker.</p><p>I motionen <em>Frihet, fred och utveckling i världen </em>från i höstas skriver Hans Wallmark och Moderaterna: \"EU behöver också fördjupa sitt samarbete med länder som Brasilien - - -.\"</p><p>Detta slog Moderaterna fast en månad efter att Bolsonaro valts till president och två dagar efter att han ställde in klimattoppmötet. Ändå är ett av de områden som Moderaterna särskilt pekar ut som det som de vill samarbeta om just klimatet. </p><p>Den självklara frågan blir därför: Varför vill Moderaterna samarbeta mer med en högerpopulist, och varför vill Moderaterna samarbeta om klimatfrågan med en klimatskeptiker?</p>",
    "intressent_id": "0682989845822",
    "rel_dok_id": null,
    "replik": "Y",
    "systemdatum": "2019-03-06 17:47:07"
  }
}