{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Frågestund",
    "underrubrik": "Vårdköerna i cancervården",
    "kammaraktivitet": "frågestund",
    "anforande_id": "b7649a50-80d0-ec11-9170-0090facf175a",
    "anforande_nummer": "76",
    "talare": "Per Ramhorn (SD)",
    "parti": "SD",
    "anforandetext": "<p>Fru talman! Min fråga går till socialministern.</p><p>Alla regioner i Sverige har mål för hur snabbt behandling ska sättas in vid misstänkt cancer, de så kallade standardiserade vårdförloppen. Men de flesta regioner är inte i närheten av att klara detta inom maximal ledtid. För två vanliga cancerformer, prostata- och lungcancer, är resultaten skrämmande: Bara 12 procent av prostatacancerpatienterna får behandling inom medicinskt rimlig tid, och situationen är än värre för dem som drabbas av lungcancer - inom denna grupp är det bara 6 procent som får behandling inom den maximala ledtiden. </p><p>Vi vet bägge två att vårdköerna inom cancervården inte är någon nyhet och att man inte bara kan hänvisa till pandemin som orsak. Väntetiden på behandling inom cancervården var nämligen nästan lika lång 2019, alltså före pandemin. Min fråga till socialministern är därför: Varför har regeringen inte vidtagit åtgärder för att korta vårdköerna inom cancervården? Faktum är ändå att regeringen har haft två mandatperioder på sig. </p>",
    "intressent_id": "0925652297119",
    "rel_dok_id": "H9C120220303fs",
    "replik": "N",
    "systemdatum": "2022-05-10 18:43:58"
  }
}