{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "3530b099-7c6f-ea11-9134-0090facf175a",
    "anforande_nummer": "71",
    "talare": "Hans Wallmark (M)",
    "parti": "M",
    "anforandetext": "<p>Fru talman! Håkan Svennelings salvelsefulla tal med traditionell antiamerikanism och attacker från vänster mot regeringen och utrikesministerns minglande i Davos var befriande. Det kunde bryta oss loss från att bli \"bromantiker\". </p><p>Jag skulle vilja återkomma till en fråga, även om jag med visst gillande måste notera att även här hittar Moderaterna och Vänsterpartiet varandra. Jag tillhör ju dem som tycker att det är bättre med 10 000 fler poliser i Sverige än en ny ambassadör på UD, och det verkar ju vara en inställning som även Vänsterpartiet delar.</p><p>Fru talman! I Turkiet ser vi övergrepp. Håkan Svenneling har själv räknat upp dem. Vi ser hur mänskliga fri- och rättigheter inskränks, hur politiker stämplas och fängslas och hur fria medier kringskärs. Men vi ser ändå att olika former av val genomförs. Också ett andra val till borgmästare i Istanbul genomfördes, och det blev en oppositionsföreträdare som vann.</p><p>Fru talman! Håkan Svennelings partiledare, Jonas Sjöstedt, har benämnt president Erdogan som diktator. Man kan ha många synpunkter på president Erdogan. Man kan ha många synpunkter på Turkiet, vilket jag försökte visa. Men om man nu som parti kallar president Erdogan diktator undrar jag, fru talman, vad man kallar Venezuelas diktator Maduro.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2020-03-26 17:12:57"
  }
}