{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "cca572a1-9da7-ed11-917f-901b0eac4c70",
    "anforande_nummer": "7",
    "talare": "Märta Stenevi (MP)",
    "parti": "MP",
    "anforandetext": "<p>Herr talman! I höstas var det tre partier som gjorde ett riktigt dåligt val. Trots upprepade lögner, kärnkraftstourettes, svischande falukorvar och gosedjur på turné förlorade de borgerliga partierna valet. Moderaterna förlorade för första gången på väldigt länge platsen som Sveriges näst största parti. Kristdemokraterna backade till sitt näst sämsta resultat på 30 år. Och Liberalerna tog sig först i elfte timmen över riksdagsspärren, med sitt sämsta valresultat någonsin. Tillsammans lyckades dessa tre borgerliga partier inte ens skrapa ihop lika många mandat i riksdagen som Socialdemokraterna ensamma.</p><p>Ändå lyckades dessa tre partier, med minsta möjliga marginal, bilda regering - inte en majoritetsregering, märk väl, men däremot en marionettregering. För regeringen tillträdde inte på väljarnas mandat utan på nåder av Sverigedemokraterna. Det är deras politik som de förlorande partierna nu tagit på sig att genomföra och ansvara för. Jimmie Åkesson säger: Hoppa! Ulf Kristersson frågar: Hur högt?</p><p>Herr talman! Vad har vi då fått för politik med en sverigedemokratisk marionettregering? Vi har fått en regering som slår sönder klimat- och miljöpolitiken och lägger fram en budget som ökar utsläppen i stället för att minska dem, som lägger ned Miljödepartementet och som skriver på ett avtal om att skydda 30 procent av naturen men samtidigt tar bort både pengar och skydd för just naturen.</p><p>Det är en regering som inte längre visar ledarskap i de stora framtidsfrågorna utan måste baxas fram av EU och som vill se sänkta ambitioner i flera av de viktiga förhandlingar som man ska leda under sitt ordförandeskap.</p><p>Vi har fått en regering som stoppar en snabb utbyggnad av förnybar, billig vindkraft för att i stället hoppas på framtida, dyr kärnkraft och som ber befolkningen spara el samtidigt som man systematiskt motarbetar stöd till energieffektivisering. Det är en regering som hellre ber människor frysa än investerar i deras uppvärmning.</p><p>Vi har fått ett elprisstöd som skjutits upp och skjutits upp, och när det till slut kom ett förslag gick inte en spänn till pensionären i norra Sverige som ska värma upp sitt hus i kylan. Däremot gick tiotusentals kronor till miljardärerna för att värma upp utomhuspooler. Och inte förrän det kom massiv kritik från oppositionen gavs också norra Sverige en allmosa. Pengarna som utlovades före jul väntar svenskarna fortfarande på. Mars är senaste budet. </p><p>Vi har också fått en regering som inte tål kritik och därför vill sekretessbelägga informationen om elprisstödet för att det inte ska granskas av medier och opposition. Vi har fått en regering som lägger 7 miljarder på att sänka bensinpriset med 14 öre i en dag men inte kompenserar kommunerna för inflationen. I stället tvingar regeringen fram besparingar i skola, vård och omsorg om inte kommunerna väljer att höja skatten för dem med lägst inkomster, samtidigt som samma regering sänker skatten för höginkomsttagare. </p><p> STYLEREF Kantrubrik \\* MERGEFORMAT Partiledardebatt</p><p>Vi har fått en regering som aldrig låter barn i utsatta områden glömma att hur hårt de än anstränger sig och hur mycket de än kämpar är de alltid misstänkta brottslingar i regeringens ögon. De kan alltid bli föremål för en visitation eller en ny repression. </p><p>Vi har fått en regering som fördömer Ryssland med stora ord men fortsätter att köpa Putins olja, gas och uran. Man hyllar Ukrainas mod och motståndskraft men låter med berått mod ukrainska kvinnor och barn leva på existensminimum i Sverige. </p><p>Vi har fått en regering som kallar Turkiet för en demokrati, eftersom den har valt att glömma bort att det inte räcker med val för att vara en demokrati. Valen ska också vara fria, rättsväsendet ska vara oberoende och minoriteter ska skyddas. </p><p>Vi har fått en regering som är dödstyst om de tiotusentals demonstranter som utsätts för tortyr och sexuella övergrepp i Iran. Det är en regering som svikit de kvinnor som riskerar sina liv för friheten. Vi har fått en regering som uttalar sig skarpare om en upphängd docka än om unga demonstranter som avrättas genom hängning i Iran. </p><p>Herr talman! Sverige förtjänar så mycket bättre än det här.</p><p>(Applåder)</p>",
    "intressent_id": "0349986646724",
    "rel_dok_id": "",
    "replik": "N",
    "systemdatum": "2023-02-08 11:45:21"
  }
}