{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:441 om bristen på anstaltsplatser",
    "underrubrik": "",
    "kammaraktivitet": "interpellationsdebatt",
    "anforande_id": "ab521b21-c039-ed11-9178-901b0e9b71a8",
    "anforande_nummer": "28",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Man ska alltid ta ansvar för de beslut man fattar. Jag tar ansvar för det som vi har gjort, för de nya resurser som vi har sett till har kommit till rättsväsendet, för den utbyggnad som vi har gjort av polisen och för de straffskärpningar som vi har gjort. Det tar jag ansvar för. Det har lett till att vi nu har fler än någonsin i både anstalter och häkten. Folk som tidigare sprang runt med vapen på stan sitter nu i stället i buren. </p><p>Det är detta som jag har jobbat med under dessa år, nämligen att se till att dessa resurser har kunnat komma på plats. </p><p>Men då får också Tobias Andersson ta ansvar för de beslut som han fattar. När han och Sverigedemokraterna 2018, när vi hade en övergångsregering och ännu inte hade kunnat bilda någon ny regering, här i kammaren passade på att trycka igenom en budget tillsammans med de andra högerpartierna, där ni underfinansierade Kriminalvården, då tycker jag att Tobias Andersson rimligen får vara beredd att ta ansvar för det. </p><p>Återigen: Det första jag fick göra i januari 2019 när jag kom tillbaka igen var att förstärka Kriminalvården med ytterligare 500 miljoner kronor eftersom Tobias Andersson och Sverigedemokraterna samt de andra högerpartierna inte hade brytt sig ett dyft om det. </p><p>Det är den regering som jag företräder som har sett till att göra de nödvändiga investeringarna. Då får man ta ansvar för det. Man får göra det nationellt, regionalt och också lokalt. </p><p>Återigen: Det duger inte att stå här och prata om hur viktigt det är med nya anstalter och sedan i nästa andetag blockera nya anstalter så fort det känns populistiskt riktigt i någon enstaka kommun. I så fall får Tobias Andersson vara beredd att säga till sina partivänner i sådana kommuner att det där är viktigt att nya anstalter kommer på plats. </p><p>Jag hoppas att vi ska slippa den typen av blockeringar framöver därför att vi kommer att behöva göra sådana stora och nya investeringar under de kommande åren i Kriminalvården. Då hoppas jag att Sverigedemokraterna lokalt kommer att vara mer konstruktiva än vad de var i Svedala.</p><p>Interpellationsdebatten var härmed avslutad. </p>",
    "intressent_id": "0473783431010",
    "rel_dok_id": "H910441",
    "replik": "N",
    "systemdatum": "2022-09-21 17:15:21"
  }
}