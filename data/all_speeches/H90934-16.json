{
  "anforande": {
    "dok_hangar_id": "5112950",
    "dok_id": "H90934",
    "dok_titel": "Protokoll 2021/22:34 Torsdagen den 25 november",
    "dok_rm": "2021/22",
    "dok_nummer": "34",
    "dok_datum": "2021-11-25 00:00:00",
    "avsnittsrubrik": "Åtgärder för att rädda fiskbestånden i Östersjön",
    "underrubrik": "",
    "kammaraktivitet": "ärendedebatt",
    "anforande_id": "cf7c4b01-3463-ec11-915f-901b0eac4c70",
    "anforande_nummer": "16",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Det är helt riktigt att vi på miljö- och jordbruksutskottet hade digitalt besök av generaldirektören för Havs- och vattenmyndigheten tillsammans med bland annat Statskontoret samt representanter för handeln och försäljande aktörer när den här granskningen diskuterades. Jag tycker att den granskning som har gjorts är mycket bra. Jag tycker också att det finns ett antal saker som man behöver titta närmare på framöver. När man ska göra den här typen av databaserade lösningar som ska användas av handeln men också av förädlingsföretag av olika slag behöver systemen vara användarvänliga och användbara.</p><p>Med tanke på att myndigheten har byggt upp ett system som inte riktigt fungerar att använda i till exempel handeln är det uppenbart att det inte är ett bra system, även om de säkert har gjort sitt bästa.</p><p>Jag tog upp en annan fråga som jag riktade till Statskontoret på hearingen. Hur arbetar man nu från samhällets sida för att se över det datastrul som förekommer på många myndigheter?</p><p>Här har regeringen gett ett uppdrag till bland annat Statskontoret att titta på om man kan utveckla ett myndighetsgemensamt arbete för att skapa bättre system för datahantering. Det är någonting som vi vet att Jordbruksverket också skulle kunna vara behjälpt av.</p>",
    "intressent_id": "064711971110",
    "rel_dok_id": "H901MJU6",
    "replik": "Y",
    "systemdatum": "2021-12-22 15:33:07"
  }
}