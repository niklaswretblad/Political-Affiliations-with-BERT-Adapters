{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Psykisk ohälsa hos barn och unga",
    "kammaraktivitet": "frågestund",
    "anforande_id": "ae7acf85-38ae-ed11-917f-901b0eac4c70",
    "anforande_nummer": "104",
    "talare": "Socialministern Jakob Forssmed (KD)",
    "parti": "KD",
    "anforandetext": "<p>Fru talman! Tack, ledamoten Boulwén, för en mycket angelägen fråga! Detta är ett stort problem, och vi tar denna fråga på mycket stort allvar.</p><p>Just nu sitter ett stort antal myndigheter och arbetar på en strategi för psykisk hälsa. Det är ju viktigt att vi också lyfter fram friskfaktorerna och ser till att människor får tillgång till psykisk hälsa, som gör att man inte hamnar i dessa situationer.</p><p>När det gäller barn- och ungdomspsykiatrin har vi, som ledamoten påpekade, skjutit till stora resurser för att korta väntetiderna och se till att man kan jobba med att rekrytera tillbaka personal som kanske har gått till andra yrken.</p><p>Jag vill säga att tillgång till medicinering är viktigt för många barn, men det tycks ju vara så att det också måste finnas tid för behandlande insatser. Om bup blir alltför pressat kan det vara där man drar ned, så det är angeläget att dessa pengar nu används på ett bra sätt för att öka tillgängligheten och se till att de som söker sig dit får rätt behandling eller medicinering. Det gäller att arbeta både förebyggande och med åtgärder.</p>",
    "intressent_id": "0982795248728",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:33"
  }
}