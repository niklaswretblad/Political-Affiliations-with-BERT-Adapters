{
  "anforande": {
    "dok_hangar_id": "5025629",
    "dok_id": "H60965",
    "dok_titel": "Protokoll 2018/19:65 Torsdagen den 14 mars",
    "dok_rm": "2018/19",
    "dok_nummer": "65",
    "dok_datum": "2019-03-14 00:00:00",
    "avsnittsrubrik": "Statsministerns frågestund",
    "underrubrik": "LO:s kampanj inför valet till Europaparlamentet",
    "kammaraktivitet": "statsministerns frågestund",
    "anforande_id": "979f9228-f956-e911-911c-0090facf175a",
    "anforande_nummer": "51",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Vad LO driver för kampanj vad gäller brexit står för LO. Jag har ingenting med det att göra över huvud taget.</p><p>Vi i det socialdemokratiska partiet vill driva en EU-kampanj där vi fokuserar på de absolut viktigaste frågorna som EU ska syssla med. Det är säkerhetsfrågor, men det är också arbetsmarknadsfrågor. Där har vi en balansgång att gå, enligt min uppfattning. Vi har en gemensam arbetsmarknad, och det ska vi vara glada för. Det ger oss styrka. Men reglerna på den arbetsmarknaden måste kännetecknas av rättvisa och ha sjysta villkor för löntagare - även när man åker från ett land till ett annat för att arbeta.</p><p>Vi drev frågan om utstationeringsdirektiv. Det utstationeringsdirektiv som fanns gav möjlighet för svenska domstolar att döma så att vi fick en regel som sa att svenska fackföreningar inte kunde ta strid för sina kollektivavtal. När vi ville ändra det var det inte så stor uppställning på den andra kanten, om jag får lov att säga så, utan då hette det att det inte skulle gå och att vi inte skulle klara av det. Vi skulle inte driva den frågan.</p><p>Nu gjorde vi det ändå - och fick stöd för att ändra utstationeringsdirektivet. Min fråga till Annie Lööf är om hon anser att det är ett bra sätt att stå upp för sjysta löner och sjysta villkor - jag menar att det är det, och det var därför vi drev det - och om Centern stöder den linjen. Gör man inte det, ja, då gör man sig skyldig till att stå för en arbetsmarknad som gör det fritt för kapital att röra sig men som innebär att löntagare ställs mot löntagare. Om vi är överens om de tagen ska jag uttala mig om Centerpartiets syn på arbetsmarknaden.</p>",
    "intressent_id": "0218878014918",
    "rel_dok_id": "H6C120190314sf",
    "replik": "N",
    "systemdatum": "2019-04-04 18:47:10"
  }
}