{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellationerna 2020/21:339, 357 och 388 om stöd för demokrati i Ryssland",
    "underrubrik": "",
    "kammaraktivitet": "interpellationsdebatt",
    "anforande_id": "e15a25c4-37a4-eb11-914f-901b0eac4c78",
    "anforande_nummer": "57",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Det är verkligen bra att det inte bara har blivit ord. Jag tycker i och för sig att man från riksdagen inte ska förminska vad det betyder med tydlighet och fördömande och att vara ute i pressen. Det skulle vara jättefarligt om det blev en sådan stämning i riksdagen att man inte inser hur viktigt detta är och de reaktioner som har kommit. Jag förutsätter att ni följer Twitter när det gäller de reaktioner som har kommit. </p><p>Det har införts sanktioner med anledning av förgiftningen. Och det kommer att diskuteras en utvidgning av sanktionerna på nästa möte. Det är inte så att det inte kommer att diskuteras eller inte kommer att tas upp av mig eller någon annan. Det är inte så att alla andra sitter och inte gör någonting och att vi måste ta initiativet. Detta initiativ har redan tagits. Det är redan sagt att detta ska diskuteras på nästa möte. Det behöver man alltså inte heller vara orolig för. </p><p>Dessutom är det naturligtvis som Margareta Cederfelt säger - man får räkna med kritik för hur man uttrycker sig. Efter att jag hade varit i Ukraina fick jag väldigt hård kritik från den ryska sidan. De var inte nöjda med det sätt på vilket de tyckte att jag hade uttalat mig.</p><p>Givetvis ska man i en konsensusorganisation ha respekt för så kallat överenskommet språk. Samtidigt är det så att jag också är utrikesminister i Sverige och en av EU:s utrikesministrar, och i den egenskapen kan jag utan problem - också enligt reglementet i OSSE - uttala mig så som vi säger.</p><p>Slutligen måste jag säga att inget politiskt styre eller samhälle har rätt att neka sina medborgare rätten att tala och tänka fritt. Navalnyj är en av många röster i Ryssland som vill protestera mot sakernas tillstånd. Han har betalat ett högt pris, och han måste få vårt stöd.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H8C120210205ip",
    "replik": "N",
    "systemdatum": "2021-04-23 15:28:50"
  }
}