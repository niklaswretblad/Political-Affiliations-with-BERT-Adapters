{
  "anforande": {
    "dok_hangar_id": "5100128",
    "dok_id": "H809136",
    "dok_titel": "Protokoll 2020/21:136 Tisdagen den 8 juni",
    "dok_rm": "2020/21",
    "dok_nummer": "136",
    "dok_datum": "2021-06-08 00:00:00",
    "avsnittsrubrik": "Kompletterande bestämmelser till EU:s cybersäkerhetsakt",
    "underrubrik": "",
    "kammaraktivitet": "",
    "anforande_id": "c62304e0-3b1d-ec11-915b-901b0eac4c78",
    "anforande_nummer": "55",
    "talare": "Caroline Nordengrip (SD)",
    "parti": "SD",
    "anforandetext": "<p>Fru talman! Vi debatterar nu försvarsutskottets betänkande FöU6 <em>Kompletterande bestämmelser till EU:s </em><em>c</em><em>ybersäkerhetsakt</em> och motioner rörande informations- och cybersäkerhet.</p><p></p><p>I regeringens proposition finns bland annat förslag om inrättande av en nationell myndighet för cybersäkerhetscertifiering och om tillsyn, sanktioner och förfarande vid själva cybersäkerhetscertifieringen.</p><p>Vi sverigedemokrater är positiva till förslaget i stort och ser det som ett bra exempel på när samarbetet inom Europeiska unionen kan gynna Sverige och vårt lands säkerhetsintressen.</p><p>Frågor som rör informations- och cybersäkerhet får en allt större betydelse för vårt samhälle och för vårt totalförsvar då ett enda fullbordat cyberangrepp kan få stora konsekvenser och ta stora resurser i anspråk - något som de senaste veckornas cyberangrepp mot olika civila företag i USA tydligt visat.</p><p>De cyberhot som riktas mot Sverige är mångfasetterade och kan kopplas till flera olika typer av hotaktörer. I stort utgörs dessa av enskilda stater, kriminella grupperingar och ideologiskt motiverade grupper, exempelvis terrornätverk.</p><p>Syftet med angreppen skiljer sig givetvis åt. De statliga aktörerna genomför angrepp för att inhämta information som gynnar det egna landets intressen medan terrornätverken drivs av mer ideologiskt formulerade agendor.</p><p>För att förhindra intrång och för att säkerställa att känslig information inte kommer i orätta händer är det av yttersta vikt att samtliga aktörer, såsom myndigheter, kommuner, regioner och företag, gör sitt yttersta för att försvåra en angripares intention att komma över skyddsvärd information.</p><p>Fru talman! Alla företag bör konkurrera på lika villkor och ges samma möjlighet att investera i exempelvis it-infrastruktur. Dock anser vi att möjligheten till fri konkurrens behöver kunna begränsas gällande nationella säkerhetsintressen. Exempelvis bör inte infrastruktur som har ett nationellt säkerhetsintresse kunna bli föremål för strategiska uppköp. Om ett statligt bolag som innehar sådan infrastruktur avyttras ska dessa delar av företaget fortsatt behållas i statlig kontroll - något vi även tidigare yrkat på i denna kammare.</p><p>Avslutningsvis finns det ytterligare en pusselbit som är viktig om man ska lyckas med att förhindra cyberattacker, och det är ett väl fungerande cyberförsvar. Utvecklingen inom detta område har gått fort de senaste åren, och vi kan vara stolta över att Sverige numera står sig starkt internationellt sett.</p><p>Sverige har förmågan att bedriva såväl offensiva som defensiva cyberoperationer. Det betyder givetvis inte att vi kan luta oss tillbaka, utan Sverige måste fortsätta sitt kontinuerliga jobb och ständigt utvecklas för att stärka sin förmåga att stå emot angrepp oavsett avsändare.</p><p>Därför ser vi sverigedemokrater mycket positivt på Försvarsmaktens satsningar och den utveckling som pågår för att stärka förmågan, bland annat genom att etablera ytterligare ett it-försvarsförband 2022.</p><p>Vi har under lång tid påpekat vikten av att skapa och vidareutveckla cybersäkerhet och ett robust försvar mot angrepp i samhällets alla delar.</p><p>Vi anser det även vara av yttersta vikt att verksamheten inom informations- och cybersäkerhet bedrivs på ett sådant sätt att den yttrandefrihet som råder i Sverige beaktas.</p><p>Med detta sagt yrkar jag bifall till reservation nummer 5.</p><p> STYLEREF Kantrubrik \\* MERGEFORMAT Kompletterande bestämmelser till EU:s cybersäkerhetsakt</p><p>(forts.)</p>",
    "intressent_id": "0285527517421",
    "rel_dok_id": "",
    "replik": "N",
    "systemdatum": "2021-09-24 15:33:06"
  }
}