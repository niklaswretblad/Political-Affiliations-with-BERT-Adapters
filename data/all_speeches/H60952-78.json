{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "0d00c369-2f40-e911-9116-901b0eac4c78",
    "anforande_nummer": "78",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Kerstin Lundgren har rätt i en sak. Det var när Maduro tog bort makten från nationalförsamlingen som han begick det stora demokratiska misstaget. Då lämnade han demokratins väg fullständigt. Det går inte att säga något annat.</p><p>Att Limagruppen skulle vara något slags neutral part när den består av högerregeringar från Nord- och Sydamerika som inte under många år har velat störta Maduros styre i Venezuela är en felaktig beskrivning.</p><p>Jag tror att det som är allvarligt och som vi behöver se här och nu är att socialdemokratin ändrar svensk utrikespolitik nu utifrån sina nya samarbetspartner. Tidigare var Socialdemokraterna tydliga med att man erkände stater och inte personer. Men nu har man svängt, och det är under anpassningen till sina nya samarbetspartner C och L som denna svängning sker. Hade man i stället varit med Vänsterpartiet skulle man tydligt ha stått upp för folkrätten, låtit det venezuelanska folket bestämma och faktiskt inte erkänt en person som inte ens hade klarat riksdagsspärren.</p>",
    "intressent_id": "0682989845822",
    "rel_dok_id": null,
    "replik": "Y",
    "systemdatum": "2019-03-06 17:47:08"
  }
}