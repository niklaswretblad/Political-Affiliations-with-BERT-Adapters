{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "ad65139e-2ab4-ec11-9167-901b0eac4c78",
    "anforande_nummer": "62",
    "talare": "Annie Lööf (C)",
    "parti": "C",
    "anforandetext": "<p>Fru talman! Jag upprepar bara vad som står på Sverigedemokraternas hemsida om att man ska \"respektera balansen mellan stormakterna\", det vill säga mellan Ryssland och USA.</p><p>Sanningen är att detta bara är ett i raden av exempel på hur svårt det är för Jimmie Åkessons parti att hamna rätt kring värderingar. Jimmie Åkesson kan inte välja mellan Viktor Orbán och Merkel, inte heller mellan Emmanuel Macron och Vladimir Putin, och han stöttade en amerikansk president som anstiftade en statskupp och underkände ett valresultat.</p><p>Nu framför Sverigedemokraterna vilsna idéer om att USA och Ryssland är jämbördiga och att det behöver finnas en balans dem emellan. Det står svart på vitt, och det är er politik, Jimmie Åkesson. Vad menar man egentligen med detta? Det är det som är frågan. Varför är det så svårt att välja mellan demokratiska och auktoritära regimer? Det börjar alltmer att framstå som att Sverigedemokraterna har ett demokratiproblem.</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}