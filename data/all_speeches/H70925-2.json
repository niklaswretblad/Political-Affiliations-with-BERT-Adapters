{
  "anforande": {
    "dok_hangar_id": "5044836",
    "dok_id": "H70925",
    "dok_titel": "Protokoll 2019/20:25 Torsdagen den 24 oktober",
    "dok_rm": "2019/20",
    "dok_nummer": "25",
    "dok_datum": "2019-10-24 00:00:00",
    "avsnittsrubrik": "Svar på interpellation 2019/20:31 om prioritering av brottsoffer",
    "underrubrik": "",
    "kammaraktivitet": "interpellationsdebatt",
    "anforande_id": "fbe99a67-2106-ea11-9126-901b0eac4c70",
    "anforande_nummer": "2",
    "talare": "Mikael Strandman (SD)",
    "parti": "SD",
    "anforandetext": "<p>Fru talman! Jag tackar statsrådet för hans svar. Jag är dock inte helt tillfreds med svaren. </p><p>Framför mig här har jag debattartiklar ända tillbaka till 2007 där denna fråga har tagits upp. Flera instanser - höga polischefer, Brottsofferjouren, jurister - har uttalat kritik mot denna lag. Anledningen till detta är att denna lag är djupt stötande. </p><p>Det är nämligen så att de flesta som får dessa höga ersättningar för att ha suttit frihetsberövade är personer som ingår i kriminell verksamhet på olika sätt. Deras häktningar har inte på något vis varit oskäliga. Men i Sverige är man oskyldig om man är frisläppt eller friad i domstol. </p><p>Det kan också vara så att personen i fråga är oskyldig. Jag kan förstå intentionen med lagen, alltså att staten måste ge ett skadestånd - ett plåster på såren. Denna person har inte heller kunnat arbeta under denna tid och kommit efter med räkningar och så vidare. I denna del kan jag förstå att detta skadestånd ska vara skyddat för utmätning till civilrättsliga skulder. </p><p>Jag kan däremot inte förstå varför man inte har gjort ett undantag i utsökningsbalken och i detta undantag stadgat att om det finns skulder till tidigare brottsoffer borde skadeståndet inte vara skyddat från utmätning. </p><p>Om man väljer att göra på detta sätt och skydda hela beloppet betyder det faktiskt att man prioriterar de kriminella eller före detta kriminella framför de brottsoffer som har fått lida för vad dessa människor har gjort. </p><p>Av denna anledning skulle jag vilja fråga vad det är som får regeringen att dröja med att införa denna ändring och göra ett undantag i utsökningsbalken. </p><p>Jag har även en fråga om det som justitie- och migrationsministern säger i slutet av interpellationssvaret: \"Regeringen avser att se över nivån på kränkningsersättning till brottsoffer. Det kan vara lämpligt att i det sammanhanget även titta på den reglering som skyddar visst skadestånd mot utmätning, eftersom frågorna ingår i ett komplext system och har samband med varandra.\"</p><p>Jag anser inte att de har något samband med varandra. Det är två helt olika lagar. Kränkningsersättningen stadgas av brottsskadelagen, medan skyddandet mot utmätning stadgas i utsökningsbalken. Ingen av dem är grundlagar. Det hade varit hur lätt som helst för er att redan för 10-15 år sedan - eller för dem som då var ansvariga - ändra på detta och ta bort denna lag som är stötande för det allmänna rättsmedvetandet, alltså att skydda hela det skadeståndsbelopp som den som har suttit häktad får och göra ett undantag som innebär att om det finns tidigare skulder till brottsoffer ska de naturligtvis först regleras.</p>",
    "intressent_id": "0194021108712",
    "rel_dok_id": "H70331",
    "replik": "N",
    "systemdatum": "2019-11-13 15:25:57"
  }
}