{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "En politik för engagemang - långsiktighet och oberoende för civilsamhället",
    "underrubrik": null,
    "kammaraktivitet": "ärendedebatt",
    "anforande_id": "e6e310bb-40f2-e811-9111-901b0eac4c70",
    "anforande_nummer": "49",
    "talare": "Anna Sibinska (MP)",
    "parti": "MP",
    "anforandetext": "<p>Fru talman! Vem har inte någon gång stigit upp i ottan en lördagsmorgon för att skjutsa till en ridlektion och sedan ställa sig i en kaféverksamhet för att sälja kaffe och bullar? Vem har inte någon gång engagerat sig ideellt för att hjälpa människor i nöd här i Sverige eller någon annanstans i världen? Och vem har inte då fått nya vänner på kuppen? Vi är många som har gjort detta, och engagemanget är fortsatt stort.</p><p>Över hälften av befolkningen arbetar ideellt, vilket innebär cirka 15 timmar i månaden i snitt. Stora delar av det ideella arbetet sker inom det civila samhället, i föreningar, i nätverk och i organisationer runt om i landet. Det handlar om alltifrån att lösa akuta problem och att gå samman för att möta ett lokalt behov till att arbeta förebyggande. Fiberföreningar på landsbygden, kvinnojourer och Stadsmissionen är bara några exempel på civilsamhällets aktörer som gör stora insatser för individer och för samhället i stort.</p><p>Det är fantastiskt att se hur samhället byggs av människors engagemang. När vi samlas kring en angelägen fråga eller ett intresse knyts nya band människor emellan, gemenskapen stärks och tilliten växer. Livet blir också mer meningsfullt för många av oss. Dessutom spelar alla dessa organisationer en mycket viktig roll för demokratiutvecklingen i vårt land.</p><p>Fru talman! Det civila samhällets engagemang håller ihop Sverige. I skrivelsen <em>En politik för engagemang - långsiktighet och oberoende för civilsamhället</em> redovisar regeringen de åtgärder som vidtagits under mandatperioden 2014-2018. Politiken på detta område prioriterar det civila samhällets oberoende och långsiktighet i villkoren. Jag vill lyfta fram några av dessa insatser.</p><p>Vi har förbättrat dialog och samråd mellan staten och det civila samhället. Genom regelbundna och flexibla samrådsstrukturer kan vi bättre lösa aktuella samhällsproblem.</p><p> STYLEREF Kantrubrik \\* MERGEFORMAT En politik för engagemang - långsiktighet och oberoende för civilsamhället</p><p>Vi har ökat kunskapen om det civila samhället hos offentliga aktörer, så att det civila samhället tillåts behålla sin särart. Det är i sammanhanget värt att nämna att regeringen under lång tid har gett stöd till forskning om det civila samhället och avser att fortsätta stödja sådan forskning.</p><p>Vi har förbättrat hanteringen av statsbidrag, så att både organisationer och medborgare kan känna sig trygga med den kontroll av bidragen som sker.</p><p>Regeringen har tillsatt tre utredningar som berör frågan vilka kriterier som ska sättas upp för att man ska få ta del av stöd. Det finns krav i dag, men de behöver uppenbarligen bli tydligare. Utgångspunkten är att offentliga medel ska gå till dem som stärker vår demokrati.</p><p>Vi har gjort en satsning på lokala resurscentrum för ökad demokratisk medvetenhet i områden med socioekonomiska utmaningar.</p><p>Regeringen har också initierat satsningen Äga rum, en satsning på konst och kultur i vissa bostadsområden med lågt valdeltagande eller socioekonomiska utmaningar, där civilsamhället och andra aktörer samverkar.</p><p>Sist men inte minst har vi förbättrat villkoren för civilsamhällets egna verksamheter, så att man kan lägga mindre tid på administration och krångliga regelverk och mer tid på vad man faktiskt vill få gjort.</p><p>Fru talman! För att det civila samhället ska kunna agera oberoende och långsiktigt utifrån sin egen idé måste staten ge goda förutsättningar men låta organisationerna göra resten, och det är precis vad vi har gjort. Under den gångna mandatperioden har regeringen kraftigt förstärkt stöden till det civila samhället på bred front. Det handlar om 1,5 miljarder i ökade stöd per år. Dessa ökningar sker helt utan krav på foglighet. På så sätt värnar vi en av de viktigaste funktionerna hos det civila samhället som röstbärare - en röst som ibland går på tvärs mot oss makthavare men alltid för dem man företräder och för dem som är mest utsatta.</p><p>Med den här politiken har vi lagt grunden för att det civila samhället får bättre förutsättningar att vara till nytta för sina medlemmar, för landet och för demokratin. Sammantaget lägger dessa organisationer och ideella timmar grunden för ett bättre Sverige där vi tror varandra om gott, där vi hjälps åt för att lösa gemensamma utmaningar och där alla får plats.</p><p>Miljöpartiet yrkar bifall till kulturutskottets förslag till beslut och avslag på samtliga reservationer.</p><p>(Applåder)</p><p>Överläggningen var härmed avslutad.</p><p>(Beslut fattades under § 14.)</p>",
    "intressent_id": "051870309210",
    "rel_dok_id": "H601KrU3",
    "replik": "N",
    "systemdatum": "2018-11-27 13:34:37"
  }
}