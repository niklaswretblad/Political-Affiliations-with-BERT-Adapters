{
  "anforande": {
    "dok_hangar_id": "5067737",
    "dok_id": "H80912",
    "dok_titel": "Protokoll 2020/21:12 Tisdagen den 22 september",
    "dok_rm": "2020/21",
    "dok_nummer": "12",
    "dok_datum": "2020-09-22 00:00:00",
    "avsnittsrubrik": "Svar på interpellation 2019/20:451 om bistånd till stater som inte respekterar mänskliga rättigheter",
    "underrubrik": "",
    "kammaraktivitet": "interpellationsdebatt",
    "anforande_id": "1fb5ceda-630d-eb11-9146-901b0e9b71a8",
    "anforande_nummer": "2",
    "talare": "Joar Forssell (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Svar på interpellation</p><p>Fru talman! Jag tackar statsrådet Peter Eriksson för svaret.</p><p>Jag tackar också för förtydligandet. Ett av skälen till att jag ställde denna interpellation var att statsrådet i medierna uttryckte sig på ett sätt som indikerade att han inte hade förstått att det rådde fullständigt förtryck i Belarus. Han sa: Vi ser <em>nu</em> hur situationen är.</p><p>Situationen har dock varit extremt allvarlig under mycket lång tid. Sverige har också under lång tid valt att stödja civilsamhället i Belarus, och det är mycket positivt. Vi har valt att stödja aktörer som behövs om man ska bygga en demokrati underifrån och från grunden, och det är mycket positivt.</p><p>Regeringen har gjort vissa saker bra. Det var bra att man slutade ge bistånd till Kambodja och drog ned på det till Tanzania. Det följer den trend som alliansregeringen startade när man avslutade biståndet till exempelvis Vietnam och Nicaragua.</p><p>Liberalerna har också slagits för att det i januariavtalet ska vara ett mycket tydligare fokus på demokrati och mänskliga rättigheter, vilket såklart är positivt.</p><p>Fru talman! Ett allvarligt problem är dock att om man i olika demokratiindex ser hur demokratin utvecklas och sedan tittar på de länder som Sverige ger mycket bistånd till ser det ganska dåligt ut. Det verkar vara så att det bistånd vi ger till några av våra största biståndstagande länder inte riktigt funkar när det gäller att sprida demokrati och respektera mänskliga rättigheter.</p><p>Precis som Peter Eriksson säger har Sverige under lång tid gett Belarus bistånd, inte bara till civilsamhället utan även till själva Belarus. Vi har därför följt detta land och den utveckling som varit i Belarus, och vi har sett att det har under lång tid har rått ett mycket allvarligt förtryck och en mycket negativ situation när det gäller mänskliga fri- och rättigheter och demokrati.</p><p>Men nu när människor äntligen reser sig och är ute på gator och torg och strider för den demokrati som vi har velat stödja i alla år verkar regeringen stå ganska handfallen.</p><p>Fru talman! Peter Eriksson nämnde hur regeringen samlat har haft en skarp politik mot Belarus, men det stämmer inte riktigt. När utrikesministern var i EU-nämnden motsatte hon sig tuffa sanktioner riktade mot ledarskiktet - inte bara mot dem som är direkt ansvariga för det som just nu händer på gator och torg i Belarus utan också mot dem som är indirekt ansvariga - för att skapa en ordentlig press på ledarskiktet i Belarus. Detta motsatte sig utrikesministern, så regeringens samlade politik är inte tillräckligt skarp.</p><p>När det gäller biståndspolitiken, som Peter Eriksson är ansvarig för i regeringen, fortsätter man att ge bistånd till bland annat en kommun i Belarus där det byggs ett reningsverk.</p><p>Det verkar vara så att det inte fungerar att ge bistånd på detta sätt om man vill att länder ska utvecklas demokratiskt och vill få mänskliga fri och rättigheter på plats.</p><p>I just fallet Belarus, fru talman, vore det på sin plats att sluta ge bistånd också till exempelvis kommuner som bygger reningsverk. Just nu är människor - civilsamhället som vi har stöttat - ute på gator och torg och strider för sina fri- och rättigheter och för demokrati. Det är till dem man ska rikta stödet. Då gäller inte att fortsätta vara kompis med Lukasjenko och de andra grabbarna i hans regering, utan då gäller att vara kompis med dem som är ute och strider för mänskliga rättigheter.</p>",
    "intressent_id": "0980092192122",
    "rel_dok_id": "H8C120200922ip",
    "replik": "N",
    "systemdatum": "2020-10-13 16:53:54"
  }
}