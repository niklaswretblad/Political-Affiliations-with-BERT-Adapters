{
  "anforande": {
    "dok_hangar_id": "5081630",
    "dok_id": "H80968",
    "dok_titel": "Protokoll 2020/21:68 Torsdagen den 21 januari",
    "dok_rm": "2020/21",
    "dok_nummer": "68",
    "dok_datum": "2021-01-21 00:00:00",
    "avsnittsrubrik": "Frågestund",
    "underrubrik": "Situationen för restaurangnäringen",
    "kammaraktivitet": "frågestund",
    "anforande_id": "0f9f5c80-3987-eb11-914b-901b0eac4c70",
    "anforande_nummer": "99",
    "talare": "Socialministern Lena Hallengren (S)",
    "parti": "S",
    "anforandetext": "<p>Herr talman! Jag behöver inte upplysa någon här i kammaren eller någon som lyssnar om att vi är mitt i en pandemi och att vi behöver vidta åtgärder inte bara en gång utan kanske förlänga dem och justera dem. Det är vad vi gör i det här läget.</p><p>Nu handlade väl frågan om att vidta åtgärder. Finansministern har ju tidigare här redogjort för vilka stöd som finns, inte specifikt riktat enbart till restaurangnäringen, men det är den näringen som i princip toppar de olika stöd som ändå fördelas.</p><p> STYLEREF Kantrubrik \\* MERGEFORMAT Frågestund</p><p>Låt mig säga något om detta med framförhållning. Regeringen har i dag haft presskonferens och varit tydlig och sagt att vi räknar med att kunna göra helhetsbedömningar av läget varannan vecka för att kunna veta om vi behöver justera eller förändra något eller vidta nya åtgärder. Det är detta man kan vänta sig när vi befinner oss i den största krisen i modern tid. Det är inte bara restaurangnäringen som vill ha framförhållning, utan det är många branscher och aktörer som skulle önska det, men pandemin bjuder inte alltid på det.</p>",
    "intressent_id": "0853395328224",
    "rel_dok_id": "H8C120210121fs",
    "replik": "N",
    "systemdatum": "2021-03-17 16:58:15"
  }
}