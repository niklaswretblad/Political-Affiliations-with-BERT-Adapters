{
  "anforande": {
    "dok_hangar_id": "5049560",
    "dok_id": "H70948",
    "dok_titel": "Protokoll 2019/20:48 Tisdagen den 10 december",
    "dok_rm": "2019/20",
    "dok_nummer": "48",
    "dok_datum": "2019-12-10 00:00:00",
    "avsnittsrubrik": "Svar på interpellation 2019/20:124 om särskilda köer till svensk sjukvård",
    "underrubrik": "",
    "kammaraktivitet": "interpellationsdebatt",
    "anforande_id": "5f4e6d8e-7442-ea11-9130-901b0e9b71a0",
    "anforande_nummer": "2",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Jag vill tacka statsrådet för svaret. Vi har en hälso- och sjukvårdslag som bygger på tre principer.</p><p>Den första är människovärdesprincipen som ska värnas - alla människors lika värde och samma rätt oberoende av personliga egenskaper och funktioner i samhället. </p><p>Den andra är behovs- och solidaritetsprincipen - att resurserna bör fördelas efter behov. </p><p>Den tredje är kostnadseffektivitetsprincipen. </p><p>Detta är hälso- och sjukvårdslagen som kort sagt innebär sjukast först och jämlik hälsa. </p><p>När jag ringer till min gynekolog som råkar vara privat och ligga inom regionen finns det två ingångar, dels en för försäkrade, dels en för oförsäkrade. Så ser det numera ut hos de privata vårdgivare som finns i Stockholm. </p><p>Vi i Vänsterpartiet reagerade självklart också när kliniken Hedda Care öppnade förra veckan. Den är helt privat med hutlösa priser. Men detta är bara en del i en större utveckling som vi kan se med privata cancerförsäkringar, privat cancervård och så vidare. Detta sker nu i ganska rask takt. Vi är mycket oroade över detta, eftersom det innebär att människor helt enkelt går före vårdkön. </p><p>Vi kan i dagens hälso- och sjukvård se att det finns en utveckling mot en sammanblandning av den offentligt finansierade vården och de tjänster som den försäkrade får av försäkringsbolagen. Detta kan förstås rubba förtroendet. Det har Statens medicinsk-etiska råd tagit upp. Vem kan man lita på? </p><p>Näringslivet, försäkringsbolag och vårdbolag har ett allt större inflytande på hälso- och sjukvården. Timbro är förstås mycket glada över det. </p><p>Svenskt Näringsliv, Almega, försäkringsbolagen, utländska riskkapitalister och vårdbolagen ser nu att det genom 73-punktsprogrammet, som regeringen har tagit fram tillsammans med Liberalerna och Centern, blir ett större tryck på pedalen för ett större inflytande för just det privata näringslivet. En av klausulerna i 73-punktsprogrammet lyder nämligen: Den enskildes valfrihet är en central del av den svenska välfärdsmodellen. Därför behövs en mångfald av aktörer och goda villkor för enskilt drivna verksamheter inom välfärden som underlättar den enskildes aktiva val. </p><p>Här finns de privata cancerförsäkringarna och så vidare. Vi är därför mycket oroade över utvecklingen.</p><p>En person som har ett större vårdbehov ska alltid prioriteras före en person med ett mindre vårdbehov. I dag är det ungefär 660 000 svenskar som har en privat sjukförsäkring. Detta är alltså ingen liten fråga. </p><p>Det är inte de försäkrade som vi vänder oss mot, utan vi vänder oss mot systemet som kan tillåta detta. Det är ett system som innebär att man kan köpa sig tjänster och gå förbi andra, vilket sker i dag - bokstavligen varje dag. </p><p> STYLEREF Kantrubrik \\* MERGEFORMAT Svar på interpellationer</p><p>De privata försäkringsbolagens reklam säger att om man har en privat sjukförsäkring går man före; det är hela finessen med privat sjukförsäkring. </p><p>Vi ska inte ha det the american way, och Timbro ska inte styra vår välfärd, tycker vi i Vänstern. </p><p>Fru talman! Jag skulle önska att statsrådet var lite mer precis med den fråga som jag ställde först: Kommer ministern att vidta åtgärder för att systemet med privata sjukförsäkringar ska vara förenligt med den hälso- och sjukvårdslag som vi har? </p>",
    "intressent_id": "0246927519019",
    "rel_dok_id": "H710124",
    "replik": "N",
    "systemdatum": "2020-01-29 09:52:01"
  }
}