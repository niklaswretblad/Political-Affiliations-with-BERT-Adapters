{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:248 om brott som inte leder till straff",
    "underrubrik": "",
    "kammaraktivitet": "interpellationsdebatt",
    "anforande_id": "6f9c9728-c58c-eb11-9152-901b0e9b71a8",
    "anforande_nummer": "68",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag delar helt bilden att det måste kosta pengar om man bryter mot reglerna. Det är därför den här regeringen, till skillnad från tidigare regeringar, har infört sanktionsavgifter. </p><p>Svensk polis måste ju ha gjort någonting rätt om man när man har gjort överträdelser har fått betala åtta tio gånger till polisens konto. Just detta åkeri har i alla fall åkt fast när svensk polis har gjort kontroller, vilket är positivt.</p><p>Regeringen har skärpt beställaransvaret för internationella transporter. Vi har också infört en möjlighet att omhänderta och låsa fast fordon. Vi har gjort många delar på kort tid, och vi tänker fortsätta att göra det eftersom vi har bestämt oss för att städa upp sektorn och få ordning och reda men också få säkerhet i branschen. Det handlar om sund konkurrens, sjysta villkor och god arbetsmiljö samt att bekämpa detta slags brottslighet.</p><p>Jag är helt säker på att den utredning som har fått uppdraget att föreslå hur mer effektiva kontroller av yrkestrafik kan komma till stånd har vridit och vänt på alla de verktyg som finns i verktygslådan. Jag tror att de kommer att lägga dessa verktyg framför oss på bordet när utredningens förslag kommer i april. Jag ser fram emot att vi fortsätter diskussionen då.</p>",
    "intressent_id": "014744660015",
    "rel_dok_id": "H810248",
    "replik": "N",
    "systemdatum": "2021-03-24 18:20:34"
  }
}