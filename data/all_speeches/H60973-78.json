{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "Frågestund",
    "underrubrik": "Stöd till offer för våld i nära relationer",
    "kammaraktivitet": "frågestund",
    "anforande_id": "7f6e208f-7b67-e911-911b-901b0eac4c78",
    "anforande_nummer": "78",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Min fråga riktar sig till statsrådet Åsa Lindhagen, och jag vill tala om våld i nära relationer - våld mot kvinnor, detta otyg som på något konstigt sätt finns kvar i ett modernt Sverige, fast det borde höra hemma på samhällets soptipp. Var fjärde kvinna utsätts för våld i en nära relation. Vart sjunde barn berörs, det vill säga blir slaget eller ser sin mamma bli slagen. Enligt kriminolog Nina Rung dödades förra året 22 kvinnor.</p><p>Kommunerna har i dag ansvaret för att skydda kvinnor som utsätts för våld. Men hur ser det egentligen ut i våra kommuner? Många har inget eget skyddat boende. Många diskuterar huruvida de ska stödja ansökningar från kvinnojourer i större kommuner. Därför är jag oerhört glad över att vi har ökat stödet i enlighet med januariavtalet till just kvinnojourer.</p><p>Men det är någonting som gnager, för varför ska kvinnojourer söka sin egen ekonomiska fortlevnad när vi vet att det faktiskt ser så olika ut i landet och kan slå så olika för kvinnor som behöver stöd?</p><p>Hur ser ministern på det faktum att skyddet för våldsutsatta kvinnor är så ojämlikt över landet? Hur ska det åtgärdas?</p>",
    "intressent_id": "0903081277919",
    "rel_dok_id": "H6C120190404fs",
    "replik": "N",
    "systemdatum": "2019-04-25 19:00:49"
  }
}