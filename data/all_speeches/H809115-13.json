{
  "anforande": {
    "dok_hangar_id": "5095787",
    "dok_id": "H809115",
    "dok_titel": "Protokoll 2020/21:115 Onsdagen den 28 april",
    "dok_rm": "2020/21",
    "dok_nummer": "115",
    "dok_datum": "2021-04-28 00:00:00",
    "avsnittsrubrik": "Vaccininköp och vaccinleveranser",
    "underrubrik": "",
    "kammaraktivitet": "ärendedebatt",
    "anforande_id": "28f9ccd5-380b-ec11-9160-901b0e9b71a0",
    "anforande_nummer": "13",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Fru talman! Den slutsats ledamoten Jonsson drar är inte den jag har dragit av utskottsinitiativet och betänkandetexten vi fattar beslut om i dag. Jag finner det tvärtom nödvändigt att riksdagen talar om för regeringen att man i höst och under våren som kommer måste pröva alla möjligheter att få vaccin till Sverige inom EU-samarbetet, tillsammans med de nordiska länderna om det är möjligt och kanske till och med på egen hand. Om vi låser det på ett ställe kommer det inte att fungera i längden, utan vi måste våga pröva alla alternativ.</p><p>Jag tycker inte att vi kan säga att bara för att vi just nu har en halv miljon doser i veckan är vi nöjda och kan luta oss tillbaka. Jag ser behovet av vaccin framåt. Även om ministern uttalade det hon gjorde hos utskottet har jag inte sett i handling att man har prövat det här och det här. I stället var det en allmän förhoppning om att om det kommer något kan regeringen säkert titta på det.</p><p>Det här är ett klart besked från riksdagen om riksdagen fattar beslutet: Regeringen ska pröva alla möjligheter att få vaccin till Sverige.</p>",
    "intressent_id": "0796071663617",
    "rel_dok_id": "H801SoU37",
    "replik": "Y",
    "systemdatum": "2021-09-01 17:26:00"
  }
}