{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "cb829754-be2a-ed11-9178-901b0e9b71a8",
    "anforande_nummer": "29",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Till skillnad från Morgan Johansson har jag suttit i verksamheten och tvingats att skicka poliser som har spetskompetens i det förebyggande arbete som Morgan Johansson lyfte fram liksom i det repressiva arbetet till att sitta i receptionen. Förklaringen har varit akut brist på pengar. Det här är i Stockholmsregionen.</p><p></p><p>Oavsett vad Morgan Johansson får höra är det verkligheten och situationen på golvet. Det handlar alltså inte om svårighet att rekrytera. Det finns personer på den civila marknaden som kan sätta sig i passkontor och reception. Det har varit fråga om att det inte finns pengar.</p><p>Det är ett akut problem här och nu som Miljöpartiet vill lösa här och nu. Det är inte tillräckligt med den ökning som sker successivt genom rekrytering via Polishögskolan. Det torde om inte annat påskkravallerna visa. Svensk polis behöver stärkas operativt och förebyggande här och nu. Då behöver resurser tillskjutas här och nu.</p><p>Socialdemokraterna har inte lagt något i sin budget. Men det finns fortfarande en möjlighet att stödja Miljöpartiets utskottsinitiativ för att akut se till att få ut de poliser som faktiskt redan finns i verksamheten till polisarbete.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}