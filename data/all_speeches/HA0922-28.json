{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Det säkerhetspolitiska läget och klimatförändringarna",
    "kammaraktivitet": "frågestund",
    "anforande_id": "cb4d3c36-ce77-ed11-917b-901b0eac4c70",
    "anforande_nummer": "28",
    "talare": "Emma Berginger (MP)",
    "parti": "MP",
    "anforandetext": "<p>Fru talman! Min fråga går till civilförsvarsminister Carl-Oskar Bohlin.</p><p>Klimatförändringarna utgör ett säkerhetspolitiskt hot; detta uppmärksammades redan av Försvarsberedningen 2006. Klimatförändringarna sker här och nu. De extrema väderhändelser som vi ser är inte bara början på det nya normala, utan de riskerar också att bara vara början på den framtid som väntar. Det är ytterst oroväckande att världen riskerar att missa 1,5gradersmålet, vilket skulle innebära än större konsekvenser.</p><p> STYLEREF Kantrubrik \\* MERGEFORMAT Frågestund</p><p>Extrema värmeböljor, torka, översvämningar och skyfall kan leda till brist på livsmedel och dricksvatten, nya sjukdomar och påverkan på energiförsörjningen även här i Sverige. Den typen av störningar kan utnyttjas av antagonistiska krafter. Klimatförändringarna kan också komma att leda till ökade spänningar i vår omvärld.</p><p>Det är alltså viktigt att ta det säkerhetspolitiska hotet från klimatförändringarna på allvar. Jag undrar därför på vilket sätt regeringen kommer att arbeta för att anpassa samhället till det förändrade klimatet.</p>",
    "intressent_id": "0624040854527",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:39"
  }
}