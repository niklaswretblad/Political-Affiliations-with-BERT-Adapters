{
  "anforande": {
    "dok_hangar_id": "5053747",
    "dok_id": "H70963",
    "dok_titel": "Protokoll 2019/20:63 Torsdagen den 23 januari",
    "dok_rm": "2019/20",
    "dok_nummer": "63",
    "dok_datum": "2020-01-23 00:00:00",
    "avsnittsrubrik": "Svar på interpellation 2019/20:221 om behörighetskraven för vuxenutbildningen",
    "underrubrik": "",
    "kammaraktivitet": "interpellationsdebatt",
    "anforande_id": "d4d0b8a7-a363-ea11-912e-901b0eac4c78",
    "anforande_nummer": "11",
    "talare": "Gudrun Brunegård (KD)",
    "parti": "KD",
    "anforandetext": "<p>Fru talman! Jag tackar utbildningsministern för detta. Det är detta som denna interpellation egentligen handlar om, alltså: Hur effektiva är vi i den svenska vuxenutbildningen och i skolväsendet att överbrygga detta och att ge utbildning i svenska på ett sådant sätt att man inte blir instängd för länge i en lektionssal utan också får möjlighet att träna språket i en arbetssituation och lära sig yrkessvenskan också?</p><p>I Skolverkets redovisning av uppdrag om goda exempel på sfi kombinerad med yrkesutbildning finns det en rad goda exempel. Det var speciellt ett som jag fäste mig vid. Där står det:</p><p>Om eleverna i byggnadsutbildningen till exempel ska bygga en gjutform är språkläraren med i verkstaden och stöttar eleverna i deras kommunikation och språkutveckling. Under arbetets gång berättar eleverna vad de gör och varför. De dokumenterar också arbetet i skrift och med foto varje dag, även under praktiken. </p><p>Språkläraren fångar upp nya facktermer och uttryck som eleverna behöver fördjupa sig i för att de ska förstå hela arbetsprocessen. En uppgift för andraspråksläraren är också att stötta yrkeslärarna i att konkretisera vissa begrepp som eleverna har svårt att förstå. Det pågår en ständig dialog mellan eleverna och lärarna som kan liknas vid ett ständigt pågående utvecklingssamtal. Eleverna har hela tiden en klar bild av var de befinner sig i sin inlärning. </p><p></p><p>Vi utgår inte enbart från en kursplan, utan allt är individanpassat. Vi tar hänsyn till vilka kunskaper och erfarenheter var och en hade med sig från start och vad de behöver för att klara utbildningen. Bedömningssättet anpassas efter elevernas språknivå, så att inte språket hindrar dem från att visa vad de kan. </p><p>Lärarna använder inte heller några färdiga läromedel utan visar i stället fysiskt och skriver upp några nya ord på en whiteboardtavla. Eleverna fotograferar tavlan och använder sedan orden när de redovisar dagens arbete. </p><p>Detta tycker jag låter helt fantastiskt. Jag undrar om utbildningsministern ser skäl att låta Skolverket analysera kostnadseffektiviteten till exempel i olika modeller av individanpassning för att hitta sådana hjälpmedel så att man kanske kan gå längre i instruktionerna om lämpliga metoder för att individanpassa och hjälpa den nyanlända till ett arbete så snart som möjligt och kombinera yrkesutbildning med språkträning på ett sådant här konstruktivt och kreativt sätt. </p>",
    "intressent_id": "0304498908019",
    "rel_dok_id": "H710221",
    "replik": "N",
    "systemdatum": "2020-03-11 15:22:23"
  }
}