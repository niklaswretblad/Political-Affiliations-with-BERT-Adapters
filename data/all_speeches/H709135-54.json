{
  "anforande": {
    "dok_hangar_id": "5063044",
    "dok_id": "H709135",
    "dok_titel": "Protokoll 2019/20:135 Tisdagen den 9 juni",
    "dok_rm": "2019/20",
    "dok_nummer": "135",
    "dok_datum": "2020-06-09 00:00:00",
    "avsnittsrubrik": "En samlad politik för klimatet - klimatpolitisk handlingsplan",
    "underrubrik": "",
    "kammaraktivitet": "ärendedebatt",
    "anforande_id": "fe935b0e-11bd-ea11-9135-901b0eac4c70",
    "anforande_nummer": "54",
    "talare": "Lorentz Tovatt (MP)",
    "parti": "MP",
    "anforandetext": "<p>Fru talman! Jag tackar för replikskiftet, Jens Holm.</p><p>Jag delar engagemanget och även frustrationen över sakernas tillstånd. Men jag delar inte riktigt bilden av att för lite görs. Naturligtvis kan man göra mer, men jag menar att regeringen ändå arbetar aktivt. Jag nämnde gröna obligationer.</p><p>Nu när jag har en replik kan jag passa på att nämna några ytterligare saker som regeringen sysslar med. Nu har man sagt att gröna krediter ska vara viktiga i återstarten efter coronapandemin. Det är ett bra sätt att stimulera efterfrågan inom vissa typer av områden. Jens Holm nämnde förnybar energi. Det är ett klockrent område för att trycka upp gröna krediter som staten tar ansvar för.</p><p>Något som jag gärna tittar vidare på, som regeringen inte har aviserat än, är att titta på andra sätt att kanalisera de privata flödena. Jens Holm lyfte upp förslaget om en grön investeringsbank i sitt anförande. Det tycker jag är en intressant idé. Jag tittar gärna vidare på gröna kvantitativa lättnader.</p><p>Regeringen har tidigare, som en del av exportstrategin, sagt att vi snart helt ska sluta stödja fossila exportkrediter. Det är också ett sådant steg mot att helt enkelt minska efterfrågan i de delar av finansmarknaden som omfattar fossila områden.</p><p>Det är ändå ett ganska intensivt arbete som pågår inom regeringen. Jag gör gärna mer på det området framöver.</p>",
    "intressent_id": "0495661214429",
    "rel_dok_id": "H701MJU16",
    "replik": "Y",
    "systemdatum": "2020-07-03 11:39:46"
  }
}