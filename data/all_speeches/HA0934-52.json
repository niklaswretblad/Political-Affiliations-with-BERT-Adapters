{
  "anforande": {
    "dok_hangar_id": "5160613",
    "dok_id": "HA0934",
    "dok_titel": "Protokoll 2022/23:34 Torsdagen den 8 december",
    "dok_rm": "2022/23",
    "dok_nummer": "34",
    "dok_datum": "2022-12-08 00:00:00",
    "avsnittsrubrik": "Frågestund",
    "underrubrik": "Forskning om stöd till utsatta barn",
    "kammaraktivitet": "frågestund",
    "anforande_id": "835dfb8a-b995-ed11-9180-901b0e9b71a0",
    "anforande_nummer": "52",
    "talare": "Martina Johansson (C)",
    "parti": "C",
    "anforandetext": "<p>Herr talman! Jag och Camilla Waltersson Grönvall var tidigare överens om att forskning och implementering av densamma inom socialtjänstens arbete är lika viktig som vissa justeringar i lagstiftningen för att säkerställa att vi ger det bästa stödet till utsatta barn.</p><p> STYLEREF Kantrubrik \\* MERGEFORMAT Frågestund</p><p>Tyvärr ser jag inte det i Tidöavtalet. Jag ser i princip det motsatta. I det avtalet finns att åklagare ska kunna ansöka och fatta beslut om omhändertagande av till exempel barn och unga. Det är personer som inte har fått utbildning inom området socialtjänst. De har naturligt då inte heller kunskap om den senaste forskningen om relevanta insatser för barn och unga.</p><p>Därför undrar jag vad det finns för stöd till forskning och implementering inom socialtjänsten i regeringens arbete. Det handlar om att få bättre utredningar för att säkerställa att det alltid är barnets bästa som sätts i främsta rummet.</p>",
    "intressent_id": "033935884729",
    "rel_dok_id": "HAC120221208fs",
    "replik": "N",
    "systemdatum": "2023-01-16 17:19:57"
  }
}