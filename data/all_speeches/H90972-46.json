{
  "anforande": {
    "dok_hangar_id": "5121928",
    "dok_id": "H90972",
    "dok_titel": "Protokoll 2021/22:72 Torsdagen den 24 februari",
    "dok_rm": "2021/22",
    "dok_nummer": "72",
    "dok_datum": "2022-02-24 00:00:00",
    "avsnittsrubrik": "Statsministerns frågestund",
    "underrubrik": "EU:s fredsfacilitet och defensiv försvarsmateriel till Ukraina",
    "kammaraktivitet": "statsministerns frågestund",
    "anforande_id": "2fde50bf-f1ca-ec11-9170-0090facf175a",
    "anforande_nummer": "46",
    "talare": "Hans Wallmark (M)",
    "parti": "M",
    "anforandetext": "<p>Herr talman! I dag är det den 24 februari. Det kommer att bli vår samtids 9 april, det datum för 82 år sedan då nazisternas tredje rike anföll Norge och Danmark. I dag är det Putins Ryssland som invaderar det fria självständiga Ukraina.</p><p>Herr talman! Vi vet att det finns en lista från Ukraina på olika former av defensiv försvarsmateriel som man skulle vilja ha. Kan statsministern och jag vara överens om att det inte finns något i svensk lagstiftning som utgör ett absolut hinder för Sverige att hjälpa till att förse Ukraina med defensiv försvarsmateriel? Detta strider inte mot något internationellt åtagande, strider inte mot något embargo och skulle inte strida mot den svenska utrikespolitiska linjen. Kan statsministern hålla med om det?</p><p>Min andra fråga är: Är statsministern beredd att driva inom EU att man skulle kunna aktivera den så kallade fredsfaciliteten för att förse Ukraina med defensiv försvarsmateriel?</p>",
    "intressent_id": "0980681611418",
    "rel_dok_id": "H9C120220224sf",
    "replik": "N",
    "systemdatum": "2022-05-03 17:00:52"
  }
}