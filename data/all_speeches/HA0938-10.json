{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "369be986-bf98-ed11-917f-901b0eac4c70",
    "anforande_nummer": "10",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! Jag börjar med Ungern. Nästan varje gång ett enskilt land bestämmer sig för att blockera ett beslut som skulle kunna vara enhälligt med en helt annan fråga väcker det, helt naturligt, ett mått av misstycke hos andra länder. </p><p>Det är formellt helt korrekt att göra på det sättet, och det kommer säkert att hända igen. Vi såg för en tid sedan att Cypern blockerade en helt annan fråga - det gällde en sanktion mot Belarus - för att man ville ha framgångar i ytterligare en annan fråga. Det nämns kanske inte lika ofta som Ungerns blockering, av någon anledning. </p><p>Jag tror att detta kommer att hända igen, eftersom det går att göra så. Jag tycker precis som frågeställaren att det i grund och botten är olyckligt att det sker. Alternativet hade dock varit att inte ha enhällighet utan att majoriteten alltid kan bestämma, och det tror jag skulle vara ett mycket sämre läge för många länder - inklusive Sverige. Man får alltså räkna med att sådant här händer, men ju färre gånger det händer desto bättre. </p><p>Jag står fullt ut upp för den uppgörelse som gjordes. Vi såg till att Ukraina får det ekonomiska stöd de behöver. Ibland måste man också bestämma sig för vad som är viktigast på riktigt just nu, och där kunde 27 länder enas. </p><p>När det gäller klimatet delar jag över huvud taget inte den bild som målas upp här. EU <em>är</em> världsledande, av det enkla skälet att vi kan fatta gemensamma beslut över en hel kontinent. Tänk om andra hade haft samma utsläppshandelssystem som EU har! Tänk om EU kunde förhandla med USA, Indien och Kina om snarlika system! EU är en förebild i detta. </p><p>Sverige ska göra att EU fungerar bättre i det som är gränsöverskridande. Det är mycket viktigare än att Sverige straffbeskattar bort bilism genom att höja bensinpriserna med 9 kronor litern - mycket, mycket viktigare. </p><p> STYLEREF Kantrubrik \\* MERGEFORMAT Information från rege-ringen om regeringens prioriteringar och arbetsprogram inför ordförandeskapet i Europeiska unionens råd våren 2023</p><p>(Applåder) </p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}