{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:181 om bättre tillgång till läkemedelsassisterad behandling vid opioidberoende",
    "underrubrik": "",
    "kammaraktivitet": "interpellationsdebatt",
    "anforande_id": "90d9026a-3062-eb11-914e-901b0e9b71a0",
    "anforande_nummer": "50",
    "talare": "Johan Hultberg (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack, socialministern, för svaret! Sverige har en fruktansvärt hög narkotikarelaterad dödlighet. Från politikens sida måste vi vara brutalt uppriktiga och ärliga och säga som det är: Vi har misslyckats. Vi har fört en politik som inte har förmått att ge dem som är i störst behov av vård och insatser den vård och behandling som de behöver. Alldeles för många patienter kommer inte i behandling, får inte det sociala stöd som de behöver och får inte den övriga hälso- och sjukvård som de behöver för de problem, följdsjukdomar och annat som de drabbas av på grund av eller under sitt missbruk.</p><p>Ministern nämnde att det såklart finns en viss, eller rent av en stor, osäkerhet när det gäller siffrorna över hur exakt mycket högre svensk narkotikarelaterad dödlighet är jämfört med andra länders. Så är det. Sverige är duktigt på att föra statistik. Vi kan nog känna oss trygga med att vi har väldigt bra koll på hur många personer i Sverige som dör av narkotikarelaterade orsaker. Andra länder följer kanske inte dessa dödsfall riktigt lika noggrant som Sverige. Men Sverige har, fru talman, en fyra gånger högre rapporterad narkotikarelaterad dödlighet än EU:s genomsnitt. Dödligheten hos oss sticker ut. Det gör att vi måste ompröva och utveckla vår politik.</p><p>Vi vet bland annat att de som löper störst risk att dö av narkotikarelaterade orsaker är injektionsmissbrukare och de som brukar opioider. Där har läkemedelsassisterad behandling väldigt god effekt. Utan behandling lyckas bara en av tio opioidberoende avsluta sitt missbruk. Om de inte gör det leder detta till misär, sjukdom, kriminalitet och i många fall död. Dödligheten för opioidberoende personer är 7 procent per år om de inte får behandling. Det är därför oerhört angeläget att dessa personer kommer i vård och behandling.</p><p>Socialministern säger att vi visst har bra koll på hur många personer som är i behandling. Nej, skulle jag säga. Det finns en uppskattning från Socialstyrelsen om 4 000 personer, men det är just en skattning. Man försöker till exempel titta i registret för läkemedelsförskrivningar. Man har även gjort enkätundersökningar som dock innehållit stora brister. Jag tycker att ministern måste vara försiktig med att säga att si och så många personer är under behandling eftersom vi inte vet det.</p><p>Fru talman! Det är på sätt och vis talande att vi har stenkoll på hur många patienter som dör av narkotikarelaterade orsaker, men vi vet inte hur många som befinner sig i ett beroende och hur många som är injektionsmissbrukare eller brukar opioider och är i behov av LARO. Vi vet det sista, det vill säga hur många som dör av sitt missbruk, men vi vet inte hur målgruppen för vård och behandling ser ut. Vi vet inte hur stor täckningsgrad vi har inom vård och behandling. </p><p>Detta är grunden till min interpellation. Vi måste ha koll på läget om vi ska kunna utveckla politiken, om hälso- och sjukvården ska kunna utveckla sina insatser och om vi ska kunna säkerställa en bättre efterlevnad av de uppdaterade och, som jag tycker, bra nationella riktlinjerna från Socialstyrelsen. Det har vi dock inte. Vi vet egentligen bara hur många som dör. Detta är djupt otillfredsställande. Jag tycker att socialministern borde ta itu med problemet.</p>",
    "intressent_id": "069309987221",
    "rel_dok_id": "H810181",
    "replik": "N",
    "systemdatum": "2021-01-29 13:49:57"
  }
}