{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c465139e-2ab4-ec11-9167-901b0eac4c78",
    "anforande_nummer": "85",
    "talare": "Per Bolund (MP)",
    "parti": "MP",
    "anforandetext": "<p>Fru talman! Miljöpartiet, Socialdemokraterna och Centerpartiet har förhandlat om skogspolitik under lång tid och har också kommit fram till en gemensam ståndpunkt. Men politik måste som bekant också finansieras. Många skogsägare vill göra insatser för att bevara artrikedomen på sina marker och sluta naturvårdsavtal där de får ersättning från staten för sitt naturskydd. Men när budgeten röstades fram och Centerpartiet lade ned sin röst släppte man fram Sverigedemokraternas framförhandlade budget, som innebar att skyddet av värdefull natur drogs ned med 2 miljarder kronor.</p><p> STYLEREF Kantrubrik \\* MERGEFORMAT Partiledardebatt</p><p>Många hundra skogsägare runt om i Sverige väntar nu på ersättning som de ansökt om enligt naturvårdsavtal. Det beräknas att det bara i Jämtland finns över 50 000 hektar skog som skogsägarna själva har sagt att de vill skydda men som man inte kommer att kunna skydda på grund av att pengarna inte räcker. I stället kan skogsägare tvingas att mot sin vilja hugga ned skog som de velat skydda.</p><p>Min fråga till Annie Lööf och Centerpartiet är: Den äganderätt som Centern pratar så varmt om, gäller den bara rätten att avverka och inte rätten att skydda sin skog?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}