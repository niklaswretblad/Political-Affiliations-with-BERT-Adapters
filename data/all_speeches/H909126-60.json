{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "6a022d69-c139-ed11-9178-901b0e9b71a8",
    "anforande_nummer": "60",
    "talare": "Annie Lööf (C)",
    "parti": "C",
    "anforandetext": "<p>Herr talman! Europa och världen står inför en av vår tids största kriser, och vi måste ta hotet om rysk påverkan på våra politiska beslut och vår demokrati på största allvar.</p><p></p><p>Samtidigt har vi ett parti, Sverigedemokraterna, som sedan man kom in i riksdagen haft Putinvurmande partiföreträdare i försvarsutskottet under tio års tid - personer som hyllat invasionen av Ukraina och som genom sina utskottsposter haft tillgång till säkerhetsklassade försvarsuppgifter.</p><p>Åkesson har själv konstaterat att \"det har varit upprepade klavertramp\", men han tycker ändå att de som företrätt partiet i försvarsfrågor har \"gjort det på ett bra sätt\". Åkesson kan av de uttalandena att döma inte förstå allvaret i den situation som vårt land och världen befinner sig i.</p><p>Kan svenska folket lita på att Jimmie Åkesson kommer att agera för att få slut på Kremlvänligheten i sitt parti? Går det att lita på att det efter valet i september inte finns proryska sverigedemokrater på höga positioner i Regeringskansliet?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}