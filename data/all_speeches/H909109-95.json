{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Svar på interpellation 2021/22:459 om utländskt ägande av viktig infrastruktur",
    "underrubrik": "",
    "kammaraktivitet": "interpellationsdebatt",
    "anforande_id": "12839754-be2a-ed11-9178-901b0e9b71a8",
    "anforande_nummer": "95",
    "talare": "Alexandra Anstrell (M)",
    "parti": "M",
    "anforandetext": "<p>Herr talman! Jag tackar ministern för svaret.</p><p>Andelen utländska ägare av svensk vindkraft har närapå fördubblats på bara några få år, och enligt branschorganisationen Svensk Vindenergi är den enskilt största ägaren i dag ett statligt kinesiskt bolag.</p><p>Den tekniska utvecklingen har gjort vindkraftverken betydligt högre, och det planeras för vindkraftverk på över 300 meter. Det krävs givetvis miljardinvesteringar för att bygga moderna vindparker, och den typen av kapital finns ofta hos stora internationella bolag eller stora stater.</p><p>Kina använder ofta sitt ekonomiska inflytande för att få politiska fördelar. I medierna i går kunde vi höra Kinaanalytikern på FOI, Oscar Almén, säga att det inte är bra att hamna i beroendeställning. Vidare sa han att man behöver göra skillnad på investerare från auktoritära länder.</p><p>Nu bereds <em>Direktinvesteringsutredningen</em> i Regeringskansliet, vilket ministern hänvisar till, men frågan är när vi kommer få se några ytterligare förslag i frågan.</p><p>Är man inte förberedd så är man oförberedd, och under Socialdemokraternas åtta år i regeringsställning har det varit tydligt att de har varit naiva, skyllt på att de inte såg det komma och så vidare.</p><p>Herr talman! Vi har inte råd att vara oförberedda när det gäller den viktiga elberedskapen. Elanvändningen är hög inom flera sektorer, exempelvis industri, transporter, bostäder och service, och elanvändningen ökar. Det svenska samhället är elberoende, och störningar kan få ganska stora konsekvenser för stora delar av samhället. Det handlar om långt större störningar än att man inte kunde koka kaffe i Vega i morse. Störningar påverkar elektroniska kommunikationer, transporter, kommunalteknisk försörjning, sjukvård och finansiella tjänster.</p><p>Vattenkraften och kärnkraften utgör i dag basen i svensk elproduktion. Dessa behövs, för vi behöver massor av el när vi elektrifierar mer och mer, även när det inte blåser.</p><p>Herr talman! I december 2017 gav regeringen i uppdrag till Försvarsmakten och Länsstyrelsen Gotland att starta ett utvecklingsarbete för samverkan och organisation inom totalförsvaret på ön. Rapporten är nu klar och överlämnad till regeringen. En fråga som lyfts upp är vikten av att tydliggöra på nationell, regional och lokal nivå vilken part som skriver avtal med vem och hur finansiering ska ske för att öka totalförsvarsförmågan inom just energiförsörjningen. Detta är viktigt.</p><p>Jag håller med ministern om att frihandel är oerhört viktigt för vår demokrati och att utländskt kapital givetvis berikar Sverige. Men vi får inte vara naiva. I den rådande säkerhetspolitiska situationen är det viktigt att bestämma sig för hur lämpligt det är med utländskt ägande av viktig infrastruktur.</p><p></p><p>Putins, och med det Rysslands, agerande under de senaste månaderna har visat att vi inte alltid kan lita på utländska aktörer och möjligheten att köpa samhällsviktiga resurser som el från andra länder. Som en följd av Rysslands invasion och krig i Ukraina har EU uttalat att man kommer att göra sig mindre beroende av ryska produkter, däribland gas som används för europeisk elproduktion. Vi köper ju ibland el från andra länder.</p><p>Jag fick inte riktigt svar på min fråga om ministern anser att det är lämpligt att en icke-demokratisk nation som Kina äger en så stor andel av viktig svensk energiinfrastruktur.</p>",
    "intressent_id": "0866055333028",
    "rel_dok_id": "H910459",
    "replik": "N",
    "systemdatum": "2022-09-02 14:54:50"
  }
}