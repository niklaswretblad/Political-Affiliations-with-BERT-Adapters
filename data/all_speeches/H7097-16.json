{
  "anforande": {
    "dok_hangar_id": "5039089",
    "dok_id": "H7097",
    "dok_titel": "Protokoll 2019/20:7 Torsdagen den 19 september",
    "dok_rm": "2019/20",
    "dok_nummer": "7",
    "dok_datum": "2019-09-19 00:00:00",
    "avsnittsrubrik": "Frågestund",
    "underrubrik": "Elkapaciteten i storstäderna",
    "kammaraktivitet": "frågestund",
    "anforande_id": "bd75a432-63eb-e911-9128-901b0e9b71a0",
    "anforande_nummer": "16",
    "talare": "Lars Hjälmered (M)",
    "parti": "M",
    "anforandetext": "<p>Fru talman! Sverige har ett tilltagande problem med elkapacitet, i synnerhet i våra storstadsområden. I våras skrinlade företaget Pågen, som ju är Malmös största privata arbetsgivare, sina expansionsplaner. Det gjorde man helt enkelt för att elsystemet i Skåne inte räcker till. </p><p>I går lämnade regeringen sitt budgetförslag för 2020. Jag läste energiavsnittet och kan konstatera att det där inte finns några politiska förslag som skulle kunna lösa elproblemen i vare sig Skåne eller andra delar av Sverige. Framför oss har vi dessutom vad jag skulle säga är en önskad elektrifiering av både transportsektor och industri, men det är en utveckling som potentiellt kan hotas om elproblemen inte blir lösta. Med anledning av detta, fru talman, vill jag fråga statsrådet Eneroth: På vilket sätt tänker regeringen lösa de ökande elproblem vi nu ser i Skåne och andra delar av landet?</p>",
    "intressent_id": "0980316377627",
    "rel_dok_id": "H7C120190919fs",
    "replik": "N",
    "systemdatum": "2019-10-10 15:38:48"
  }
}