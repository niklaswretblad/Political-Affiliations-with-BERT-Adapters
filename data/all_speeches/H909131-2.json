{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Riktlinjer för den ekonomiska politiken och Vårändringsbudget för 2022 samt extra ändringsbudget om stöd till Ukraina",
    "underrubrik": "",
    "kammaraktivitet": "ärendedebatt",
    "anforande_id": "c36e0aa7-3043-ed11-9177-901b0eac4c70",
    "anforande_nummer": "2",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! Jag vill börja med att yrka bifall till reservation 1 i FiU20 och till förslaget i betänkande FiU21. </p><p>Om mindre än tre månader är det val. Då kan väljarna rösta fram en ny regering. Många vill se en förändring; det är väldigt många som känner \"Inte fyra år till med en regering som inte förmår leda Sverige rätt!\". </p><p>Frågan som nu också börjar ställas är: Har Sverige blivit en bananrepublik? Just nu, medan vi debatterar här, befinner sig svenskar runt om i landet i praktiken i landsarrest därför att de inte har fått ett pass. De kan inte lämna Sverige för att åka på semester eller jobba. Den som har ett pass och behöver flyga från huvudstaden får köa i timmar till flyget. Dessutom kan man få köa för att komma till köerna, och vägen har till och med behövt stängas av vid Arlanda på grund av detta kaos. </p><p> STYLEREF Kantrubrik \\* MERGEFORMAT Riktlinjer för den eko-nomiska politiken och Vårändringsbudget för 2022 samt extra ändringsbudget om stöd till Ukraina</p><p>Herr talman! Det här är ovärdigt Sverige, och det är obegripligt att regeringen inte förmår göra någonting åt allt detta. Allt är alltid någon annans fel. Men som jag har sagt tidigare tror jag att många förväntar sig att den som har ansvar också tar ansvar. </p><p>Vilken mandatperiod som nu går mot sitt slut! Jag tror att vi skulle kunna ägna mycket tid här i kammaren åt att prata om just detta, men det ska vi inte göra. Det kommer att skrivas många böcker om dessa fyra år; kanske kommer några av er här inne att göra det, men forskarna kommer absolut att studera noggrant vad som har hänt i Sveriges riksdag under de senaste fyra åren. Det har nämligen varit en minst sagt speciell tid i svensk politik. </p><p>Vi har en historiskt svag regering som representerar färre än en tredjedel av mandaten här i Sveriges riksdag. Det är en regering som vilar på stödet från Centerpartiet och från en vänsterpolitisk vilde. Att ha svaga regeringar är alltid problematiskt, men i en tid av stor osäkerhet om hur världens och Sveriges ekonomi ska utvecklas och med historiskt hög inflation, stigande räntor och till och med risk för stagflation är behovet av politisk stabilitet extra stort. När människor oroar sig för sin hushållsekonomi ska de i alla fall kunna lita på att en regering klarar av att driva en politik som skyddar hushållen och bygger skyddsvallar i den svenska ekonomin - och att den kan få stöd för sin politik här i riksdagen. </p><p>Herr talman! Många människor känner nu att det har blivit dyrt att vara svensk. Det är rekordhöga elräkningar, skyhöga bensin- och dieselpriser samt ökade kostnader för mat. Dessutom ökar nu kostnaden för att bo. 28 000 kronor per år - så mycket dyrare har det blivit för en helt vanlig barnfamilj att leva i Sverige med den här regeringen. Det är bland annat en följd av 46 höjda skatter, men det är också en följd av en katastrofalt dålig energipolitik. 28 000 kronor är oerhört mycket pengar för de allra, allra flesta. </p><p>Socialdemokraterna försöker nu desperat kompensera för sin egen politik. Man vill ge tillfälliga bidrag så att människor ska kunna betala de höga socialdemokratiska skatterna. Det är riktigt dålig ekonomisk politik. Dagens tips till finansministern är därför: I stället för att föreslå en tusenlapp till alla bilägare - vilket för övrigt knappt räcker till en tank - är det bättre att sänka skatten och förändra reduktionsplikten så att det på riktigt blir billigare att tanka. Så tycker en stor majoritet här i riksdagen, och framför allt tycker en stor majoritet av landets bilägare så. Nu är det upp till Mikael Damberg att fullfölja det beslut som riksdagen har fattat, så att det verkligen blir billigare att tanka. </p><p>Herr talman! Moderaterna är partiet för den som arbetar, vill arbeta och har arbetat. Därför är jag väldigt glad över den historiska pensionssatsning som Moderaterna har lagt fram tillsammans med Sverigedemokraterna, Kristdemokraterna och Liberalerna. Det ska vi alla rösta om i dag. Vi har olika alternativ här, men med vårt förslag får landets alla pensionärer - 2,3 miljoner människor - en förstärkning av sin ekonomi. Allra mest går till dem som har det tuffast, men det blir också en skattesänkning och en utdelning av det vi kallar gasen i pensionssystemet till alla. </p><p> STYLEREF Kantrubrik \\* MERGEFORMAT Riktlinjer för den eko-nomiska politiken och Vårändringsbudget för 2022 samt extra ändringsbudget om stöd till Ukraina</p><p>En viktig skillnad mellan det förslag vi har lagt fram och det förslag Socialdemokraterna lade fram i sin vårbudget är att vi också säkrar att det lönar sig att ha arbetat och att det lönar sig att fortsätta jobba som pensionär, om man vill det. Allt annat är ohederligt mot de människor som under ett helt arbetsliv har ställt klockan, fått iväg barnen till skolan, tagit sig till jobbet och varit med och bidragit. Vi tycker helt enkelt att ett helt arbetsliv ska löna sig - samtidigt som vi ser till att de med allra lägst pension och mest knappa marginaler också får betydligt mer. Alla partier och ledamöter här i riksdagen som håller med om det bör rösta ja till vår budget i dag. </p><p>Herr talman! Det har inte bara blivit dyrt att vara svensk; det har blivit otryggt också. Den här våren har präglats av brutala hedersbrott, av kvinnomord och av gängvåld som har eskalerat. Fler än någonsin skjuts till döds i Sverige. Hemma i Örebro vaknade barnen nyligen upp till en stängd förskola därför att två personer hade skjutits på deras skolgård. Sverige har verkligen blivit ett annat land än det jag växte upp i och har fostrat mina barn i. Men jag vägrar att acceptera den utvecklingen, och jag vet att det går att vända den. </p><p>För detta behöver lagar ändras, och brottsoffren måste ställas i centrum. Polisen måste få fler och bättre verktyg, men resurserna till polis och rättsväsen måste också fortsätta att växa under åren framöver. Jag är glad att oppositionspartierna här i riksdagen tar ansvar när regeringen inte gör det, och den polislönesatsning vi fick fram för i år ger nu resultat. Det gick att läsa i medierna i går att man nu gör stora satsningar på bland annat ingångslönen för poliser. Politik gör skillnad, och oppositionsbudgetar kan verkligen göra skillnad. </p><p>Nu fortsätter Moderaterna, Sverigedemokraterna, Kristdemokraterna och Liberalerna att öka medlen till polisen så att den får de resurser som krävs för att säkra människors trygghet i hela landet. Vi förstärker polisen med 500 miljoner i stället för regeringens 2 miljoner. Den som vill se till att korta köerna för att få ett pass bör alltså rösta ja till den budget vi ska fatta beslut om i dag. </p><p>Herr talman! Det land som inte kan försvara sig kan vilken dag som helst förlora sin frihet. Därför är det viktigt att vi kan samlas om viktiga tillskott till försvaret redan under det här året, och i den här budgeten tar vi ytterligare steg. Det går att till 2025 öka anslagen till försvaret till 2 procent av bnp. Vill man göra det måste man redan nu ge försvaret bemyndigandet. Därför fördubblar vi deras resurser, så att upprustningen kan börja. </p><p>Tryggheten ska dock inte bara säkras vid landets gränser; den måste också säkras vid våra vänners gränser på andra sidan. Jag vet att det finns en stor samsyn kring det. Många västländer ökar nu sitt stöd till Ukraina, inte minst efter det att Ryssland påbörjat en förnyad offensiv.</p><p>Vi säger självklart ja till den satsning som regeringen gör i detta. Här står vi enade. Men vi lägger också ytterligare 1 miljard i denna budget som man i dag kan rösta ja eller nej till. Nu behövs mer stöd.</p><p>Avslutningsvis, herr talman: Om tre månader kan Sverige få en ny regering, en regering som kan få ordning på Sverige genom att se problemen som de är och kunna prioritera och fokusera, som kan vända en negativ utveckling som eskalerat under Socialdemokraternas år vid makten, som klarar att lotsa Sverige i ett nytt och svårt ekonomiskt läge, som stärker hushållen men samtidigt genomför viktiga reformer för att stärka svensk konkurrenskraft och stärka arbetslinjen. Sverige behöver en regering som kan få ordning på energiförsörjningen.</p><p> STYLEREF Kantrubrik \\* MERGEFORMAT Riktlinjer för den eko-nomiska politiken och Vårändringsbudget för 2022 samt extra ändringsbudget om stöd till Ukraina</p><p>Det är det vi har att besluta om i dag. Ja till stärkt pension för alla, ja till mer pengar till polis, försvar och Ukraina. Det är vad dagens omröstning handlar om. Jag noterar att regeringspartierna tänker rösta nej till vårt förslag.</p><p>(Applåder)</p>",
    "intressent_id": "0899112324519",
    "rel_dok_id": "H901FiU20, H901FiU21",
    "replik": "N",
    "systemdatum": "2022-10-03 17:33:25"
  }
}