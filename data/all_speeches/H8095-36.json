{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7948e5fe-ab04-eb11-9146-901b0e9b71a8",
    "anforande_nummer": "36",
    "talare": "Socialministern Lena Hallengren (S)",
    "parti": "S",
    "anforandetext": "<p>Svar på interpellationer</p><p>Fru talman! I den här debatten förtjänar det att sägas att jag utgår från att den som har stora assistansbehov, den som behöver andningshjälp dygnet runt har statlig assistans. Den som har så stora behov har naturligtvis behov av statlig assistans.</p><p>Jag inser att det inte är enkelt, men jag vill ändå föra in frågan om hur länge alla i ett hushåll ska hålla sig isolerade. Det handlar om att också i ett hushåll hålla avstånd. Möjligheten att vara hemma med ersättningen har begränsats till en anhörig som är personlig assistent av den anledningen att man då inte kan hålla de avstånd man annars kan hålla. Det blir en omöjlighet för en hel familj med vuxna och barn i olika åldrar att inte på något sätt ha kontakt med samhället utanför. Det gäller att verkligen förhålla sig till alla de regler och rekommendationer som finns och att samhället i sin helhet blir anpassat.</p><p>Den som behöver andningshjälp dygnet runt ska ha statlig assistans och omfattas av förslaget. I övrigt har jag inga nya besked att ge i dag. Jag hoppas verkligen att den som har de behoven söker den smittpenning som nu är möjlig att söka.</p><p>Interpellationsdebatten var härmed avslutad.</p>",
    "intressent_id": "0853395328224",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:06"
  }
}