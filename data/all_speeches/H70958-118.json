{
  "anforande": {
    "dok_hangar_id": "5053101",
    "dok_id": "H70958",
    "dok_titel": "Protokoll 2019/20:58 Onsdagen den 15 januari",
    "dok_rm": "2019/20",
    "dok_nummer": "58",
    "dok_datum": "2020-01-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b08e1123-fa53-ea11-912e-901b0eac4c78",
    "anforande_nummer": "118",
    "talare": "Ebba Busch Thor (KD)",
    "parti": "KD",
    "anforandetext": "<p>Fru talman! Januariöverenskommelsens skattepolitik skiljer sig radikalt från den som Alliansen stod för och som Kristdemokraterna alltid har stått för. När vi som socialt borgerligt parti riktat våra skattesänkningar har de alltid gått främst till låg- och medelinkomsttagare. Det märktes bland annat i M-KD-budgeten, som gav en vanlig familj flera hundra kronor mer i månaden. Breda skattesänkningar är en del av en välfärdspolitik som gör det möjligt för fler familjer att till exempel köpa sig ett hus eller bygga upp sitt eget sparande. </p><p>Nu är det annorlunda. Trots att huvudreformen i regeringens budget var sänkt skatt fick vårdbiträdet 0 kronor. Läraren fick 0 kronor av detta, och polisen fick 0 kronor. Isabella Lövin fick dock en skattesänkning som motsvarar två hela månadslöner för en undersköterska. Varför är det viktigare att en minister får en skattesänkning än att en undersköterska får det?</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2020-02-20 17:01:17"
  }
}