{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "25fad202-ccc0-ec11-9167-901b0eac4c78",
    "anforande_nummer": "17",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Det får statsrådet ta med berörda parter i så fall; Sverigedemokraterna har inte varit en del av den energiöverenskommelsen. Vi har inga problem med sådant utan gör gärna upp. </p><p>Ett problem som är återkommande är den politik som regeringen går fram med. Jag tycker inte att det imponerar alls med den lista man kommer med i elektrifieringsstrategin; man har slagit sönder vårt kraftsystem fullständigt och gjort det väderberoende. Det är ju inte den hantverkare som har misslyckats med att renovera huset och står med brister som man bör anlita för att lösa de brister som har uppstått - med samma medicin som har skapat bristerna från första början. </p><p>Detta handlar uteslutande om att ha en förståelse. Man kan absolut använda vätgas för att lagra energi, som statsrådet var inne på, men då åtgår det nästan fyra gånger så mycket energi för att göra den planerbar. Det skulle bryta mot målen som finns för energieffektivisering. Frågan är, fru talman: Förstår inte Socialdemokraterna vad problemet är med ett alltför väderberoende kraftsystem för Sverige som industrination?</p>",
    "intressent_id": "0130789484021",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}