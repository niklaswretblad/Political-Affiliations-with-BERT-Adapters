{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "4f94bf96-a1ad-eb11-914f-901b0eac4c78",
    "anforande_nummer": "183",
    "talare": "Magnus Ek (C)",
    "parti": "C",
    "anforandetext": "<p>Fru talman! Det finns ju lite olika typer av repliker i den här kammaren. Det finns de som är mer direkta och verkligen syftar till en hård debatt, och det finns de som är - eller försöker att vara - något mer konstruktiva. Jag tror att denna replik syftar till det senare, för jag blev väldigt intresserad när ledamoten talade om villkoren på landsbygden och det svenska biståndet och utvecklingssamarbetet.</p><p>Jag skulle vilja lägga denna replik på att försöka borra lite djupare i detta, för här tror jag att vi har en av utmaningarna både i utvecklingssamarbete överlag och i det svenska utvecklingssamarbetet. Det handlar om att faktiskt nå ut till alla de fattiga och förtyckta som vi hoppas att biståndet och utvecklingssamarbetet ska nå.</p><p>Det här kan ha förändrats under året, för vi har som sagt haft ett mycket svårt år, men före pandemin sa vi att 70 procent av världens fattiga bor på landsbygd. Majoriteten av dem är kvinnor, och majoriteten av dem försörjer sig på jordbruk. Här ser jag ett problem i att vi inte når dem tillräckligt, och det skulle Centerpartiet vilja fokusera på.</p><p>Hur ser ledamoten Laitinen Carlsson att detta kan utvecklas, och kan hon utveckla det något?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:56"
  }
}