{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "13c790c4-7aba-ec11-9167-901b0eac4c78",
    "anforande_nummer": "18",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Det är ju ett helt vrickat resonemang. Men det är också Sverigedemokraternas gamla vanliga kombination av klasshat och invandrarhat.</p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Det är inte så att någon vill hålla kvar någon annan i något bidragsberoende för sakens skull, inte på något sätt. Däremot måste man se till att människor kan hjälpas ur sitt beroende på olika sätt och att de kan få stöd och hjälp för att kunna bryta sig loss.</p><p>Det är precis därför vi socialdemokrater har så stort stöd i de utsatta bostadsområdena. Det finns ju nästan inga andra partier där. Det är vi som är i de utsatta områdena därför att de som bor där vet att det är vi som faktiskt kan se till att hålla samman Sverige och hjälpa till att integrera människor in i Sverige. Det är därför vi har det här stödet.</p><p>Vi kommer naturligtvis aldrig att ge avkall på våra värderingar när det gäller hedersförtryck eller någonting annat. Tvärtom kommer vi, precis som jag sagt och som Fadime var ett exempel på, att hjälpa till att bryta loss människor ur det här förtrycket. Det gör vi konkret i vardagen på ett sätt som inga andra partier gör.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}