{
  "anforande": {
    "dok_hangar_id": "5074679",
    "dok_id": "H80936",
    "dok_titel": "Protokoll 2020/21:36 Tisdagen den 17 november",
    "dok_rm": "2020/21",
    "dok_nummer": "36",
    "dok_datum": "2020-11-17 00:00:00",
    "avsnittsrubrik": "Svar på interpellation 2020/21:71 om Transportstyrelsens hantering av trafiktillstånd",
    "underrubrik": "",
    "kammaraktivitet": "interpellationsdebatt",
    "anforande_id": "1ad070b1-5139-eb11-914a-901b0e9b71a8",
    "anforande_nummer": "60",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar statsrådet för svaret.</p><p>Kritik kan man framföra utan att för den sakens skull bli beskylld för att vilja omstörta någon form av verksamhet. Det är inte det som det handlar om. Vad det handlar om är de människor som jobbar och sliter. Det är oerhört många människor som lägger ned ett enormt arbete ute i vårt samhälle för att få vardagen att gå runt, för att vårt samhälle ska fungera och för att transportverksamheten ska fungera.</p><p>Den del av Transportsverige som nu rullar har ju sina tillstånd. Det är inga konstigheter i det. Problemet är de som är tvungna att ställa av sitt enda fordon i avvaktan på att pandemin ska gå över. Då är myndigheten blixtsnabbt där och vill vidta en åtgärd.</p><p> STYLEREF Kantrubrik \\* MERGEFORMAT Svar på interpellationer</p><p>Det står så här i artikel 13 i förordning 1071, och det är ganska viktigt: \"Om den behöriga myndigheten konstaterar att ett företag riskerar att inte längre uppfylla kraven i artikel 3 ska den underrätta företaget om detta. Om den behöriga myndigheten konstaterar att ett eller flera av dessa krav inte längre är uppfyllda, får den bevilja företaget en av följande tidsfrister.\" Där kommer sexmånadersgränsen in. Man hänvisar alltså till artikel 3, där det står att företag ska \"vara faktiskt och fast etablerade i en medlemsstat\", ett villkor som är uppfyllt, och \"ha gott anseende\", ett villkor som också är uppfyllt. De ska vidare \"ha tillräckliga ekonomiska resurser\" och \"ha erforderligt yrkeskunnande\" - även dessa villkor är uppfyllda. Ändå går man in och vidtar en åtgärd på grund av att vi har en pandemi, både i Sverige och i världen i övrigt, som gör att verksamheten inte fungerar så som den normalt gör.</p><p>Det här fick naturligtvis en företagare att tillskriva EU, eftersom det hela tiden hänvisas till EU. Han fick ett svar därifrån. Det är ganska intressant att läsa det svaret. Sexmånadersgränsen är ju det som hela tiden cirkulerar. Det står så här: Som ett preliminärt uttalande vill vi först framhålla att detta svar ger uttryck för Europeiska kommissionens uppfattning. Endast Europeiska unionens domstol är behörig att avgöra hur unionsrätten ska tolkas.</p><p>Här backar man lite grann från den hårda tolkningen av detta med sex månader. Man hävdar att det är domstolen som gör tolkningen, inte Europeiska kommissionen.</p><p>Vidare står det så här: Vi anser att pandemin, som har orsakat en nedgång eller i vissa fall till och med ett tillfälligt avbrott i vägtransportföretagens verksamhet, vederbörligen bör beaktas av de nationella myndigheterna när de bedömer om ett företag uppfyller de krav som ställs för att få behålla sitt tillstånd.</p><p>Det finns möjlighet för de nationella myndigheterna att avstå från att lägga ett brev på lådan där man hotar med att dra in tillståndet. Det är fritt för myndigheten i Sverige att göra detta. Man hävdar från Transportstyrelsens sida att EU ställer det kravet. Men enligt enhetschefen Eddy Liegeois - jag ber om ursäkt om jag inte uttalade namnet rätt - svar, som jag läste ur, finns det trots allt en möjlighet för svenska myndigheter att vara lite mjukare i sin uppfattning.</p><p>(forts.)</p>",
    "intressent_id": "0880018341619",
    "rel_dok_id": "H81071",
    "replik": "N",
    "systemdatum": "2020-12-08 13:35:13"
  }
}