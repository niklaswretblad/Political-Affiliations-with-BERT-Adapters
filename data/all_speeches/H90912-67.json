{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "87851f8f-a231-ec11-915b-901b0eac4c78",
    "anforande_nummer": "67",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Jag tackar Niklas Wykman för hans omtanke. Jag känner mig inte särskilt ensam på landsbygden; vi är många som bor där och till stor del uppskattar det.</p><p>Jag noterar att jag inte fick något svar på varför direktören eller pr-killen på Södermalm ska få en större del av skattesänkningen på 1 krona litern än invånarna i Laxå eller Hofors. Jag tycker att det är en oförsvarbar åtgärd ut fördelningspolitisk synpunkt.</p><p>När det gäller klimatpolitik vill Moderaterna satsa på kärnkraft och använder att det eldas i ett oljekraftverk i Blekinge som främsta skäl för det, trots att Moderaterna vet att det vid detta tillfälle var billigare att använda olja än kärnkraft. Kärnkraftens leverans är dessutom osäker, både när det gäller näten och för att man stängde ned under sommaren för renovering. Detta framgår dock sällan.</p><p>Jag ser fram emot ett kraftfullt budgetförslag och en kraftfull politik med offensiva miljöförslag från Moderaterna. Jag tycker att det har saknats hittills.</p><p>Detta återstår att se, och vi kommer att få diskutera frågan mer och även budgetfrågan längre fram.</p>",
    "intressent_id": "0903081277919",
    "rel_dok_id": "",
    "replik": "Y",
    "systemdatum": "2021-10-20 14:38:40"
  }
}