{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:202 om bredbandsutbyggnaden",
    "underrubrik": "",
    "kammaraktivitet": "interpellationsdebatt",
    "anforande_id": "61db98f2-e04c-ea11-9130-901b0e9b71a0",
    "anforande_nummer": "43",
    "talare": "Lotta Olsson (M)",
    "parti": "M",
    "anforandetext": "<p>Fru talman! Jag vill börja med att tacka statsrådet för svaret.</p><p>Sverige är ett av världens mest digitaliserade länder. Vi har och har haft företag som varit ledande i att ta fram tekniken för telefoni och digitalisering. Dessutom har vi ända sedan Axel Oxenstiernas tid en tradition att vara duktiga på att organisera vårt samhälle. Det har varit en framgångssaga för oss och har lett till att vår befolkning även utanför de stora städerna på ett självklart sätt kunnat kommunicera och ta en aktiv roll i samhället, alltifrån den tidiga telefonin till dagens internet.</p><p>Vi kan nu vara på väg att förlora mycket av det vi tidigare vunnit. Vår tidiga utveckling av telefonin har lett till att vår befolkning är upplyst och lätt kan kommunicera. Nu står vi inför en utveckling som på ett annat sätt lämnar människor utanför. När digitaliseringen fortsätter att utvecklas lämnar den alla dem som inte har en bra bredbandsuppkoppling utanför.</p><p>Samtidigt som många smarta tjänster utvecklas digitalt kan många inte delta alls. Samtidigt som vi kan beställa läkemedel, boka tider hos vårdcentral eller kommunicera med hälso- och sjukvården via smarta tjänster kan många inte kommunicera alls. Det kan vara så att man delvis kan vara uppkopplad. Men utan ett robust och pålitligt bredband kan man inte fullt ut använda tekniken.</p><p>Nu skryter man i en del kommuner med att man har en stor procentandel av sina medborgare uppkopplade. Så kan det också vara. Men många bor nära städernas stortorg, och utanför tätorterna är situationen en helt annan.</p><p> STYLEREF Kantrubrik \\* MERGEFORMAT Svar på interpellationer</p><p>Där uppkopplingen behövs mest för att minska resandet, öka företagandet och öka servicen och tryggheten finns många gånger inget bredband alls. Där man skulle ha stor nytta av att sköta sitt företag på distans finns inte den möjligheten. Socialdemokraterna, vars mantra har varit att minska klassamhället, gör i dag precis tvärtom. Det här kommer att skapa ett nytt sorts klassamhälle.</p><p>Det är personer utanför våra tätorter som är de stora förlorarna. Den socialdemokratiska regeringen driver en politik där alltmer digitaliseras. Det är bra. Men samtidigt finns inte infrastrukturen för detta. Hur ska man göra? Det är som att skicka post när posten inte finns i stora områden.</p><p>Hur kan man alltmer lägga funktioner vid en vårdcentral eller en hemtjänst via \"smarta tjänster\" när människor inte kan använda tekniken? Samtidigt som man önskar använda den nya tekniken eftersom den gör oss mindre beroende av bilen gör man precis tvärtom. Många kopparledningar tas bort och ersätts bara av mobil telefoni, som inte alltid fungerar. Dessutom är det ofta så att det funkar en stund och sedan kopplas ned, och det innebär att det ärende man håller på med går förlorat och försvinner.</p>",
    "intressent_id": "066769783310",
    "rel_dok_id": "H710202",
    "replik": "N",
    "systemdatum": "2020-02-11 16:13:26"
  }
}