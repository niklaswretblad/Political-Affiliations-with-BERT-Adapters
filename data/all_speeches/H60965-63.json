{
  "anforande": {
    "dok_hangar_id": "5025629",
    "dok_id": "H60965",
    "dok_titel": "Protokoll 2018/19:65 Torsdagen den 14 mars",
    "dok_rm": "2018/19",
    "dok_nummer": "65",
    "dok_datum": "2019-03-14 00:00:00",
    "avsnittsrubrik": "Statsministerns frågestund",
    "underrubrik": "Det framtida EU-samarbetet",
    "kammaraktivitet": "statsministerns frågestund",
    "anforande_id": "a39f9228-f956-e911-911c-0090facf175a",
    "anforande_nummer": "63",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Detta med att samarbeta mer behöver nog förtydligas lite. Vi är med i diskussionen om hur vi stärker samarbetet för att bekämpa terrorism och organiserad brottslighet, hur vi stärker vårt försvar och hur vi får till stånd mer forskning, innovation och klimatomställning. Detta har vi hela tiden uttalat. Vi vill att EU ska göra mer och att vi ska göra mer tillsammans.</p><p>Sedan är frågan ibland hur mycket EU-institutionerna och respektive medlemsstat ska bestämma. Det är en annan diskussion. Vi är inte lika övertygade om att man per automatik ska överföra beslutsrätt till EU. Man kan göra det i vissa frågor, och det har också skett. Det står i fördraget, så vi vet vilka beslut det gäller.</p><p> STYLEREF Kantrubrik \\* MERGEFORMAT Statsministerns frågestund</p><p>Det är ingen tvekan om att vi vill ha det här samarbetet. Vi ser EU som en enorm möjlighet för Sverige. Alla som har varit emot EU och en del som för inte så länge sedan till och med tyckte att vi skulle gå ur EU måste nu begripa att detta samarbete faktiskt är A och O för Sveriges välstånd och framtid. EU gör dock inte allting rätt. Vi måste också få säga att man inte per automatik måste ha nya EU-byråer om man vill stärka säkerheten i EU.</p><p>Jag välkomnar alltså denna diskussion, och vi deltar i den. Jag välkomnar Macrons diskussion även om jag inte alltid delar hans uppfattning att det när vi stärker samarbetet för ökad säkerhet måste innebära att vi ska ha en europeisk byrå för att klara det. Just den delen, hur det ska gå till, återstår att se.</p><p>Men att EU ska samarbeta mer för vår säkerhet och vår framgång, för innovation och export och naturligtvis för att klara klimatet är vi helt införstådda med. Det innebär dock inte per automatik att mer beslutsmakt ska flyttas till Bryssel.</p>",
    "intressent_id": "0218878014918",
    "rel_dok_id": "H6C120190314sf",
    "replik": "N",
    "systemdatum": "2019-04-04 18:47:11"
  }
}