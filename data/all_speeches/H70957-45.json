{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:202 om bredbandsutbyggnaden",
    "underrubrik": "",
    "kammaraktivitet": "interpellationsdebatt",
    "anforande_id": "63db98f2-e04c-ea11-9130-901b0e9b71a0",
    "anforande_nummer": "45",
    "talare": "Lotta Olsson (M)",
    "parti": "M",
    "anforandetext": "<p>Fru talman! Det stämmer som minister Ygeman säger: Vi är den mest digitaliserade befolkningen i Europa. Men Sverige har också lagt satsningarna på digitala tjänster. När man ska kontakta sin vårdcentral i dag krävs det att man kan koppla upp sig digitalt. Annars hamnar man i en väldigt tråkig situation. Vi har anpassat samhället efter den höga graden av digitalisering.</p><p>Jag besökte för några år sedan Italien för att titta på krishantering där. I Sverige bekymrar vi oss för hur vi ska klara manuella tjänster när de digitala ligger nere. Det problemet har man inte om det blir en jordbävning i Italien eftersom man fortfarande har kvar alla de manuella rutinerna. Det har vi inte i Sverige. Det krävs att man kan hämta sina provsvar och boka sin medicin digitalt, så vi har liksom inte något val. Utvecklingen kan inte vara medioker, för eftersom vi har tryckt på knappen som gör vår hälso och sjukvård och en stor del av det offentligas servicefunktioner gentemot medborgarna digital måste alla ha detta.</p><p> STYLEREF Kantrubrik \\* MERGEFORMAT Svar på interpellationer</p><p>Jag bor utanför stan, och jag känner en del äldre personer som inte kan ha trygghetslarm eftersom tekniken inte finns. Då kan man inte ha en koppartelefon i stället, för det nätet är bortplockat.</p><p>Trots att vi är bra i Sverige kan vi inte slå oss för bröstet när det gäller detta. Vi har gjort en jättestor reform, och den tycker jag att vi ska surfa på och dra nytta av. Men jag skulle önska att regeringen i stället för att satsa på höghastighetståg satsade på höghastighetsteknik vad gäller bredband. Det skulle innebära så mycket större besparing av transporter och göra att vi kan jobba så mycket smartare. Många skulle kunna jobba hemifrån och så vidare. En sådan satsning vore så mycket bättre.</p><p>Alla vi som har tittat på gamla journalfilmer har sett hur det var när telefonin kom till Sverige. Det var inte fråga om att det skulle finnas någon i en buske någonstans som inte var med, utan verkligen alla fick telefoni. Den nådde ut överallt. Det är precis så jag önskar att regeringen nu ska jobba med bredband och uppkoppling: Alla ska kunna vara med.</p><p>Då kan vi också hjälpa alla våra regioner med deras dåliga ekonomi och till fullo använda tekniken så att man kan nå många gamla som finns hemma och har svårt att ta sig någonstans. Dessutom har vi ju stora problem med kommunikationer, och det kostar rätt mycket i dag att åka bil. Många skulle kunna använda tekniken fullt ut.</p><p>Så fortsätt att surfa på med detta! Men vi ska inte vara nöjda, utan vi ska vara ännu bättre. Jag tycker att det är en självklarhet att vissa personer i samhället inte ska hamna på efterkälken när vi har ställt om tekniken. Om vi har ställt om tekniken måste tekniken komma alla till godo.</p>",
    "intressent_id": "066769783310",
    "rel_dok_id": "H710202",
    "replik": "N",
    "systemdatum": "2020-02-11 16:13:26"
  }
}