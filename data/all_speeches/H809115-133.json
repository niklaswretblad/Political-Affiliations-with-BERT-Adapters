{
  "anforande": {
    "dok_hangar_id": "5095787",
    "dok_id": "H809115",
    "dok_titel": "Protokoll 2020/21:115 Onsdagen den 28 april",
    "dok_rm": "2020/21",
    "dok_nummer": "115",
    "dok_datum": "2021-04-28 00:00:00",
    "avsnittsrubrik": "Planering och byggande",
    "underrubrik": "",
    "kammaraktivitet": "ärendedebatt",
    "anforande_id": "acf9ccd5-380b-ec11-9160-901b0e9b71a0",
    "anforande_nummer": "133",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Fru talman! Det är regeringen som styr landet och som har gjort det under snart två mandatperioder. Under denna tid har bostadsbyggandet ökat väldigt mycket, mer än på mycket länge dessförinnan. Vi bygger nu också bostäder med rimliga hyror med hjälp av investeringsstödet.</p><p>Men: Det är inte i nyproduktionen som de billigaste bostäderna finns. Det kommer de aldrig att göra, utan de finns i de befintliga bestånden. Det som däremot kan åstadkommas när vi tillför bostäder med rimliga hyror är att vi får en förflyttning och att vi frigör fler bostäder i det befintliga beståndet, som har lägre hyror.</p><p>Som ledamoten var inne på i sitt anförande är det viktigt att vi renoverar på ett bra sätt och att vi kan använda det energieffektiviseringsstöd som nu har aviserats och som jag hoppas ska träda i kraft efter sommaren, för att genomföra renoveringar i flerfamiljshus så att vi får bra bostäder.</p><p>Men de billigaste bostäder som vi har i Sverige kommer att finnas i det befintliga beståndet. Därför är det viktigt att vi får tillfört fler bostäder och fler hyresrätter så att vi kan få en bostadsmarknad i balans.</p>",
    "intressent_id": "0349986646724",
    "rel_dok_id": "H801CU13",
    "replik": "Y",
    "systemdatum": "2021-09-01 17:26:14"
  }
}