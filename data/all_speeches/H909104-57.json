{
  "anforande": {
    "dok_hangar_id": "5129577",
    "dok_id": "H909104",
    "dok_titel": "Protokoll 2021/22:104 Torsdagen den 28 april",
    "dok_rm": "2021/22",
    "dok_nummer": "104",
    "dok_datum": "2022-04-28 00:00:00",
    "avsnittsrubrik": "Frågestund",
    "underrubrik": "Små kommuners flyktingmottagande",
    "kammaraktivitet": "frågestund",
    "anforande_id": "b73f78f4-bb23-ed11-9178-901b0e9b71a8",
    "anforande_nummer": "57",
    "talare": "Sofia Nilsson (C)",
    "parti": "C",
    "anforandetext": "<p>Fru talman! Jag är en stolt Göingebo. Min hemkommun Östra Göinge var en av de kommuner som under 2015 välkomnade och tog emot allra flest flyktingar. Vi tog ett enormt stort ansvar och gjorde ett extremt stort jobb för att lösa situationen för alla dem som sökte skydd i Sverige. Men mottagandet har också en baksida och stora utmaningar. Utmaningarna är kanske större än vad många faktiskt förstår.</p><p></p><p>Nu står vi inför en ny flyktingsituation i Sverige. Självklart ska Sverige vara en öppen famn för människor som flyr från Ukraina, men vi får inte göra om misstaget från 2015 vad gäller stora flyktingboenden i små kommuner.</p><p>Regeringen uttrycker i dag en vilja till en jämn fördelning i hela landet och till att kommuner som tidigare tog ett stort ansvar inte ska behöva ta ett lika stort ansvar nu. Tyvärr är signalerna de motsatta. Ute i kommunerna, speciellt i min hemkommun Östra Göinge, får vi åter signaler om förfrågningar från Migrationsverket.</p><p>Därför, fru talman, går min fråga till statsrådet Anders Ygeman: Kan statsrådet garantera att små kommuner likt Östra Göinge kommun inte kommer att få boenden igen?</p>",
    "intressent_id": "0454698803028",
    "rel_dok_id": "H9C120220428fs",
    "replik": "N",
    "systemdatum": "2022-08-24 16:50:05"
  }
}