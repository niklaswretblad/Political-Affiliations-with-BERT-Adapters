{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "(forts. från § 10) Jordbrukspolitik (forts. MJU17)",
    "underrubrik": "",
    "kammaraktivitet": "",
    "anforande_id": "064f8aa5-390b-ec11-9160-901b0e9b71a0",
    "anforande_nummer": "114",
    "talare": "Markus Selin (S)",
    "parti": "S",
    "anforandetext": "<p>Fru talman! Tack, John Widegren, för ett flertal viktiga och bra frågor!</p><p>Jag väljer att börja i det stora, helt enkelt. Vart är vi på väg, och hur tar vi oss dit? EU har satt väldigt offensiva klimatmål, om det nu är klimatbenet vi ska tala om. Sverige ska med januariavtalet bli första fossilfria eller nettonollutsläppande land i västvärlden, i den industrialiserade världen. År 2045 kommer vi inte att ha några nettoutsläpp i Sverige.</p><p>Om vi ska börja närma oss jordbrukspolitiken här, fru talman, finns det flera punkter - som jag visserligen vidrörde i mitt anförande - som direkt går in på klimatarbete kopplat till fossilfrihet även inom lantbruket.</p><p>Ett exempel är den nyligen presenterade utredningen om att få bort och ned fossilanvändandet i jordbruksmaskiner. Senast jag tittade var det 14 procent av Sveriges koldioxidutsläpp som tyvärr kommer från jordbruksmaskiner. Det här kan vi i Sverige åtgärda. Vi har mycket goda förutsättningar att bli självförsörjande på till exempel biodrivmedel, biogas, och att få våra jordbruksmaskiner och även skogsmaskiner, för den delen, att gå på inhemskt producerat drivmedel.</p>",
    "intressent_id": "0497217816024",
    "rel_dok_id": "",
    "replik": "Y",
    "systemdatum": "2021-09-01 17:31:59"
  }
}