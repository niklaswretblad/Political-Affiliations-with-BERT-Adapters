{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "9ba77c8f-3728-ec11-915b-901b0eac4c78",
    "anforande_nummer": "112",
    "talare": "Helena Gellerman (L)",
    "parti": "L",
    "anforandetext": "<p>Fru talman! Som jag sa i mitt första anförande styr Liberalernas sju utgångspunkter den konkreta politik som vi har rätt mot målet. </p><p>Klimatomställningen av transportsektorn ska bygga på skärpta utsläppskrav för både fordon och fartyg och ekonomiska styrmedel för att påskynda omställningen. Alla transportslag måste ställa om. Då 90 procent av utsläppen kommer från vägfordon är det på dem vi fokuserar, och vi baserar det på att förorenaren betalar.</p><p>Laddinfrastrukturen måste byggas ut i hög takt för att den inte ska bli ett hinder när folk ska göra sina individuella val av fordon. </p><p>Flyget är viktigt för Sverige. När det gäller utsläppen fokuserar vi på reduktionsplikt, elflyg och alternativa bränslen till dagens flygfotogen. </p><p>Industrin behöver också ställa om till fossilfri energi. Det gäller även jordbruket och skogsbruket. Jordbruket och skogsbruket är också en möjliggörare i denna omställning genom att vi använder deras produkter för energiframställning. </p><p>För att målet om nettonoll ska uppnås måste koldioxidinfångning starta långt innan de sista fossila utsläppen sker. </p><p>Allt pekar på att vi i Sverige behöver minst fördubbla elanvändningen under de närmaste 20 åren. Det kräver en plan för hur elsystemet snabbt ska kunna byggas ut för att bli mer robust. Här spelar kärnkraften en viktig roll. </p><p>Regeringen har ingen plan för detta. Faktum är att man inte ens har en plan för att lösa de akuta problemen i södra Sverige. </p><p>Liberalerna är ensamma om en klimatpolitik som möjliggör nettonollutsläpp 2045, möter framtidens elbehov och samtidigt värnar mångfald, naturvärden och våra vattendrag. Kärnkraften är nyckeln till en hållbar klimatpolitik. </p>",
    "intressent_id": "0899169869710",
    "rel_dok_id": "",
    "replik": "N",
    "systemdatum": "2021-10-08 14:59:49"
  }
}