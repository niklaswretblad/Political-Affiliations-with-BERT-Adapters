{
  "anforande": {
    "dok_hangar_id": "5095787",
    "dok_id": "H809115",
    "dok_titel": "Protokoll 2020/21:115 Onsdagen den 28 april",
    "dok_rm": "2020/21",
    "dok_nummer": "115",
    "dok_datum": "2021-04-28 00:00:00",
    "avsnittsrubrik": "Konsumenträtt",
    "underrubrik": "",
    "kammaraktivitet": "ärendedebatt",
    "anforande_id": "87f9ccd5-380b-ec11-9160-901b0e9b71a0",
    "anforande_nummer": "101",
    "talare": "Lars Beckman (M)",
    "parti": "M",
    "anforandetext": "<p>Fru talman! Det klingar mer än falskt från Miljöpartiets företrädare här i talarstolen. Socialdemokraterna har, egentligen ända sedan 50-talet, haft ett undantag och en särlagstiftning för sitt lotteri.</p><p>Politik är att vilja, fru talman, och att skicka signaler. Politik är naturligtvis, i den här församlingen, att lagstifta. Men när Vänsterpartiet och Miljöpartiet sviker Sveriges konsumenter är det också en signal.</p><p>Det finns 500 miljoner anledningar till att Socialdemokraterna gör det. Det finns en anledning till att statsrådet Shekarabi har haft otaliga presskonferenser men alltid \"glömt bort\" just sitt eget lotteri. Det är ren cash för Socialdemokraterna och SSU.</p><p>Men vi som är lagstiftare har ett ansvar för alla konsumenter. Vi har ett ansvar att se till att det blir ordning och reda och att vi faktiskt värnar de konsumenter som riskerar att råka illa ut på grund av detta. Då är det rimligt, fru talman, att man har ett skriftlighetskrav vid telefonförsäljning även av lotter - den särlagstiftning som Socialdemokraterna har skapat för sig själva.</p><p> STYLEREF Kantrubrik \\* MERGEFORMAT Konsumenträtt</p><p>Men jag noterar att Miljöpartiet och Vänsterpartiet är lojala med Socialdemokraterna. Jag förstår inte varför ni är det, för mig veterligt har ni inga intäkter från deras lotterier. Jag tycker att det är beklagligt, tråkigt och synd att inte Miljöpartiet i den här frågan ansluter till majoriteten i utskottet. Jag hoppas att Miljöpartiet i regeringen driver på Socialdemokraterna så att det verkligen kommer ett skarpt förslag i närtid som hjälper till att skydda konsumenterna.</p>",
    "intressent_id": "0588282566419",
    "rel_dok_id": "H801CU12",
    "replik": "Y",
    "systemdatum": "2021-09-01 17:26:08"
  }
}