{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Förstärkt skydd för väljare vid röstmottagning",
    "underrubrik": "",
    "kammaraktivitet": "ärendedebatt",
    "anforande_id": "7915cb82-f493-ec11-916c-901b0e9b71a0",
    "anforande_nummer": "5",
    "talare": "Daniel Andersson (S)",
    "parti": "S",
    "anforandetext": "<p>Herr talman! I år firar vi med pompa och ståt runt om i hela Sverige för att uppmärksamma demokratin. Låt oss stanna upp en stund och vara stolta över hur vi har främjat vår demokrati och min enskilda rätt att få avlägga en röst precis som jag vill.</p><p>Med det sagt är det alltså <em>Förstärkt skydd för väljare vid röstmottagning</em>, KU6, som vi behandlar här i dag.</p><p>Vi väljer företrädare till både kyrka och Europaparlament. Det är något speciellt att både se och förstå hela den bredden i vad det faktiskt betyder. Vart fjärde år går vi till vallokalerna för att rösta till kommuner och regioner runt om i landet, men även för att rösta in vilka företrädare som ska få stå just här där jag står i dag.</p><p>Herr talman! Jag står här för att jag har fått ett förtroende, ett förtroende byggt på att människor har avlagt en röst och tror på mig, detta genom vårt valsystem. Det är mycket det KU6 handlar om i grunden: att bibehålla - det är ju självklart - men också stärka förtroendet så att människor känner tillit till det sätt vi gemensamt kommit överens om att tillämpa i vår demokrati och att använda det som ledstång när det handlar om just röstförfarandet.</p><p> STYLEREF Kantrubrik \\* MERGEFORMAT Förstärkt skydd för väljare vid röstmottagning</p><p>Herr talman! Jag hade tillsammans med flera här i salen förmånen att få sitta i 2020 års valutredning, vars betänkande ligger till grund för vad som debatteras här i dag. Utredningen kan i korthet sammanfattas med att den visade på en bred samsyn i de utmaningar som finns. Vi fick ta del av både organisationers och experters inspel i frågorna för att få en djupare förståelse av vad det faktiskt handlar om.</p><p>Vi har berört frågor som vem som har ansvaret för att valsedlarna finns tillgängliga i vallokalerna. Vem gör detta? Vem bär huvudansvaret? Vad är Valnämndens uppgift? Är det något vi dammar av vart fjärde eller vart femte år? Så är det ju inte. Uppdraget till Valnämnden är betydligt större och mycket viktigare, vilket speglades av min centerpartistiske kollega här tidigare. Vi har också sagt att Valmyndigheten vid varje val ska presentera ett utbildningsmaterial avseende valet för att våra röstmottagare ska känna sig så trygga som möjligt i att faktiskt kunna utföra sitt uppdrag.</p><p>Herr talman! Flera före mig har tagit upp flera intressanta områden och utmaningar som berörs i KU6. Vi har i konstitutionsutskottet haft givande diskussioner, som oftast, och tillsammans kommit fram det vi har framför oss här i dag.</p><p>Herr talman! Om 270 dagar kommer min morfar att som vid varje val stå vid spegeln, sätta på sig slipsen och med stolthet gå till vallokalen för att göra just sin röst hörd. Han är liksom jag stolt över vad vi som land har åstadkommit och har som system i dag.</p><p>Med det sagt är det med glädje jag instämmer i parollen: Länge leve demokratin! Därmed yrkar jag bifall till konstitutionsutskottets förslag i betänkande KU6.</p>",
    "intressent_id": "0594680769027",
    "rel_dok_id": "H901KU6",
    "replik": "N",
    "systemdatum": "2022-02-22 16:32:12"
  }
}