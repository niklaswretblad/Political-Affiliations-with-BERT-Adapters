{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "adddcf4e-3dc6-ec11-9170-0090facf175a",
    "anforande_nummer": "138",
    "talare": "Maria Ferm (MP)",
    "parti": "MP",
    "anforandetext": "<p>Herr ålderspresident! Jag tackar även Lars för välkomnandet till utskottet - och för frågan. Jag tycker att det är jätteviktigt att vi diskuterar energipolitiken och säkerhetspolitiken och tar det på allvar. </p><p>Däremot kan jag inte hålla med om att det faktum att man inkluderar kärnkraft eller gas i taxonomin på något sätt skulle leda framåt säkerhetsmässigt. Det innebär ju ett ännu längre beroende av ryskt anrikat uran, med de följder det har. Vi är nu smärtsamt medvetna om vad som ganska snabbt kan hända om Ryssland väljer att använda sin makt över Europas energitillförsel på det sättet. </p><p>Det är ju ganska tydligt att förnybart är det som säkerhetsmässigt är det mest hållbara. Detta råkar också vara det bästa för klimatet och miljön samt det som i dagsläget är billigast att gå fram med.</p><p>Jag kan tycka att det är ett större problem att till exempel Moderaterna har sagt nej till hälften av Sveriges satsningar på vindkraftverk - annars skulle vi ha haft en mycket bättre energisituation i Sverige den här vintern. Detta är någonting som inte leder framåt över huvud taget utan går ut över vanliga människors plånböcker och vår gemensamma miljö och framtid.</p>",
    "intressent_id": "0462699892622",
    "rel_dok_id": "",
    "replik": "Y",
    "systemdatum": "2022-04-27 17:19:03"
  }
}