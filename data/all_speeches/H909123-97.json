{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "fd8edfdc-bf39-ed11-9178-901b0e9b71a8",
    "anforande_nummer": "97",
    "talare": "Mats Nordberg (SD)",
    "parti": "SD",
    "anforandetext": "<p>Fru ålderspresident! Vad gäller synen på Ryssland kopplat till min fråga om tysk kärnkraft är det såvitt jag vet socialdemokrater och miljöpartister som styr Tyskland under denna nedläggning av kärnkraft, som skapar våra problem. Det är också Tyskland som står för den stora fossila importen från Ryssland. Vad gäller att man har velat upprätthålla relationen med Ryssland ser vi ju att socialdemokrater - och för den delen även kristdemokrater - i Tyskland också har försökt att hålla en relation till Ryssland, vilket inte har fungerat; det erkänner jag gärna.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 30-31 maj</p><p>Statsministern hävdar att EU respekterar EU-ländernas energiproduktion och rätt att själva bestämma över den, men det är faktiskt inte alls så. Vi har haft enorma problem vad gäller EU-kommissionens förslag om taxonomi och vad gäller att få arbeta med bioenergi. Där har EU verkligen varit svårt att övertala. Vad gör regeringen nu när det gäller behovet av mer lokal produktion och för att vi åtminstone ska få lättare att tillverka bioenergi?</p>",
    "intressent_id": "0365748677411",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}