{
  "anforande": {
    "dok_hangar_id": "5062170",
    "dok_id": "H709126",
    "dok_titel": "Protokoll 2019/20:126 Onsdagen den 27 maj",
    "dok_rm": "2019/20",
    "dok_nummer": "126",
    "dok_datum": "2020-05-27 00:00:00",
    "avsnittsrubrik": "Förlängd giltighetstid för yrkeskompetensbevis",
    "underrubrik": "",
    "kammaraktivitet": "ärendedebatt",
    "anforande_id": "f4371c60-0dbd-ea11-9135-901b0eac4c70",
    "anforande_nummer": "13",
    "talare": "Teres Lindberg (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Förlängd giltighetstid för yrkeskompetens-bevis</p><p>Fru talman! Jag vill tacka Thomas Morell för beskrivningen av de problem som åkerier och många förare ser framför sig, och det är just det som den här propositionen handlar om. Jag ser ingen meningsskiljaktighet. Det viktiga är ju att vi får fram den här propositionen nu, så att vi kan komma till rätta med de tillfälliga problem som uppstår. Sedan kan vi aldrig tulla på trafiksäkerheten och de utbildningar och fortbildningar som behöver finnas för den här yrkesgruppen.</p><p>Jag tycker att yrkeskompetensbeviset är viktigt, och det är också viktigt att en fortbildning sker. Men jag tror inte att vi ska ha för långtgående undantag, för det kommer att kunna ge framtida problem. Så fort som det är möjligt ska de här utbildningarna kunna påbörjas igen, och då behöver vi ha en fingertoppskänslighet. Sedan är det olika regler som harmoniserar med varandra: dels vår egen nationella lagstiftning, dels EU-regler.</p><p>Det viktiga är att vi fattar det här beslutet i dag. Sedan får vi gemensamt bevaka de här frågorna. Ministern var i går i utskottet tydligt öppen för att om vi ser att det finns ett behov av att förlänga giltighetstiden ska det naturligtvis tillgodoses. Vi ska dock ska vara medvetna om att det skapar framtida problem om vi skjuter giltighetstiden väldigt långt fram, eftersom det är väldigt många som ska förnya sina yrkeskompetensbevis samtidigt. Men så länge som det handlar om smittspridning och människors liv och säkerhet är det självklart, så jag ser ingen meningsskiljaktighet här. Jag tycker snarare att det är att gå lite över gränsen.</p><p>Vi behöver få fram de här besluten och få fram dem snabbt så att vi kan agera på det sätt som behövs för att transporterna ska fungera i Sverige.</p>",
    "intressent_id": "0559925283228",
    "rel_dok_id": "H701TU18",
    "replik": "Y",
    "systemdatum": "2020-07-03 11:13:39"
  }
}