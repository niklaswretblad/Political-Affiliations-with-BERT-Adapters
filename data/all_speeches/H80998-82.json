{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "2dde072e-6ec8-eb11-9156-901b0e9b71a8",
    "anforande_nummer": "82",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Det finns en bred samstämmighet och samsyn i Sveriges riksdag om att det finns ett behov av att reformera Arbetsförmedlingen. Det behövs en mer träffsäker arbetsmarknadspolitik, och det är det som själva reformeringen syftar till.</p><p>Det är viktigt att säga att för att kunna vara effektiv, för att se till att det finns en myndighet med kapacitet att utforma arbetsmarknadspolitiken och insatserna utifrån vad som är mest effektivt och ändamålsenligt i olika delar av Sverige, eftersom arbetsmarknaden ser olika ut beroende på var vi befinner oss i vårt avlånga land, måste utgångspunkten vara att reformeringen inte ska vila på LOV utan att det ska vara fråga om den eller de upphandlingsformer som är mest ändamålsenliga för respektive tjänst. Det handlar om att säkerställa effektiviteten i de tjänster som levereras. Vi ska utgå från arbetssökandes behov, utgå från lokala och regionala förutsättningar samt vilken typ av tjänst som ska utföras eller upphandlas. Det kan finnas många olika sätt, det vill säga LOV, LOU, direktupphandlingar eller andra typer av samarbeten.</p><p>Magnus Persson ställer en fråga om reformeringen. Nu pågår det ett mycket intensivt arbete inom Regeringskansliet och mellan regeringen och samarbetspartierna. När det gäller det konkreta regelverket för den reformerade myndigheten avser vi att återkomma innan sommaren med en departementsskrivelse. Då kommer det också att bli ännu mer tydligt vad som kommer att gälla 2022.</p><p>Jag vill också understryka att de misstag som har gjorts tidigare inte ska upprepas. I det reformerade systemet är det viktigt att det finns en mångfald av aktörer, men inte fler än att det går att säkerställa kontroll, kvalitet och resultat. En viktig del i detta är också att skapa en väl fungerande sammanhållen incitamentsstruktur för de fristående aktörerna. Det behöver ske genom tydliga krav på aktörerna och på utformningen av ersättningar. Leverantörer som presterar goda resultat ska ges bättre ekonomiska förutsättningar att stanna kvar i systemet än vad som gäller för de aktörer som presterar sämre resultat. Det kommer sammantaget att innebära ett tydligt fokus på resultat, en hög lägstanivå genom tydliga och strikta krav på de fristående aktörerna och en gedigen kontroll.</p><p>Fru talman! Regeringen återkommer innan sommaren med en departementsskrivelse, och då kommer det att framgå ännu mer tydligt vad som kommer att gälla i det reformerade systemet.</p>",
    "intressent_id": "0661583406713",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}