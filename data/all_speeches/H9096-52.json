{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "0be5fe42-382c-ec11-915b-901b0eac4c78",
    "anforande_nummer": "52",
    "talare": "Ulla Andersson (V)",
    "parti": "V",
    "anforandetext": "<p>Herr talman! Sverigedemokraterna har haft ett avgörande inflytande i flera centrala frågor under årens lopp. Sverigedemokraterna säger sig stå på vanligt folks sida. Men om man granskar deras politik ser man att det inte är riktigt där som deras lojalitet finns utan hos helt andra. Jag tänkte ge några exempel på det. </p><p>När lagen om offentlig upphandling skulle ändras hade Sverigedemokraterna en avgörande utslagsröst. Det fanns ett lagförslag om att man skulle kunna ställa krav på kollektivavtalsenliga löner, men Sverigedemokraterna fällde detta förslag. Det fanns ett förslag om att man skulle kunna ställa krav på pensionsinbetalningar, så att människor faktiskt skulle få sina pensionspengar. Och vilka avslog det? Jo, det gjorde Sverigedemokraterna. Vi är det enda land i Norden som tillåter låglönekonkurrens via offentlig upphandling, tack vare Sverigedemokraterna. Sverigedemokraterna kunde ha avskaffat pensionärsskatten men valde att rösta på den budget från KD och M som i stället ökade skatteklyftan. </p><p>Sverigedemokraterna hade också en avgörande röst när vi röstade om vinstbegränsning i välfärden. Sverigedemokraterna hade faktiskt till och med gått till val på att avskaffa vinstjakten i skolan men ändrade sig efter en välkänd konjaksträff. Vi har därmed också det mest extrema skolsystemet i världen. Skolbolagen går som en raket på börsen, men byskolor och kommunala skolor tvingas skära ned. Priset betalar vi alla. </p><p>Vi kunde också under pandemin se hur äldreomsorgen utarmades och hur Attendo inte ens gav den kohortvård man skulle ge till de gamla. Man ljög de anhöriga rakt upp i ansiktet, enligt den information som finns. Samtidigt plockade Attendos ledning ut stora bonusar. </p><p>Oscar Sjöstedt, hur kommer det sig att ni alltid hamnar med de välbeställda och de privilegierade när ni faktiskt har chansen att avgöra i en helt annan riktning?</p><p>(Applåder)</p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}