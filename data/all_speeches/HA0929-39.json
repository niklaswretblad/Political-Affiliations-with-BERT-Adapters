{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Frågestund",
    "underrubrik": "Sveriges arbete mot hiv",
    "kammaraktivitet": "frågestund",
    "anforande_id": "0c72ad46-b895-ed11-9180-901b0e9b71a0",
    "anforande_nummer": "39",
    "talare": "Anna Starbrink (L)",
    "parti": "L",
    "anforandetext": "<p>Herr talman! I dag är det Världsaidsdagen. Det har gått 40 år sedan de första fallen konstaterades, men aids är fortfarande en dödlig sjukdom.</p><p>Ojämlikhet, stigma och diskriminering går hand i hand med smittspridningen. Varannan minut smittas en ung kvinna av hiv. Under 2021 smittades en och en halv miljon människor - en miljon fler än det gemensamma globala delmålet som vi skulle sträva mot.</p><p>Man kan bli besviken och känna hopplöshet, men det finns verkligen stort hopp. Det finns länder där hbt-personers rättigheter stärks, och det finns länder där flickors och kvinnors rättigheter också stärks.</p><p>Sverige har en stark tradition av att vara pådrivande i den globala kampen för mänskliga rättigheter. Min fråga går till biståndsminister Johan Forssell. Hur vill regeringen fortsätta det viktiga arbetet för att motverka hiv och bidra till att målet om en aidsfri generation kan uppnås?</p>",
    "intressent_id": "0314794471216",
    "rel_dok_id": "HAC120221201fs",
    "replik": "N",
    "systemdatum": "2023-01-16 17:10:59"
  }
}