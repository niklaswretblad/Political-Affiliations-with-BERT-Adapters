{
  "anforande": {
    "dok_hangar_id": "5101159",
    "dok_id": "H809141",
    "dok_titel": "Protokoll 2020/21:141 Tisdagen den 15 juni",
    "dok_rm": "2020/21",
    "dok_nummer": "141",
    "dok_datum": "2021-06-15 00:00:00",
    "avsnittsrubrik": "Regelförenkling för företag",
    "underrubrik": "",
    "kammaraktivitet": "ärendedebatt",
    "anforande_id": "e5c55ba1-b922-ec11-915b-901b0eac4c78",
    "anforande_nummer": "70",
    "talare": "Lars Hjälmered (M)",
    "parti": "M",
    "anforandetext": "<p>Fru talman! Jag ifrågasätter inte Mathias Tegnérs uppsåt om detta med sektoriell översyn och andra områden. Problemet är bara att näringsministern inte kommer med ett enda lagförslag till riksdagen som fundamentalt kan förenkla för landets företagare.</p><p>Jag tror inte att någon av oss ifrågasätter det senaste årets prioritering, när över 14 000 människor i Sverige har dött som en effekt av covid. Det är fokus på att rädda företag och rädda jobb. Men tittar vi på linjen över mandatperioden måste jag säga att jag tycker att det är problematiskt att näringsministern har utlovat förenklingspolitiska mål men att det dras i långbänk. Man talar om ambitionen och säger att man utreder, men det kommer inte förslag.</p><p>Det tas bra initiativ: att ge Tillväxtverket ett uppdrag att jobba med förenklingsresa och med rådslag i landet. Och det kommer en lång lista med förslag om hotelltillstånd, personalliggare och många andra saker. Men inget genomförs.</p><p>Vi har, återigen, riksdagsbeslut där vi säger att vi tycker att Verksamt.se med projektet Serverat och andra delar ska utvecklas för att underlätta för företagen. Men näringsministern går inte från ord till handling. </p><p>Jag plockar gärna upp handsken från Mathias Tegnér om att vi kan sitta ned i riksdagen för att fatta kloka beslut. Jag tycker att vi kan ta den diskussionen på höstkanten och se hur vi kan forma majoriteter i riksdagen och gå från ord till handling för att underlätta. Ytterst är det ju så att om vi underlättar för företagarna underlättar vi också för dem att utveckla sina affärer med produkter, tjänster, innovation och, ytterst, med att säkra skatteintäkterna till den viktiga välfärden i Sverige. De är hjältar och stöttepelare, och jag tycker att det behövs en annan inriktning också på den här politiken liksom en ny regering.</p>",
    "intressent_id": "0980316377627",
    "rel_dok_id": "H801NU17",
    "replik": "Y",
    "systemdatum": "2021-10-01 15:16:03"
  }
}