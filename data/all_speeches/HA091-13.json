{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Val av andre vice talman",
    "underrubrik": "",
    "kammaraktivitet": "",
    "anforande_id": "f2d46b26-e94e-ed11-9177-901b0eac4c70",
    "anforande_nummer": "13",
    "talare": "Annika Hirvonen (MP)",
    "parti": "MP",
    "anforandetext": "<p>Fru ålderspresident! När vetskapen om Moderaternas, Kristdemokraternas och Liberalernas samarbete med Sverigedemokraterna nådde utanför Sveriges gränser ledde det inte bara till höjda ögonbryn utan till skräck.</p><p>Så blev en tidigare nynazistisk rörelse kungamakare i Sverige, skriver brittiska BBC.</p><p>Washington Post berättar att Sveriges nya regeringskoalition vilar på ett parti grundat av nynazister. </p><p>Hos Reuters kan man läsa: Ett ytterligare bevis på en högerförskjutning är att det invandringsfientliga Sverigedemokraterna går om Moderaterna som Sveriges näst största parti och störst i oppositionen - ett historiskt skifte i ett land som länge varit stolt över tolerans och öppenhet.</p><p>Detta är rubriker från ett Europa som vet vad rasism, populism och främlingsfientlighet gör i maktens korridorer. Det handlar om en rädsla som kommer av en europeisk historisk erfarenhet om vad det innebär när rasism och nazism får inflytande över regeringsmakten. Vi har sett det längre tillbaka, och vi ser också i dag vad som sker i länder som Ungern, Polen, Ryssland och tidigare i USA under Donald Trump. Vi ser vad som sker när partier som liknar Sverigedemokraterna får makt. </p><p>Det märks när kvinnors rättigheter och hbtqi-personers rättigheter inskränks. Det märks när minoriteters rättigheter försvagas, fria medier begränsas, demokratiska institutioner och rättsstatens principer holkas ur.</p><p>Fru ålderspresident! Många har med rätta upprörts över att SD i dag nominerar Julia Kronlid, som ifrågasätter vetenskapen och evolutionsläran. Det är förstås helt chockerande att en sådan diskussion ens förs i Sverige 2022. Men än mer oroande är att hennes parti, Sverigedemokraterna, är ett parti som förnekar vetenskapen om vår tids största kris, klimatkrisen. De kommer att göra allt de kan för att pausa, slopa och rasera Sveriges klimatarbete. Det är alarmerande!</p><p>Ännu fler har protesterat mot att det är en abortmotståndare som nu föreslås - en person som aktivt i riksdagen arbetat för att begränsa kvinnors rätt att bestämma över sina egna kroppar. Abortmotstånd dödar kvinnor.</p><p> STYLEREF Kantrubrik \\* MERGEFORMAT Val av andre vice talman</p><p>Tidigare i år besökte jag Polen. Det var dit som kvinnor från Sverige reste, om de hade möjlighet, för att få tillgång till säkra aborter på den tid då min mormor var ung. Nu är aborträtten helt avskaffad i Polen. Den avskaffades inte över en natt. Aborträtten avskaffades steg för steg. Julia Kronlid vill ta ett sådant steg. </p><p>När jag var i Polen vandrade jag tillsammans med fem månader gamla Gustav och hans mamma Joanna genom gatorna i Gdansk. Joanna berättade att hon litade på sin barnmorska när barnmorskan sa att allt var bra med det foster som hon bar. Men hon sa att detta inte längre är självklart överallt. Det finns kvinnor som möts av läkare som inte säger sanningen, så att kvinnorna inte ska resa till ett annat land och göra abort. </p><p>I Polen tvingar man nu kvinnor att fullfölja graviditeter även med barn som man vet att man bara kommer att få hålla i sin famn bara några dagar innan de dör. Den sortens tortyr är omänsklig. Man tvingar också flyktingar från Ukraina som våldtagits av ryska soldater att fullfölja graviditeter och föda dessa mördares barn.</p><p>Aborträtten är en av de rättigheter som högernationalistiska krafter gett sig på först runt om i vår omvärld, där de tagit makt. I Sverige har aborträtten hittills ett grundmurat stöd. Det är olämpligt att välja någon som vill erodera det stödet till andre vice talman i Sveriges riksdag.</p><p>I Sverige är det andra mänskliga rättigheter som redan i dag är minst lika utmanade som aborträtten är runt om i vår värld: asylrätten, transpersoners rättigheter och rätten att slippa rasism och diskriminering på grund av religion och hudfärg. Och vet ni vad, det är inte de flestas privilegier som hotas de kommande fyra åren, utan det är minoriteters. I de flestas vardag kommer det inte att märkas så mycket att makten nu ligger i händerna på ett rasistiskt parti. Men i denna valrörelse har jag mött dem som känner in på bara skinnet vad som händer när den rasistiska retoriken inte bara hörs från presidier och talarstolar i riksdagen utan allt oftare också från kollegor och på tunnelbanan.</p><p>Jag träffade en mamma vars 18-årige son vill flytta till Irland, där han var på besök med sina killkompisar: Mamma! Där utsattes jag inte för rasism. Och i dag i Aftonbladet skriver forskaren i medicin Abdimajid Osman att han och hans familj nu väljer att lämna Sverige på grund av främlingsfientligheten.</p><p>Vi i Miljöpartiet vill vara en annan röst. Vi lovar att vara en annan röst varje dag - en antirasistisk röst och en röst för anständigheten. Vi vill att hela talmanspresidiet ska tala för hela Sverige - alla som hör hemma här, som har fötts här och som har flyttat hit.</p><p>Jag står inte här i dag för Miljöpartiets räkning och föreslår en kandidat till andre vice talman för att det är något som vi anser att vi har rätt till i kraft av storlek eller praxis, utan Miljöpartiet går fram med en egen kandidat för att vi inte kan sitta här och passivt acceptera att det genom acklamation röstas för att rasismen och abortmotståndet ska få plats i talmanspresidiet även i Sverige. Och vi vill ge var och en möjligheten att ta ställning.</p><p>Valet av talman är inte bara ett symboliskt val. Det handlar också om vilka värderingar vi vill ska representera Sverige i riksdagen och internationellt. Jag vill att vår talman representerar de värderingar som bland annat uttrycks i regeringsformen. Det handlar om respekt för alla människors lika värde och för den enskilda människans frihet och värdighet. Det handlar om att demokratins idéer ska bli vägledande inom samhällets alla områden och om att alla människor ska kunna uppnå delaktighet och jämlikhet. Det handlar om att motverka diskriminering av människor på grund av kön, hudfärg, nationellt eller etniskt ursprung, språklig eller religiös tillhörighet, funktionshinder, sexuell läggning, ålder eller andra omständigheter.</p><p> STYLEREF Kantrubrik \\* MERGEFORMAT Val av andre vice talman</p><p>Därför nominerar jag nu Janine Alm Ericson från Miljöpartiet. Janine Alm Ericson har lång erfarenhet av arbete i riksdagen. Hon har varit ledamot i Utrikesnämnden, utrikesutskottet och finansutskottet. Hon har varit gruppledare och ledamot i riksdagsstyrelsen. Och hon har arbetat aktivt för kvinnors rättigheter och rätten till säkra och lagliga aborter i hela världen, särskilt under sin tid som statssekreterare i Utrikesdepartementet.</p><p>Historien och framtida generationer ser oss. Var och en har ett val. Jag väljer att min första handling som riksdagsledamot under denna mandatperiod är att stå upp för jämställdhet, antirasism, vetenskap och medmänsklighet genom att nominera en kandidat till andre vice talman som representerar de värderingar och det Sverige som vi i Miljöpartiet vill se.</p><p>Alternativet - att passivt stå vid sidan av, lägga ned våra röster och låta Sverigedemokraterna få makt - är otänkbart. Som det så klokt har sagts om ondskan är det farligaste inte de ondas ondska utan de godas tystnad. Vi tystnar aldrig.</p><p>För att var och en enbart ska känna sig ansvarig inför sig själv och sitt eget samvete begär jag även sluten omröstning.</p><p>(Applåder)</p>",
    "intressent_id": "0819601620927",
    "rel_dok_id": "",
    "replik": "N",
    "systemdatum": "2022-10-18 15:31:57"
  }
}