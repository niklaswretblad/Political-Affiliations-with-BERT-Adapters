{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "84022d69-c139-ed11-9178-901b0e9b71a8",
    "anforande_nummer": "86",
    "talare": "Annie Lööf (C)",
    "parti": "C",
    "anforandetext": "<p>Fru talman! Jag måste inledningsvis ändå korrigera Nooshi Dadgostar. Hon måste ändå kunna räkna. 174 mandat är ingen majoritet. </p><p>Nu till frågan. Mycket har hänt sedan Vänsterpartiet stod här i januari och sa att de ville stoppa planerna på byggandet av elkablar till Europa och hindra svensk export av ren el utan klimatutsläpp till våra grannländer för att hjälpa dem bli kvitt sitt beroende av gas och kol, bli kvitt den gas som varje dag pumpas in i Europa och som bekostar Putins folkrättsvidriga krig mot Ukraina. </p><p>Att kranarna från Ryssland stängs av är bland det mest effektiva vi kan göra för att få stopp på det urskillningslösa dödandet av oskyldiga människor. Men då krävs ökad export av svensk klimatsmart grön el. </p><p>Frågan är om Nooshi Dadgostar och Vänsterpartiet är beredda att omvärdera och hörsamma våra europeiska vänners behov av ren el. Står Vänsterpartiet fast vid sin protektionistiska linje att klippa elkablar när mer grön el nu är helt nödvändig för att fasa ut Putins blodbesudlade olja och gas?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}