{
  "anforande": {
    "dok_hangar_id": "5099790",
    "dok_id": "H809133",
    "dok_titel": "Protokoll 2020/21:133 Torsdagen den 3 juni",
    "dok_rm": "2020/21",
    "dok_nummer": "133",
    "dok_datum": "2021-06-03 00:00:00",
    "avsnittsrubrik": "Frågestund",
    "underrubrik": "Ungdomsarbetslösheten",
    "kammaraktivitet": "frågestund",
    "anforande_id": "586f07f4-3a1d-ec11-915b-901b0eac4c78",
    "anforande_nummer": "78",
    "talare": "Magnus Ek (C)",
    "parti": "C",
    "anforandetext": "<p>Fru talman! Jag har en fråga av allmänpolitisk karaktär som spänner över ett antal politiska områden.</p><p>Redan före coronapandemin hade Sverige mellan 60 000 och 80 000 unga under 25 år, som varken arbetade, studerade eller ingick i någon form av arbetsmarknadsinsatser. Det är en grupp unga i samma storlek som Norrköpings stad, och vad vi kan bedöma gör de inget annat än sitter hemma.</p><p> STYLEREF Kantrubrik \\* MERGEFORMAT Frågestund</p><p>Det här är en av anledningarna till att Centerpartiet har drivit på för att vi ska få en bättre matchning på den svenska arbetsmarknaden genom en reformering av Arbetsförmedlingen. På så vis skulle vi minska risken för att unga hamnar mellan stolarna.</p><p>Men, fru talman, coronapandemin har förvärrat denna kris. Även om det är svårt att bedöma hur stort problemet är kan vi anta att det finns en påtaglig risk för att storleken på den här gruppen exploderar efter att gymnasieskolorna har varit stängda och bara haft hemundervisning.</p><p>Vad avser regeringen att göra för att se till att vi inte får en grasserande ungdomsarbetslöshet och en ökad grupp unga som varken arbetar eller studerar?</p>",
    "intressent_id": "057993099726",
    "rel_dok_id": "H8C120210603fs",
    "replik": "N",
    "systemdatum": "2021-09-24 15:26:30"
  }
}