{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Vissa frågor om Försvarsmaktens personal",
    "underrubrik": null,
    "kammaraktivitet": null,
    "anforande_id": "244c6077-006d-e911-911b-901b0eac4c78",
    "anforande_nummer": "14",
    "talare": "Roger Richtoff (SD)",
    "parti": "SD",
    "anforandetext": "<p>Herr talman! Jag tänker börja med lite ekonomi och haka på där.</p><p>I Försvarsberedningens direktiv har vi sagt 1 ½ procent 2025. Om vi backar tillbaka till det förra försvarsbeslutet ser vi att inriktningen där var uppemot två brigader. Hur blev det med detta? Det blev inte så, utan det blev en helt annan nivå, herr talman. Så är det - detta konstaterar vi. För att undvika dessa ständiga neddragningar, uppdragningar och osäkerhet i Försvarsmakten om vad man får disponera har vi två alternativ, som jag ser det.</p><p>Det ena är att försvarsanslaget är bestämt, och målen och försvarsförmågan får anpassas efter den budget som läggs fram. Det är ett sätt, och det är detta vi har nu. Vi kan titta på det förra försvarsinriktningsbeslutet, där pengarna inte räcker för att nå Försvarsberedningens mål. Då får man anpassa detta, men det skapar en osäkerhet kring planeringen för alla som sitter och planerar inom Försvarsmakten. Detta gäller i och för sig också andra myndigheter, men vi tittar på Försvarsmakten.</p><p>Det andra alternativet, som Sverigedemokraterna tycker är mycket bättre, är att målen och försvarsförmågan är bestämda, till exempel i en försvarsberedning där vi är överens om detta. Då får försvarsanslaget anpassas efter det. Om man inte vill det måste man ändra målsättningen under resans gång så att de anslag vi ger anpassas efter målen. Vi kan ju inte ligga kvar i en försvarsberedning med bestämda mål att nå 2025 men inte tilldela pengar för detta. Då måste vi gå tillbaka och ändra målsättningen så att den stämmer överens med de medel som vi tilldelar Försvarsmakten.</p><p>Vi förordar alternativ två. De mål som vi lägger fast ska ha ekonomiska möjligheter att nås. Det var en sak.</p><p>Sedan vill jag kortfattat nämna EU:s stridsgrupper. Som ni vet finns sedan 2007 på EU-nivå så kallade snabbinsatsstyrkor i beredskap, men de är förrådsställda. Vi tycker att Sverige bör stå utanför systemet med stridsgrupper. Ett av huvudskälen är att det som inte övas i fredstid och som aldrig har övats naturligtvis inte kommer att fungera vid en insats, i en krigssituation eller liknande. Detta borde vi alla förstå, herr talman, och då borde man inte ha dessa grupper till en kostnad. Lägg ned EU:s stridsgrupper! Och de insatser som ska göras tycker jag ska bygga på FN-mandat.</p><p>Nästa sak jag vill ta upp när det gäller de motioner som vi har skrivit är ett rekryteringskontor i Luleå. Det är tredje året som vi tar upp detta i en motion. Jag vet att chefen vid F 21 vill att vi ska öppna ett kontor där. Han anser att det skulle underlätta rekryteringen, både för värnpliktiga och, på sikt, för officerare om man hade ett rekryteringskontor i Luleå. Han har sagt att det är en av de viktigaste punkterna för rekrytering. Nu har även chefer för Militärregion Norr anslutit sig och vill öppna ett rekryteringskontor i norr, till exempel i Luleå. Vi är hittills ensamma om att tycka att vi borde ta till vara den klokskap som de besitter i förmågan att rekrytera. Därmed inte sagt att det ska vara öppet året runt i alla delar, men vi kommer att fortsätta att kämpa för detta.</p><p>Sedan skulle jag vilja gå över till en annan sak, lite kortfattat. Nu säger man ofta att man har varit lite naiv. När systemen, det civila försvaret och beredskapslagren raserades var man lite naiv. Synonymer till det är barnslig, godtrogen, enfaldig, dum och korkad. Jag tycker att vi ska använda andra namn och hitta bättre ord än korkad och dum. De är synonymer, och det är vad vi får höra. Det finns bättre ord än naiv när det är så allvarliga saker. Att vi har varit lite barnsliga tycker jag inte är korrekt.</p><p> STYLEREF Kantrubrik \\* MERGEFORMAT Vissa frågor om Försvarsmaktens personal</p><p>Herr talman! Det är tur att vi har hjärtstartare på de olika nivåerna. När jag läser om det nya snabbspåret i officersutbildningen är det tur att de finns. Man kan läsa annonser där pansarregementet P 7 eller Ledningsregementet annonserar efter folk som har 180 poäng och en akademisk examen, kanske i grekisk mytologi, forskning eller något annat - vad vet jag - juristlinjen? Man kommer in efter en gröntjänst. Sex sju månader - sedan är man ute i det civila och läser grekisk mytologi och får 180 poäng. Man kan söka till Karlberg och läsa krigsvetenskap ett år. Det är taktik, strategi, ledarskap och strider. Det är detta som är krigsvetenskap. Det räcker med ett år. Sedan kommer man ut som fänrik och ska tjänstgöra som ställföreträdande plutonchef.</p><p>Om vi backar ganska många år fanns en tid då man var yngre och skojade lite grann. Man hade tvättbytesbefäl som hade kompetens att byta tvätt åt soldaterna. Det är inte samma sak som nu. De var på väg att utbilda sig på förbanden, och man skojade lite grann med varandra. Men här skapas ett A-lag och ett B-lag.</p><p>Vad kan denna fänrik, som har sex månaders utbildning, när man kortar ned utbildningen i krigsvetenskap, alltså taktiken? Det är officersprofessionens kärnämne som man kortar ned. Taktiken och strategin behövs inte. Varför? Jo, denna person har 180 akademiska poäng. Denna yrkeskategori är den enda som sänker kraven på sin yrkesprofession - sex månader. </p><p>Vad vill vi då i stället? Vi vill naturligtvis att de gör värnplikten - 9-11 månader. Vi behöver inte gå tillbaka till den längre utbildningstiden på 15 månader som vi hade tidigare för värnpliktiga - KB. Men blir det den lägre nivån, 9-11 månader, vill vi ha truppslagsskolor. Det innebär att om man tillhör ingenjörsförbandet är det specifika saker som man måste lära sig. Det kallas truppslagsskolor. Man lär sig specifikt vad som gäller för detta förband. </p><p>Efter detta kan man med goda vitsord söka sig till officersutbildningen, till Karlberg som det kallas i dagligt tal. När man, som det är tänkt, går på Karlberg och läser krigsvetenskap i tre år är ett av målen verksamhetsförlagd utbildning. Man ska tillbaka till förbandet igen. Man får en förbandssamhörighet. Efter detta tjänstgör man som ställföreträdande plutonchef eller plutonchef under ett till två år. Med goda vitsord kan man sedan läsa vidare och komma till nästa skola. Detta raseras med snabbspåret. </p><p>Sedan ska vi naturligtvis lägga tillbaka SU - stabsutbildning. Det är gamla militärhögskolan - bataljons- och brigadnivån som nu är borttagen. Den måste tillbaka. Mellan dessa skolor ska man ha väl vitsordad tjänst för att kunna gå till nästa nivå. Det kommer vi att kämpa för. Med detta system har reservofficeren en högre utbildning. </p><p>Men vad gör det, vi har ju akademiker som har läst statsvetenskap, grekisk mytologi eller någonting annat? Detta är helt fel väg att gå för att försöka få en officerskår. Vem vill tillhöra ett krigsförband där det finns sådana chefer som inte kan någonting om officersprofessionens kärnämne? </p><p>Herr talman! Omvänt kan jag söka praktik på ett sjukhus. Jag går där ett halvår. Sedan skaffar jag mig 180 poäng i grekisk mytologi för att därefter gå in på läkarlinjen. Jag kan då naturligtvis korta ned den med två år och går den bara tre år, eftersom jag redan har akademiska poäng. Vem vill gå till mig som läkare sedan? Det är inte många. </p><p> STYLEREF Kantrubrik \\* MERGEFORMAT Vissa frågor om Försvarsmaktens personal</p><p>Officersyrket är det enda där man köper ett system där man sänker kvaliteten på ett jobb som jag kan tänka mig är ett av de svåraste, nämligen att leda förband i krig. Detta måste vi sätta stopp för. </p><p>Jag återkommer strax med vilka reservationer som vi stöder. </p>",
    "intressent_id": "0145294944502",
    "rel_dok_id": null,
    "replik": "N",
    "systemdatum": "2019-05-02 19:34:42"
  }
}