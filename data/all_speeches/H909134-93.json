{
  "anforande": {
    "dok_hangar_id": "5139834",
    "dok_id": "H909134",
    "dok_titel": "Protokoll 2021/22:134 Måndagen den 20 juni",
    "dok_rm": "2021/22",
    "dok_nummer": "134",
    "dok_datum": "2022-06-20 00:00:00",
    "avsnittsrubrik": "Registrering av kontantkort - förbättrad tillgång till uppgifter för brottsbekämpande myndigheter",
    "underrubrik": "",
    "kammaraktivitet": "ärendedebatt",
    "anforande_id": "3a3efaec-3143-ed11-9177-901b0eac4c70",
    "anforande_nummer": "93",
    "talare": "Fredrik Lundh Sammeli (S)",
    "parti": "S",
    "anforandetext": "<p>Fru talman! Som ni redan har förstått handlar den här debatten om att försvåra verksamheten för kriminella och terrorister men också om att förenkla arbetet och verksamheten för polis och säkerhetspolis. </p><p>Många gånger när vi samlas här i kammaren handlar debatten om de stora reformerna. Det handlar om miljarder till rättsväsendet och tusentals fler poliser och polisanställda. Det handlar om skärpta lagar. Det handlar om tuffare tag och ett brottsförebyggande arbete. Det handlar om det där stora, målmedvetna arbetet som vi socialdemokrater har lett för att vända på svensk rättspolitik.</p><p>Vi har stora utmaningar, och dem möter vi bäst tillsammans, med ett starkt rättsväsen, med skärpta lagar och med fler poliser men också med ett brett arbete ute i hela samhället. </p><p>Registrering av kon-tantkort - förbättrad tillgång till uppgifter för brottsbekämpande myndigheter</p><p>I dag handlar debatten om en liten pusselbit. Det handlar om att göra det omöjligt att använda kontantkort utan registrering. När mobiltelefoner förekommer i samband med brottslig verksamhet är det i princip alltid oregistrerade och anonyma kontantkort som används. Det gör att polisen riskerar att gå miste om viktig och ibland avgörande information för att kunna utreda allvarlig brottslighet. </p><p>Dagens lagförslag är i grunden ett vallöfte från oss socialdemokrater som vi nu levererar. Vi har en bred enighet i utskottet om att det här är viktigt och kommer att vara ytterligare en del i arbetet för att bekämpa kriminaliteten i vårt land. </p><p>Tillgången till uppgifter från elektronisk kommunikation är ofta avgörande både för polis och för åklagare. Det handlar om att upptäcka, förebygga och förhindra brottslig verksamhet. Genom den här lagstiftningen försvårar vi för kriminella att kommunicera anonymt med varandra och förstärker det brottsbekämpande och det brottsförebyggande arbetet. </p><p>Några av talarna har pekat på olika faror eller behov av tillkännagivanden. Men vår bedömning är att förslaget har fått en väl avvägd utformning och att det inte därmed finns risk för de perspektiv som reservanterna lyfter fram. Vi menar heller inte att det i det här läget finns anledning för riksdagen att ta initiativ till några tillkännagivanden.</p><p>Jag yrkar bifall till utskottets förslag.</p><p>(Applåder)</p><p>Överläggningen var härmed avslutad. </p><p>(Beslut skulle fattas den 21 juni.)</p><p>Skärpt syn på våldtäkt och andra sexuella kränkningar</p>",
    "intressent_id": "0911916463828",
    "rel_dok_id": "H901JuU34",
    "replik": "N",
    "systemdatum": "2022-10-03 17:42:37"
  }
}