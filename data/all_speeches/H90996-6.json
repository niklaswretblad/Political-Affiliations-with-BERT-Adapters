{
  "anforande": {
    "dok_hangar_id": "5127716",
    "dok_id": "H90996",
    "dok_titel": "Protokoll 2021/22:96 Fredagen den 8 april",
    "dok_rm": "2021/22",
    "dok_nummer": "96",
    "dok_datum": "2022-04-08 00:00:00",
    "avsnittsrubrik": "Svar på interpellation 2021/22:396 om skatten på drivmedel",
    "underrubrik": "",
    "kammaraktivitet": "interpellationsdebatt",
    "anforande_id": "84aa4ec5-82f8-ec11-9174-901b0e9b71a0",
    "anforande_nummer": "6",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag måste ändå säga att det är imponerande att höra hur långt ifrån verkligheten regeringen befinner sig.</p><p>Vi har inte sagt att vi ska slopa reduktionsplikten. Vi har sagt att vi ska sänka den till EU:s nivå, så att vi lägger oss på samma nivå som övriga EU-länder, 5 procent och i dagsläget upp till 14 procent till 2030.</p><p>När det gäller att vi inte ska göra oss beroende av Putins olja säger jag: Följ gärna med mig ut en dag så ska jag visa hur det går till, statsrådet! De transportuppdrag som de svenska åkerierna tappar tas över av de åkerier som kör olagligt i Sverige, och där smugglar man in gammal öststatsdiesel. Man ska inte diskutera miljömål om man inte har koll på hur det fungerar. Priset för gammal rysk diesel är ungefär 4 kronor i dag. Det är det vi snackar om.</p><p>Kom ut och delta i matchen och se vad det är som kommer att ske! Vi slår undan förutsättningarna för våra egna företag, som ligger långt framme när det gäller miljöarbete, och tar in dem som kör på gammal rysk diesel. Regeringen säger att vi inte ska göra oss beroende av Putin, men det är exakt det som sker mitt framför näsan på er.</p><p>Det är dags att komma ut i verkligheten.</p>",
    "intressent_id": "0880018341619",
    "rel_dok_id": "H910396",
    "replik": "N",
    "systemdatum": "2022-06-30 16:42:19"
  }
}