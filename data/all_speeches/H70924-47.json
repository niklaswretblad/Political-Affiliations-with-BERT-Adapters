{
  "anforande": {
    "dok_hangar_id": "5044706",
    "dok_id": "H70924",
    "dok_titel": "Protokoll 2019/20:24 Onsdagen den 23 oktober",
    "dok_rm": "2019/20",
    "dok_nummer": "24",
    "dok_datum": "2019-10-23 00:00:00",
    "avsnittsrubrik": "Villkor och riktlinjer för radio och tv i allmänhetens tjänst 2020-2025",
    "underrubrik": "",
    "kammaraktivitet": "ärendedebatt",
    "anforande_id": "e9fb2acc-6305-ea11-9126-901b0eac4c70",
    "anforande_nummer": "47",
    "talare": "Lotta Finstorp (M)",
    "parti": "M",
    "anforandetext": "<p>Fru talman! Tack, ministern! Vi uppskattar att ministern är med i debatten. Det hör jag från alla håll här.</p><p>Ministern tog upp förhandsgranskningsprocessen. Det är sannolikt att det blir ett tillkännagivande i dag till regeringen om att sista beslutande instans inte ska vara regeringen. Det finns i propositionen tankar och tveksamheter kring det system där regeringen har yttersta beslutanderätt.</p><p>Det brinner lite i knutarna att få någonting annat på plats. Hur ser tidsperspektivet ut? Hur tänker regeringen i den här frågan utifrån det perspektivet? Det är väl sannolikt att det i dag kommer att beslutas ett tillkännagivande.</p><p>Det är 24 reservationer till betänkandet. Det i sig är intressant. Det säger ganska mycket om att det finns tankar både framåt och i nuläge. Mycket handlar om partiskhet eller opartiskhet, beroende och oberoende medier, och så vidare, som är så oerhört viktigt.</p><p>Jag har en fråga där. Det handlar om att public service ska finnas i svagt bevakade områden i Sverige, något som också ministern tog upp. Samtidigt ska man värna högkvalitativ nyhetsbevakning från kommersiella medier.</p><p></p><p>Vi ser redan nu att mediestödet äts upp. Det finns ett stort behöv där ute. Man klarar inte sin ekonomi utifrån att reklamintäkterna har minskat, abonnemangsintäkterna har minskat och så vidare. Hur tänker ministern kring detta? Hur ska balansen kunna göras?</p><p>Den frågeställningen har kommit från både höger och vänster här inne i kammaren i dag. Vi förstår inte riktigt hur detta ska ske. Utveckla gärna lite grann hur man kan tänka sig det i det fallet.</p>",
    "intressent_id": "0750518623913",
    "rel_dok_id": "H701KrU2",
    "replik": "Y",
    "systemdatum": "2019-11-12 16:48:31"
  }
}