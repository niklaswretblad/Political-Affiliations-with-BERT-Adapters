{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "05c661ee-2d03-eb11-9146-901b0e9b71a8",
    "anforande_nummer": "65",
    "talare": "Jonas Sjöstedt (V)",
    "parti": "V",
    "anforandetext": "<p>Herr talman! Jimmie Åkesson! Efter förra kommunalvalet vann Sverigedemokraterna och tog makten i ett litet antal kommuner. De skulle bli skyltfönster med nationell betydelse, där det visar sig hur Sverigedemokraterna förmår att styra.</p><p>I Hörby, där man styr, har 26 chefer valt att lämna sina positioner. Jag citerar den avgående socialchefen: \"Jag ser hur en hel kommun håller på att monteras ner.</p><p>- - -</p><p>Jag ville göra bra saker för Hörbyborna. Jag vill inte vara med i den här sandlådan.\"</p><p>I Bromölla styrde Sverigedemokraterna i två år. De tog över en ekonomi i balans, som de trots betydande neddragningar i skola och förskola nu har kört i botten och tappat kontrollen över. Nu lämnar kommunledningen walkover. De slutar. De lämnar över makten. De avgår själva och ska göra något annat - spela golf? Jag vet inte vad de gör när de är lediga, sverigedemokraterna. De liksom ger upp efter att ha tappat kontrollen över kommunens ekonomi.</p><p>Det här skulle ju vara era skyltfönster, Jimmie Åkesson. Det här skulle ju visa hur duktiga ni var på att styra. Nu släcks ljuset i Sverigedemokraternas skyltfönster i Bromölla. Hur skulle Jimmie Åkesson vilja betygsätta det man har åstadkommit?</p>",
    "intressent_id": "0383111552218",
    "rel_dok_id": "",
    "replik": "Y",
    "systemdatum": "2020-09-30 17:02:43"
  }
}