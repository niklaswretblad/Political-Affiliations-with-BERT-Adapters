{
  "anforande": {
    "dok_hangar_id": "5067044",
    "dok_id": "H8097",
    "dok_titel": "Protokoll 2020/21:7 Tisdagen den 15 september",
    "dok_rm": "2020/21",
    "dok_nummer": "7",
    "dok_datum": "2020-09-15 00:00:00",
    "avsnittsrubrik": "Svar på interpellation 2019/20:472 om laddning av elbilar",
    "underrubrik": "",
    "kammaraktivitet": "interpellationsdebatt",
    "anforande_id": "0f6ef16d-620d-eb11-9146-901b0e9b71a8",
    "anforande_nummer": "22",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Jens Holm och jag vill samma sak. Vägen dit ser lite olika ut. Jag tycker inte att Jens Holm ska underskatta pennans makt och direkt greppa efter svärdet.</p><p>Exakt datum återstår att se. Det ligger i frivillighetens natur att vi vill ha en dialog med branschen och att jag inte ska skriva branschen något exakt på näsan. Jag tycker att den tidtabell som branschen lade fram när vi hade det senaste mötet var bra. Vi har inte kallat till ett nytt möte än, men jag ser framför mig att vi gör det inom en eller två månader så att ett sådant möte kommer till stånd.</p><p>Det sker ett antal dialoger mellan intressenterna i bransch- och konsumentorganisationer också, och jag vill att de dialogerna ska vara framgångsrika innan jag träffar aktörerna igen så att det finns ett tryck på både branschen och organisationerna om att komma överens och få en bra lösning framåt.</p><p>Sedan tar Jens Holm upp utformningen av stödet till vita fläckar. Ska jag vara lite elak och raljant kan jag säga att Jens Holm vill lösa ett problem som inte finns och regeringen vill lösa ett problem som finns, det vill säga Jens Holm vill bygga laddstolpar där laddstolpar finns, och regeringen vill bygga laddstolpar där laddstolpar inte finns.</p><p>Det är möjligt att det hade varit bra med ett annat system för laddstolpar, och det är möjligt att vi kommer att ha ett annat system i framtiden - det får vi återkomma till i andra interpellationsdebatter - men just nu är det här det effektivaste sättet att uppnå målet, det vill säga att ingen ska ha mer än en timme till en laddstation i det centrala vägnätet. Det har jag gott hopp om att vi ska uppnå med det politiska verktyg vi har valt.</p><p>Tack för en bra debatt!</p><p>Interpellationsdebatten var härmed avslutad.</p>",
    "intressent_id": "0744993950910",
    "rel_dok_id": "H8C120200915ip",
    "replik": "N",
    "systemdatum": "2020-10-13 16:44:00"
  }
}