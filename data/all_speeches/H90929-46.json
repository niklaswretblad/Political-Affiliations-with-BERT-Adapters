{
  "anforande": {
    "dok_hangar_id": "5112465",
    "dok_id": "H90929",
    "dok_titel": "Protokoll 2021/22:29 Onsdagen den 17 november",
    "dok_rm": "2021/22",
    "dok_nummer": "29",
    "dok_datum": "2021-11-17 00:00:00",
    "avsnittsrubrik": "Slopad straffrabatt för unga myndiga vid allvarlig brottslighet",
    "underrubrik": "",
    "kammaraktivitet": "ärendedebatt",
    "anforande_id": "3bf3a875-3d5f-ec11-915f-901b0eac4c70",
    "anforande_nummer": "46",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Delar av debatten har hitintills präglats av en diskussion om när man är ansvarig för sina handlingar - när man är mogen, när man är vuxen, när frontalloben utvecklats fullständigt eller vad det nu går att hänga upp sig på. Jag tycker att det är en intressant diskussion, för det här skiljer sig något åt mellan de olika ställningstaganden som Miljöpartiet har.</p><p>I den här propositionen och det här betänkandet har vi hanterat frågan om att avskaffa ungdomsrabatten för vissa typer av brott för dem som har blivit myndiga, får rösta, får värvas till militären och så vidare. Det är bra. Det är en bra början. Från Sverigedemokraternas sida tycker vi att alla som är 18 år ska kunna ta fullt ansvar för sina handlingar. Det är ju faktiskt då man bedöms som myndig.</p><p>Lyssnar man på Miljöpartiet hör man att de inte vill ha en sådan ordning. De vill inte att en 20-åring som begår misshandel ska straffas som vuxen trots att den är myndig. Samtidigt önskar Miljöpartiet sänka röståldern. Det kom nyligen ett utspel om att de vill att det ska vara rösträtt i de allmänna valen för dem som har fyllt 16 år. Man vill också från regeringens sida gå vidare med ett förslag om att 12-åringar ska få byta juridiskt kön.</p><p>Det är ganska intressant, tycker jag, att det kan skilja åtta år mellan att man kan få byta juridiskt kön och att man ska ta fullt ansvar för de brott man begår. Jag tror att det är svårt för många väljare att få ihop den logiken. Är jag verkligen mogen vid tolv års ålder, eller dröjer det till jag fyller 21 år? Det är väldigt oklart när man kollar på Miljöpartiets och regeringens politik.</p><p>Mot den bakgrunden, fru talman, tänkte jag ställa en fråga. Hur landar man från Miljöpartiets sida i dessa definitioner? Jag tror att det är en fråga som många med mig vill ställa.</p><p>(Applåder)</p>",
    "intressent_id": "086684470825",
    "rel_dok_id": "H901JuU5",
    "replik": "Y",
    "systemdatum": "2021-12-17 14:30:55"
  }
}