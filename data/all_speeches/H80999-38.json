{
  "anforande": {
    "dok_hangar_id": "5091803",
    "dok_id": "H80999",
    "dok_titel": "Protokoll 2020/21:99 Onsdagen den 24 mars",
    "dok_rm": "2020/21",
    "dok_nummer": "99",
    "dok_datum": "2021-03-24 00:00:00",
    "avsnittsrubrik": "Godkännande av rådets beslut om systemet för EU:s egna medel för perioden 2021 och framåt ",
    "underrubrik": "",
    "kammaraktivitet": "ärendedebatt",
    "anforande_id": "be4283c2-6fc8-eb11-9156-901b0e9b71a8",
    "anforande_nummer": "38",
    "talare": "Arman Teimouri (L)",
    "parti": "L",
    "anforandetext": "<p>Herr ålderspresident! Jag yrkar bifall till utskottets förslag.</p><p>I kristider behöver vi mer samarbete, inte mindre. I kristider behöver EU växla upp, inte växla ned.</p><p>Det finns en tro att unionen är ett nollsummespel. Unionen är allt annat än ett nollsummespel. Den är en vinn-vinn-situation. Ska man se det ur ett större perspektiv är fred och välstånd i Europa syftet med EU, och kompromiss, sammanhållning och solidaritet är vägen dit.</p><p>Ingen får allt i förhandlingarna, men alla får något. Från den återstartsfond som ska ersätta länders utlägg som orsakats av coronapandemin har till exempel 1,3 miljarder frigjorts för svensk del, varav 800 miljoner via EU:s budget för regional utveckling. Till slut måste vi alltså fråga oss: Vad är alternativet till att lösa svåra situationer tillsammans? Liberalernas svar är att alternativet är sämre.</p><p>Sverige är ett litet och exportberoende land. Bara i mitt hemlän Värmland härrör en femtedel av jobben från det globala näringslivet. Den största exporten från Värmland går till andra EU-länder, och EU:s inre marknad är en fördel för skogsindustrin och för små företag.</p><p>Vi är väldigt beroende av vad som händer i vår omvärld. Kort och gott kan man säga att om det går bra för Europa går det bra för Sverige. Det citatet har ni hört förut, och det stämmer mer nu än någonsin.</p><p>Under krisen har det varit uppenbart att länder som exempelvis Frankrike, Italien och Spanien har behövt mycket hjälp och stöd för att inte krascha. Hade de gjort det, herr ålderspresident, hade vi i Sverige förlorat många jobb och därmed välfärd. Sverige behöver EU.</p><p>Hur vet vi att det här är en bra affär för Sverige? Det är faktiskt en viktig fråga. Därför har det varit viktigt för oss att det inte bara handlar om villkorslösa bidrag utan regelrätta lån. Alla länder måste ta ansvar för sin egen ekonomi. Varje land måste också bära sina egna kostnader. Men vi måste också samarbeta i Europa. Genom att vi tillsammans får en god ekonomisk utveckling i Europa gynnas givetvis även Sverige.</p><p>För det första går det bra för stora delar av svensk ekonomi just nu. Det beror givetvis på att flera andra europeiska länders ekonomi har gått mycket bättre än förväntat. Där har återstartsfonden haft en stor betydelse.</p><p>Godkännande av rådets beslut om systemet för EU:s egna medel för perioden 2021 och framåt</p><p>För det andra är vi ett exportberoende land. Det innebär att försäljning och export är A och O. Där har EU en stor betydelse. Det är det som skapar intäkter och jobb. Det är det som ser till att folk har ett jobb att gå till, och det är det som säkrar vår välfärd. Med detta sagt hade vi gärna sett att det hade varit mer lån och mindre bidrag. Men det handlar om en förhandling där exempelvis länder som Tyskland ville ha mer bidrag. Detta är därför en bra och till slut rättvis kompromiss, för det är viktigt att länder som Sverige, som har ordning och reda i sina finanser, inte ska betala detta fullt ut.</p><p>Godkännande av rådets beslut om systemet för EU:segna medel för perioden 2021 och framåt</p><p>För det tredje känner inte corona av några gränser. I kristider behöver vi mer samarbete, inte mindre. I kristider behöver EU växla upp, inte växla ned. Det handlar om solidaritet med alla EU:s medlemsstater. Det handlar om stöd till ekonomisk återhämtning för alla medlemsstater, och så även Sverige.</p><p>Herr ålderspresident! Vi måste göra allt som står i vår makt för att säkra Sveriges ekonomi och svenska jobb. Det handlar framför allt om att säkra svenska jobb och vår välfärd.</p><p>Överläggningen var härmed avslutad. </p><p>(Beslut fattades under § 15.)</p><p>En översyn av regler-ingen för tjänste-pensionsföretag</p>",
    "intressent_id": "0322827326923",
    "rel_dok_id": "H801FiU35",
    "replik": "N",
    "systemdatum": "2021-06-08 17:40:18"
  }
}