{
  "anforande": {
    "dok_hangar_id": "5036582",
    "dok_id": "H609105",
    "dok_titel": "Protokoll 2018/19:105 Fredagen den 14 juni",
    "dok_rm": "2018/19",
    "dok_nummer": "105",
    "dok_datum": "2019-06-14 00:00:00",
    "avsnittsrubrik": "Fyrstegsprincipen inom planeringen av transportinfrastruktur",
    "underrubrik": null,
    "kammaraktivitet": "ärendedebatt",
    "anforande_id": "cbec067d-47ca-e911-9123-901b0eac4c78",
    "anforande_nummer": "46",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! När Trafikverket ska upprätta en åtgärdsvalsstudie ska alla projekt prövas enligt fyrstegsprincipen. Denna princip innebär att möjliga förbättringar i transportsystemet ska prövas stegvis enligt följande: överväga åtgärder som kan påverka transportefterfrågan, överväga åtgärder som medför mer effektivt utnyttjande av befintlig infrastruktur, överväga begränsade ombyggnationer och överväga nyinvesteringar eller större ombyggnationer.</p><p>Vi kristdemokrater anser att denna princip är bra. Det är ett kostnadseffektivt sätt att försöka analysera hur man utvecklar ett trafiksystem.</p><p>Riksrevisionen konstaterar att det hittills saknas en samlad utvärdering av den nya planeringsprocessen där fyrstegsprincipen ska vara vägledande. Syftet med granskningen har därför varit att undersöka om fyrstegsprincipen tillämpas på avsett sätt i Trafikverkets åtgärdsplanering och i de åtgärdsvalsstudier som myndigheten genomför.</p><p>Riksrevisionen för fram en del kritik, och vi kristdemokrater instämmer i denna. Vi har därför ställt oss bakom den motion som sedan blev utskottets hållning. </p><p>KD står alltså bakom utskottets förslag om ett tillkännagivande till regeringen avseende att regeringen vidtar åtgärder för att säkerställa fyrstegsprincipens genomslag.</p>",
    "intressent_id": "0977592683711",
    "rel_dok_id": "H601TU18",
    "replik": "N",
    "systemdatum": "2019-08-29 12:27:12"
  }
}