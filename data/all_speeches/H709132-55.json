{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Frågestund",
    "underrubrik": "Ekonomisk återhämtning och grön omställning",
    "kammaraktivitet": "frågestund",
    "anforande_id": "45248147-10bd-ea11-9135-901b0eac4c70",
    "anforande_nummer": "55",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Tack, Janine Alm Ericson, för frågan! Det här har varit en svår tid för Sverige och världen, och därför har också regeringen tillsammans med våra samarbetspartier gjort stora insatser för att nu kunna komma med ekonomiska stimulanser.</p><p> STYLEREF Kantrubrik \\* MERGEFORMAT Frågestund</p><p>När vi framöver kommer att få bättre kontroll över smittan och känner att vi kan börja satsa och titta framåt behöver vi också få igång de ekonomiska hjulen. Då är vår övertygelse att vi gör det allra bäst genom att också modernisera vårt samhälle och göra investeringar som samtidigt gör Sverige effektivare och smartare.</p><p>Där har vi alla möjligheter att lösa inte bara en kris utan två kriser samtidigt. Vi kan göra gröna investeringar och gröna satsningar som gör att vi får igång de ekonomiska hjulen efter coronapandemin och att vi också bygger bort vårt fossilberoende och blir det fossilfria välfärdsland som vi har satt upp som mål.</p><p>Där har vi stöd från till exempel Konjunkturinstitutet, som säger att just samhällsekonomiska investeringar från offentlig sektor är en effektiv metod för att få igång ekonomin igen.</p>",
    "intressent_id": "0956444284814",
    "rel_dok_id": "H7C120200604fs",
    "replik": "N",
    "systemdatum": "2020-07-03 11:34:10"
  }
}