{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "e265139e-2ab4-ec11-9167-901b0eac4c78",
    "anforande_nummer": "115",
    "talare": "Johan Pehrson (L)",
    "parti": "L",
    "anforandetext": "<p>Fru talman! Det lär ju bli väldigt billigt med dagens elpriser som du har varit med och drivit fram, Per Bolund, så det är inte så svårt.</p><p>Jag ska erkänna någonting: Jag är i stort sett sjukligt förälskad i de rödgröna - i Finland. Där blåser man på rejält med kärnkraft. Man har en ny reaktor som nu kommer att tas i bruk och som kommer att underlätta för den här delen av Sverige nästa höst och vinter. Man håller på och projekterar och har kommit långt med ytterligare reaktorer.</p><p>Varför? Jo, därför att man vet att det är jätteviktigt med den reglerbara kraften. Om vi så skulle ställa upp ett pärlband av vindkraftverk i havet, på Medborgarplatsen eller var du vill, Per Bolund, måste vi ändå ha reglerbar kraft i vår mix. Att vi inte kan bygga ut älvarna ännu mer på grund av naturvärden hoppas jag att vi är överens om. Vi älskar naturen, så att säga.</p><p>Vindkraften måste fram, och det måste vara en process som gör att man kan acceptera detta. Men det är möjligt. Kan man acceptera slutförvar i en kommun eller att det byggts kärnkraft i en kommun är det klart att det finns kommuner som kommer att acceptera detta.</p><p>Jag var nyligen i Malung, där Liberalerna kämpar för att få trycka upp några vindsnurror men där det är några extrema personer, bland annat miljöpartister, i vägen.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}