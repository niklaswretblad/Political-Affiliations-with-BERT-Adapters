{
  "anforande": {
    "dok_hangar_id": "5055378",
    "dok_id": "H70972",
    "dok_titel": "Protokoll 2019/20:72 Tisdagen den 11 februari",
    "dok_rm": "2019/20",
    "dok_nummer": "72",
    "dok_datum": "2020-02-11 00:00:00",
    "avsnittsrubrik": "Svar på interpellation 2019/20:256 om effektivare vargförvaltning",
    "underrubrik": "",
    "kammaraktivitet": "interpellationsdebatt",
    "anforande_id": "f749ee91-7b6f-ea11-9134-0090facf175a",
    "anforande_nummer": "58",
    "talare": "Runar Filper (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman och statsrådet Jennie Nilsson! Tack för svaret, Jennie!</p><p>Naturvårdsverkets tjänstemän beslutade som bekant först att höja gränsen för vargstammens referensvärde till minst 300 vargar, i strid med vad riksdagen beslutade. Sedan körde Naturvårdsverket över demokratiska beslut från viltförvaltningsdelegationen och slog fast att det skulle finnas vargföryngringar i Jämtland. Detta skedde trots att länets viltförvaltningsdelegation med majoritet beslutade att Jämtland inte ska ha några vargar.</p><p>Den demokratiska processen sätts ur spel när ett statligt verk fattar beslut som går tvärtemot vad - i detta fall - en demokratiskt tillsatt grupp under länsstyrelsen slagit fast.</p><p>Landshövdingarna i norra Sverige har dessutom i samråd kommit överens om att länen inte ska ha några vargföryngringar, vare sig i Västernorrland, Jämtland, Norrbotten eller Västerbotten.</p><p>Ett vargrevir är också ett slag mot rennäringen, den samiska kulturen och renskötselns möjligheter att överleva. Det finns ett riksdagsbeslut om max 10 procents förluster för rennäringen på grund av rovdjur. Vargar där skulle förvärra läget avsevärt. Detta visar att Naturvårdsverket är ganska ointresserade av detta faktum och mer eller mindre kör sitt eget race. Det tycker jag är väldigt allvarligt.</p><p>Tycker inte ministern ändå att demokratiskt fattade beslut inte åtföljs här? Kommer instruktioner och regleringsbrev till Naturvårdsverket att ses över och kunna ändras framdeles för att följa demokratiskt fattade beslut, eller kommer det att fortsätta så här år efter år? Det kan ju inte vara meningen att riksdagsbeslut inte ska åtföljas.</p><p>Jag vill ha svar på dessa frågor.</p>",
    "intressent_id": "065701062615",
    "rel_dok_id": "H710256",
    "replik": "N",
    "systemdatum": "2020-03-26 17:05:56"
  }
}