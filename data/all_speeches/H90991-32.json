{
  "anforande": {
    "dok_hangar_id": "5126839",
    "dok_id": "H90991",
    "dok_titel": "Protokoll 2021/22:91 Torsdagen den 31 mars",
    "dok_rm": "2021/22",
    "dok_nummer": "91",
    "dok_datum": "2022-03-31 00:00:00",
    "avsnittsrubrik": "Frågestund",
    "underrubrik": "Hyra av anstaltsplatser utomlands",
    "kammaraktivitet": "frågestund",
    "anforande_id": "14137898-37ee-ec11-916f-901b0eac4c70",
    "anforande_nummer": "32",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Ja, det stämmer att vi nu har en situation med så gott som hundra procents beläggning på både häkten och anstalter. Det är en effekt av att vi nu har fler poliser än någonsin, att vi har hårdare straff någonsin i modern tid, att polisen har bättre verktyg än någonsin och att vi har mer kameraövervakning än någonsin.</p><p>Brottsbekämpningen har helt enkelt kommit igång. Det innebär att allt fler döms och att de som döms också döms till längre fängelsestraff. Folk som tidigare sprang runt med vapen på stan sitter nu i stället i buren, vilket är precis så det ska vara.</p><p>Vi har nu sett den här effekten på just häkten och anstalter och ser då till att bygga ut så snabbt och i så stor omfattning som möjligt.</p><p>Det är viktigt att poängtera att ingen som begår de allvarliga brotten, och som till exempel sitter häktade för dessa brott, släpps ut på gatan på grund av att det vid tillfället inte finns plats på anstalterna, utan då ser man till att de får fortsätta att sitta bakom lås och bom.</p>",
    "intressent_id": "0473783431010",
    "rel_dok_id": "H9C120220331fs",
    "replik": "N",
    "systemdatum": "2022-06-17 14:19:04"
  }
}