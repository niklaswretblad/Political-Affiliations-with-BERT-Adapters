{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "En strategi för svensk rymdverksamhet",
    "underrubrik": null,
    "kammaraktivitet": "ärendedebatt",
    "anforande_id": "96df38c5-fefd-e811-9111-901b0eac4c70",
    "anforande_nummer": "68",
    "talare": "Robert Stenkvist (SD)",
    "parti": "SD",
    "anforandetext": "<p>Fru talman! När det gäller detta betänkande har vi inget yrkande. Jag tänkte prata om rymdstrategin och inte om de följdmotioner som behandlas i betänkandet.</p><p>Vi tycker väl i stort att rymdstrategin, som presenteras i form av ett strategiskt dokument, är ganska okej. Den största summan för rymdverksamhet från vårt land går till EU:s rymdprojekt. Det kan ändå falla sig naturligt, då denna verksamhet förutsätter en hög grad av samverkan.</p><p>Den rymdstrategi som den förra regeringen lade fram är inte anmärkningsvärd på något sätt och sticker inte ut. Snarare innehåller strategin en massa självklarheter som vi kan ställa oss bakom. Vi finner det svårt att peka på några direkta konstigheter i strategin, förutom en. En del talare har varit inne på det, och det gäller den militära användningen av rymden. Där menar jag att det finns en klar diskrepans i strategidokumentet. Låt mig exemplifiera detta.</p><p>Det står att strategiska mål bör vara att \"förhindra utplacering av vapen i rymden och motverka att den blir en arena för konflikter\" samt \"rymden och rymdtjänster används för fredliga ändamål på ett sätt som gynnar mänsklig välfärd och hållbar utveckling\".</p><p>Ja, vi håller naturligtvis med. Vi vill inte heller ha kärnvapen i rymden. Det är självklart. Och självklart ska vår verksamhet i rymden gynna både mänsklig välfärd och andra saker.</p><p> STYLEREF Kantrubrik \\* MERGEFORMAT En strategi för svensk rymdverksamhet</p><p>Vidare står det att insatser som bör göras är att Sverige ska arbeta aktivt i internationella organ och ta fram relevanta styrande dokument och andra överenskommelser som syftar till att rymden hålls tillgänglig för alla och är fri från vapen.</p><p>Det håller vi med om. Men samtidigt står det att ett strategiskt mål bör vara att civila och militära aktörer ska samverka om forskning och utveckling och användning av rymdsystem så att synergierna mellan civil och militär rymdverksamhet tas till vara.</p><p>Ett strategiskt mål bör också vara att statlig rymdverksamhet bidrar till att öka Sveriges säkerhet genom att bidra till att Sveriges utrikes, säkerhets- och försvarspolitiska intressen uppfylls och att den nationella militära förmågan stärks.</p><p>Man vill alltså stärka den militära förmågan samtidigt som man håller rymden fri från vapen. Här kunde strategidokumentet faktiskt ha gjorts mycket tydligare i fråga om vad man menar med att stärka den militära förmågan samtidigt som rymden ska hållas fri från vapen och fri från konflikter. De två sakerna kan vara omöjliga att förena.</p><p>Som politiker vill man sitta på många stolar samtidigt, men man bör nog inte sitta på för många stolar samtidigt i samma dokument. Sannolikt vill alla stater använda rymden för att stärka sin militära förmåga, precis som den förra regeringen har föreslagit att vi ska göra. Men man måste mycket tydligare förklara vad man menar med dessa olika satser.</p><p>Vi yrkar inte på något här, fru talman, men vill ändå fästa uppmärksamhet på diskrepansen i dokumentet. Vi välkomnar för övrigt att det slås fast att vi ska värna vår militära förmåga och våra säkerhetspolitiska intressen. De formuleringarna borde bara ha gjorts ännu tydligare.</p><p>(Applåder)</p>",
    "intressent_id": "0955748436811",
    "rel_dok_id": "H601UbU3",
    "replik": "N",
    "systemdatum": "2018-12-12 12:13:14"
  }
}