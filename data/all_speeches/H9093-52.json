{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "6eb9bf8e-782b-ec11-915b-901b0eac4c78",
    "anforande_nummer": "52",
    "talare": "Johan Pehrson (L)",
    "parti": "L",
    "anforandetext": "<p>Fru talman! Bra så! Systemet som vi nu har bygger på att man har en grundläggande statspension som hänger ihop med hur länge man har jobbat. Sedan har man en tjänstepension som är ganska viktig, och det kan också tänkas att vi laborerar med den. För Liberalernas del ser vi gärna att fler blir skyldiga att betala in till den, för det är klart att det är otillständigt att människor inte får en pension efter att ha jobbat och kämpat.</p><p>Man kan titta på det här med individuellt sparande. Vi hade tidigare avdragsrätt i Sverige för att man skulle kunna spara några kronor till sin pension - började man tidigt kunde det bli många kronor - men det har vi ersatt med ISK-kontot som regeringen nu, som jag har förstått det, tyvärr är lite sugen på att göra någonting åt.</p><p>Det grundläggande är att vi kan göra det här antingen genom skattesänkningar - Liberalerna är med på det och är stolta över det vi gjorde inom ramen för januariavtalet eftersom vi har varit med och förstärkt pensionärernas situation, och vi vill gärna fortsätta med det - eller genom att ta från AP-fonderna eller höja avsättningen.</p><p>Det här är viktiga saker att prata om framåt, för det räcker inte att bara vilja höja pensionerna, utan vi måste visa <em>hur</em> vi vill göra det.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2021-10-12 18:22:36"
  }
}