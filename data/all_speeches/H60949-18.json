{
  "anforande": {
    "dok_hangar_id": "5021493",
    "dok_id": "H60949",
    "dok_titel": "Protokoll 2018/19:49 Torsdagen den 7 februari",
    "dok_rm": "2018/19",
    "dok_nummer": "49",
    "dok_datum": "2019-02-07 00:00:00",
    "avsnittsrubrik": "Frågestund",
    "underrubrik": "Åtgärder för att behålla el- och gasbilar i Sverige",
    "kammaraktivitet": "frågestund",
    "anforande_id": "5484c7b3-493b-e911-9116-901b0eac4c78",
    "anforande_nummer": "18",
    "talare": "Finansministern Magdalena Andersson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Rickard Nordin tar upp en oerhört viktig fråga för att vi ska klara våra klimatmål. För att Sverige ska kunna vara ledande i att stoppa klimatförändringarna måste vi ställa om den svenska fordonsflottan. Då är det viktigt att vi jobbar med flera olika instrument och att vi ser till att alla delar av transportsektorn kan hjälpa till i det här arbetet. Det handlar både om persontransporter och om varu- och godstransporter.</p><p>En viktig aspekt i detta är att förbättra möjligheterna att transportera sig på andra sätt än med bil. Det gäller kollektivtrafik generellt sett för privatpersoner som ska ta sig till arbetet men också järnväg och båttransporter för näringslivet.</p><p>Självklart är det också viktigt att vi ställer om den privata fordonsflottan med personbilar. Där är bonus-malus ett sådant system, men det finns naturligtvis ytterligare möjligheter att utveckla detta. Det kan också handla om vilken beskattning som sker när bilarna är lite äldre.</p>",
    "intressent_id": "098412828516",
    "rel_dok_id": "H6C120190207fs",
    "replik": "N",
    "systemdatum": "2019-02-28 12:12:58"
  }
}