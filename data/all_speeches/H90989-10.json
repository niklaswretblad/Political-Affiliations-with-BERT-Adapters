{
  "anforande": {
    "dok_hangar_id": "5126200",
    "dok_id": "H90989",
    "dok_titel": "Protokoll 2021/22:89 Tisdagen den 29 mars",
    "dok_rm": "2021/22",
    "dok_nummer": "89",
    "dok_datum": "2022-03-29 00:00:00",
    "avsnittsrubrik": "Återrapportering från Europeiska rådets möte den 24-25 mars",
    "underrubrik": "",
    "kammaraktivitet": "",
    "anforande_id": "0f9cbcff-68e2-ec11-916f-901b0eac4c70",
    "anforande_nummer": "10",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Jag tackar för återrapporten. Jag noterade i morse att man efterlyste vårjackor, underkläder, skor, väskor, tjejkläder i storlek 122-170, joggingskor i storlek 39-40. Detta är kopplat till att vi i går körde två matsalsbord och i helgen tältsängar.</p><p></p><p>Många personer har redan kommit till Sverige. En del har satt sig i bilen och rullat hit på eget initiativ. Andra har kommit hit med bussar då privatpersoner har varit nere vid gränsen och hämtat dem.</p><p>Bilderna från gränsområdena utanför Ukraina är såklart inte lika förskräckande som bilderna innanför gränsen, men läget är ändå bekymmersamt.</p><p>På vårt möte inför detta toppmöte efterlyste jag någon form av samordning för att underlätta för dem som har tagit sig över landets gränser att kunna komma vidare till övriga länder.</p><p>I helgen kom det från kommissionär Ylva Johansson förslag om samordning av transporter och information, förbättrade mottagningssystem, nationella planer för långsiktiga behov och gemensamma lösningar för att skydda de personer som befinner sig på flykt och givetvis är extra sårbara.</p><p>Att jag efterlyste en del av detta inför toppmötet var för att det inte fanns någon punkt om det på programmet, och jag ville att det skulle lyftas upp.</p><p>Var det under ert möte någon diskussion om alla dessa människor som befinner sig på flykt?</p>",
    "intressent_id": "0962841101917",
    "rel_dok_id": "",
    "replik": "N",
    "systemdatum": "2022-06-02 13:42:14"
  }
}