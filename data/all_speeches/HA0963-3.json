{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "f976235a-6cad-ed11-917f-901b0eac4c70",
    "anforande_nummer": "3",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! Det har hela tiden varit uppenbart för alla som har följt diskussionerna - i samband med att vi våren 2022 valde att lämna in vårt Letter of intent, vilket gjordes av den förra regeringen, och fram till nu - att dessa frågor handlar om suveräna staters beslut. Det är ett svenskt beslut här i riksdagen om vi vill gå med i Nato. Det är ett finskt beslut i den finska riksdagen. Och det är ett turkiskt beslut i det turkiska parlamentet. Därför uttryckte jag mig som jag gjorde, för det har varit välkänt hela tiden att vi inte kan styra vad det turkiska parlamentet väljer att fatta för beslut. Det har Sverige ingen auktoritet över. Och det utgår jag från att Morgan Johansson också erkänner eftersom detta med suveräna staters beslut är en fundamental del av folkrätten. Därför är detta en icke-fråga. </p><p>Naturligtvis arbetar vi fortfarande med målet att vi tillsammans med Finland ska kunna bli medlemmar i Nato. Vi tycker att det är viktigt. Alla erkänner naturligtvis den stora säkerhetspolitiska betydelse som detta har för Sverige. Men vi måste komma ihåg att vi äger bara delar av denna process själva här i riksdagen och i Sverige. Vi äger inte processen när det gäller vad andra stater väljer att fatta för beslut. </p>",
    "intressent_id": "0956595590924",
    "rel_dok_id": "",
    "replik": "Y",
    "systemdatum": "2023-02-15 21:07:49"
  }
}