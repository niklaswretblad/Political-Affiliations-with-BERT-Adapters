{
  "anforande": {
    "dok_hangar_id": "5067417",
    "dok_id": "H8099",
    "dok_titel": "Protokoll 2020/21:9 Torsdagen den 17 september",
    "dok_rm": "2020/21",
    "dok_nummer": "9",
    "dok_datum": "2020-09-17 00:00:00",
    "avsnittsrubrik": "Statsministerns frågestund ",
    "underrubrik": "Danmarks insatser mot gängbrottslighet",
    "kammaraktivitet": "statsministerns frågestund",
    "anforande_id": "78bb7eea-620d-eb11-9146-901b0e9b71a8",
    "anforande_nummer": "40",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Med tanke på talmannens påminnelse om att kammaren är stor och att vi inte måste sitta precis bredvid varandra vill jag säga att man numera kan sitta ganska nära mig. Jag har fått svar på mitt covid-19-test, och jag är inte smittad av detta fruktansvärda virus. Så fick jag det sagt.</p><p>Herr talman! Jag tänker fortsätta på Danmarksspåret och situationen i Sverige. Statsministern säger nu att man har gjort ofantligt mycket. Vi har fler poliser än någonsin. Många reformer kopplade till kriminalpolitiken som har genomförts är de största någonsin och så vidare. Trots det fortsätter utvecklingen i fel riktning. Skjutningarna har ökat under Stefan Löfvens tid vid makten.</p><p>Jag var häromdagen i Danmark och diskuterade med danska politiker vad man har gjort som vi i Sverige inte har gjort, och jag fick med mig mycket intressant tillbaka. Man har dubbla straff vid gängbrottslighet, har visitationszoner, har inte en massa rabatter för ungdomar och andra, har inga villkorliga frigivningar och så vidare. I Danmark finns det i dag färre gängmedlemmar än i hela Stockholms län. Skjutningarna har minskat rejält. En väldigt stor del av de gängkriminella sitter i fängelse.</p><p> STYLEREF Kantrubrik \\* MERGEFORMAT Statsministerns frågestund</p><p>Herr talman! Sverige är och framstår som rena Bullerbyn i jämförelse med Danmark när det kommer till de gängkriminella.</p><p>Nu är jag inte särskilt intresserad av att höra mer om vad Stefan Löfven anser att han och den här regeringen har gjort. Det vet vi, och det är uppenbart att det inte har räckt. Det räcker inte. Det jag är intresserad av är vad Stefan Löfven avser att göra framöver för att på riktigt komma åt gängkriminalitet, klanmentalitet och klankriminalitet.</p><p>Herr talman! Vad beror det på att Danmark har lyckats så mycket bättre än Sverige under Stefan Löfvens styre?</p>",
    "intressent_id": "051207517226",
    "rel_dok_id": "H8C120200917sf",
    "replik": "N",
    "systemdatum": "2020-10-13 16:47:18"
  }
}