{
  "anforande": {
    "dok_hangar_id": "5133313",
    "dok_id": "H909116",
    "dok_titel": "Protokoll 2021/22:116 Onsdagen den 18 maj",
    "dok_rm": "2021/22",
    "dok_nummer": "116",
    "dok_datum": "2022-05-18 00:00:00",
    "avsnittsrubrik": "Genomförande av elmarknadsdirektivet när det gäller nätverksamhet",
    "underrubrik": "",
    "kammaraktivitet": "ärendedebatt",
    "anforande_id": "b087f68a-bb39-ed11-9178-901b0e9b71a8",
    "anforande_nummer": "100",
    "talare": "Lorentz Tovatt (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Genomförande av elmarknadsdirektivet när det gäller nät-verksamhet</p><p>Fru talman! Tack, Carl-Oskar Bohlin, för replikskiftet!</p><p>Det är inte alls samma sak mellan Miljöpartiet och Kristdemokraterna i Tyskland. Tyskland har valt en väldigt snabb och aggressiv nedstängning av kärnkraften. Miljöpartiet har tillsammans med Carl-Oskar Bohlins parti tidigare valt en successiv och planerad avveckling i ett system som saknar fossilt. Det är avgörande. Om jag hade suttit vid makten i Tyskland hade jag alltid prioriterat att fasa ut det fossila före kärnkraften. Vi har inte fossilt i vårt energisystem på samma sätt som Tyskland har.</p><p>Jag noterar att Carl-Oskar Bohlin väljer att inte respondera på det som jag pratade om i mitt anförande. Moderaterna har gjort det till en sport att säga nej till ny elproduktion i Sverige. Det handlar om 76 terawattimmar el. Det är betydligt mer än all kärnkraft i dag.</p><p>Det är det som Moderaterna nu har gjort till en sport att säga nej till på nationell, regional och lokal nivå. Det är ett väldigt hårt slag mot elkonsumenterna, oavsett om det är hushållen eller industrier.</p><p>Industrierna börjar bli väldigt oroliga. De förstår att detta kan bli väldigt svårt att klara av i takt med att elbehovet ökar och vi har flera partier i Sveriges riksdag som konsekvent säger nej till ny elproduktion.</p><p>Det är väldigt märkligt att Moderaterna, som säger sig vara ett parti för företagare, industriintressen och hushållens energipriser, nu konsekvent motarbetar det enklaste och snabbaste sättet att få ned priserna.</p><p>Nästa gång Carl-Oskar Bohlin får chansen att stå här får han gärna bemöta det.</p>",
    "intressent_id": "0495661214429",
    "rel_dok_id": "H901NU21",
    "replik": "Y",
    "systemdatum": "2022-09-21 16:42:46"
  }
}