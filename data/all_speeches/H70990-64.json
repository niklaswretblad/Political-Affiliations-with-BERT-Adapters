{
  "anforande": {
    "dok_hangar_id": "5058295",
    "dok_id": "H70990",
    "dok_titel": "Protokoll 2019/20:90 Torsdagen den 19 mars",
    "dok_rm": "2019/20",
    "dok_nummer": "90",
    "dok_datum": "2020-03-19 00:00:00",
    "avsnittsrubrik": "Statsministerns frågestund",
    "underrubrik": "Stöd till regionala flygplatser",
    "kammaraktivitet": "statsministerns frågestund",
    "anforande_id": "1a6a9906-a18f-ea11-9132-901b0eac4c78",
    "anforande_nummer": "64",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! När det gäller den sista frågan tror jag att diskussionen redan är igång. Jag är inte helt säker, men jag tror att jag har hört att det pågår en diskussion.</p><p>Det är helt rätt: Vi ser att hela transportsektorn, inte minst flyget, drabbas oerhört hårt, och det går fort. Persontrafik, taxirörelser och färjetrafik drabbas. Ansvarigt statsråd - infrastrukturministern - har en diskussion med branschen och sektorn om vad som kan komma att behövas för de olika delarna. Det ser lite olika ut även inom transportsektorn.</p><p>Återigen: Regeringen börjar inte med att utesluta åtgärder, utan det är bättre att börja titta brett på vad som kan komma att behöva göras och att göra detta i dialog med sektorn så att vi vet att vi träffar rätt. En sak som vi följer noga är att ha en dialog med dem som faktiskt är berörda. Då vet vi att det träffar rätt. Vi ska inte börja med att utesluta något.</p><p>Betydelsen av flygplatser är vi fullt medvetna om.</p>",
    "intressent_id": "0218878014918",
    "rel_dok_id": "H7C120200319sf",
    "replik": "N",
    "systemdatum": "2020-05-06 15:54:38"
  }
}