{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "058fdfdc-bf39-ed11-9178-901b0e9b71a8",
    "anforande_nummer": "105",
    "talare": "ILONA SZATMARI WALDAU (V)",
    "parti": "V",
    "anforandetext": "<p>Fru ålderspresident! Jag tackar så mycket för svaret. Jag vill gå över till en annan fråga. Det är otroligt glädjande och positivt att rådet nu är tydligt i sitt stöd till Ukraina - det gäller både det humanitära stödet och det övriga stödet - och att man nu har infört fler sanktioner.</p><p>Det är också glädjande att man ställer sig bakom ett stopp för import av rysk olja, men det är ett misslyckande att vissa länder kan få ett undantag för det som transporteras via rörledning.</p><p>Jag undrar om statsministern bedömer att diskussionen nu är avslutad. Går det att komma längre i oljefrågan? Och hur går det med förhandlingarna om att även gas ska ingå i sanktionerna mot Ryssland? Så länge det finns länder som har undantag och så länge länder köper gas fortsätter vi ju att bekosta kriget.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 30-31 maj</p><p>Ytterligare en fråga är i vilken mån vi kan förmå fler länder att införa sanktioner mot Ryssland. För rådet till exempel diskussioner med Indien och Kina, som ju nämns som nya köpare av den ryska oljan?</p>",
    "intressent_id": "",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}