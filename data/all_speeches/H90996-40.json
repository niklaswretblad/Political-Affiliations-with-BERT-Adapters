{
  "anforande": {
    "dok_hangar_id": "5127716",
    "dok_id": "H90996",
    "dok_titel": "Protokoll 2021/22:96 Fredagen den 8 april",
    "dok_rm": "2021/22",
    "dok_nummer": "96",
    "dok_datum": "2022-04-08 00:00:00",
    "avsnittsrubrik": "Svar på interpellation 2021/22:422 om bidrag till islamistiska aktörer i civilsamhället",
    "underrubrik": "",
    "kammaraktivitet": "interpellationsdebatt",
    "anforande_id": "a6aa4ec5-82f8-ec11-9174-901b0e9b71a0",
    "anforande_nummer": "40",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Fru talman! Ja, Jonas Andersson, snacka om att blanda bort korten! Plötsligt kom bosättningslagen och vindkraft in i lagen. Jag tog upp att Sverigedemokraternas partiledare så sent som i februari hade svårt att välja mellan Biden och Putin. Men jag kan lova Jonas Andersson att vi jobbar för utjämning mellan kommunerna även när det gäller de frågor som han har lyft.</p><p>Än en gång vill jag förtydliga att det ligger i både det offentligas och civilsamhällets intresse att värna bidragssystemens legitimitet. Ett fritt och självständigt civilsamhälle med en mångfald av organisationer, verksamheter och röster är en förutsättning för en välfungerande demokrati. Det är därför regeringen stöttar civilsamhället. </p><p>För regeringen är demokrati, yttrandefrihet och andra frågor ytterst viktiga. Att säga att organisationer stoppar fickorna fulla med pengar är närmast fräckt mot de ungdomsorganisationer och andra som får ta del av dessa stöd, som är ytterst viktiga framöver för vår demokrati.</p><p>Jag vill än en gång poängtera att regeringen varken kan eller ska styra över kommuners och regioners bidragsgivning. Det kommunala självstyret, som är ytterst viktigt, innebär att kommuner och regioner själva väljer hur deras bidragsgivning ska se ut. Än en gång: När det gäller stödet till Ibn Rushd välkomnar jag verkligen att detta prövas i domstol. Jag kommer självklart att följa det med stort intresse.</p><p>Som slutkläm vill jag nämna att regeringen erbjuder stöd i arbetet när det gäller hur stöd ska fördelas, även i kommuner och regioner. Men det kommunala självstyret är en självklarhet för mig.</p>",
    "intressent_id": "0321691108412",
    "rel_dok_id": "H910422",
    "replik": "N",
    "systemdatum": "2022-06-30 16:42:27"
  }
}