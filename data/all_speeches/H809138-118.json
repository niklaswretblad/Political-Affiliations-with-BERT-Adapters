{
  "anforande": {
    "dok_hangar_id": "5100768",
    "dok_id": "H809138",
    "dok_titel": "Protokoll 2020/21:138 Torsdagen den 10 juni",
    "dok_rm": "2020/21",
    "dok_nummer": "138",
    "dok_datum": "2021-06-10 00:00:00",
    "avsnittsrubrik": "Socialtjänst- och barnfrågor",
    "underrubrik": "",
    "kammaraktivitet": "ärendedebatt",
    "anforande_id": "b5c66990-b822-ec11-915b-901b0eac4c78",
    "anforande_nummer": "118",
    "talare": "Mats Wiking (S)",
    "parti": "S",
    "anforandetext": "<p>Fru talman! Jag tar upp frågan också för att poängtera för dem som eventuellt tittar på debatten att det faktiskt görs saker från regeringens sida. Vi springer ganska ofta på samma boll. Men det är givetvis intressant med ett tillkännagivande, och det är en intressant fråga hur vi ska hantera det utifrån att det inom en snar framtid kommer ett förslag om sökbara orosanmälningar.</p><p>Jag håller med ledamoten om att det här är oerhört viktigt. Om socialtjänsten får tre fyra anmälningar om ett barn eller en familj är det jätteviktigt att man inte bara tittar på den senaste anmälan, som man har gjort förut. Man har satt in den i slaskpärmen, som man säger på socialtjänsten.</p><p>Det är en jätteviktig fråga som ledamoten Nilsson lyfter fram. Men kan ledamoten Nilsson också se att man faktiskt har jobbat ganska länge med den här frågan i regeringen?</p>",
    "intressent_id": "0720250789315",
    "rel_dok_id": "H801SoU24",
    "replik": "Y",
    "systemdatum": "2021-10-01 15:08:34"
  }
}