{
  "anforande": {
    "dok_hangar_id": "5116842",
    "dok_id": "H90953",
    "dok_titel": "Protokoll 2021/22:53 Fredagen den 14 januari",
    "dok_rm": "2021/22",
    "dok_nummer": "53",
    "dok_datum": "2022-01-14 00:00:00",
    "avsnittsrubrik": "Svar på interpellation 2021/22:182 om skadestånd vid brott",
    "underrubrik": "",
    "kammaraktivitet": "interpellationsdebatt",
    "anforande_id": "e981ee21-f2b4-ec11-9167-901b0eac4c78",
    "anforande_nummer": "13",
    "talare": "Angelica Lundberg (SD)",
    "parti": "SD",
    "anforandetext": "<p>Fru talman! Det är bra att straffen skärps, men uppenbarligen hjälpte det inte i det fall jag tog upp. Som jag nämnde i mitt tidigare anförande är problemet med just denna resning att vi har personer i vårt land vars ålder inte är fastställd. Vi vet inte hur gamla de är, och när de tycker att det passar kan de hävda att deras ålder är en annan vad som är fastlaget från början. Detta behöver vi göra något åt.</p><p>Jag delar inte Morgan Johanssons uppfattning att detta skulle vara ett svårlöst problem. Jag ser det som tämligen enkelt bara viljan finns, men det är väl oftast där det brister.</p><p>Jag har av olika anledningar läst en och annan förundersökning, och jag slås ofta av hur den misstänkte väljer att inte medverka i utredningen utan i förhör enbart svarar \"ingen kommentar\". Det har man givetvis rätt till, men om man på det sättet bidrar till att frihetsberövandet blir längre än vad det hade behövt vara, ska man då få ersättning för det? Morgan Johansson tycker uppenbarligen det.</p><p>Det är nog tyvärr så, fru talman, att vi inte kommer så mycket längre i den här debatten. Jag och ministern tycker olika i denna fråga. Jag tycker inte att det är ett helt olösligt problem att komma till rätta med den typen av provocerande skadestånd. I min värld är det helt uteslutet att en man som begår flera grova våldtäkter inte bara får ett otroligt kort straff utan dessutom får betalt för den tid som han suttit inlåst.</p><p>Med detta sagt hoppas jag att statsrådet använder sitt sista anförande till att förklara för väljarna varför han tycker att en multikriminell våldtäktsman som själv har bidragit till en utdragen rättsprocess ska tilldömas ett skadestånd som dessutom vida överstiger det som brottsoffren tilldömts.</p>",
    "intressent_id": "02658325625",
    "rel_dok_id": "H910182",
    "replik": "N",
    "systemdatum": "2022-04-05 17:08:08"
  }
}