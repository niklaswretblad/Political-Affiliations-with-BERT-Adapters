{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "29e5fe42-382c-ec11-915b-901b0eac4c78",
    "anforande_nummer": "82",
    "talare": "Karolina Skog (MP)",
    "parti": "MP",
    "anforandetext": "<p>Fru talman! Vi är så otroligt glada att ha Martin Ådahl här i dag, och det är många som vill begära replik.</p><p>Min fråga är faktiskt delvis besvarad eftersom Martin Ådahl med en sådan glädje och stolthet berättade hur man har sett till att hålla miljöskatterna nere i Sverige. Det är en sanningsenlig beskrivning, men jag tänkte uppehålla mig lite mer kring miljöskatter och den gröna skatteväxlingen.</p><p>När det är dags för valrörelse och vi är ute och träffar folk och kampanjar är Miljöpartiet och Centerpartiet helt överens om idén om en grön skatteväxling, som innebär att man höjer skatterna på miljö och klimat och sänker dem på exempelvis arbete. I början av den här mandatperioden blev fyra partier överens om att genomföra en kraftfull grön skatteväxling under mandatperioden.</p><p>Sedan har det hänt mycket. En sak som hände i somras var att Centerpartiet ändrade sin inställning och sin relation till regeringen. Man har angett ett antal krav för att stötta budgeten. Ett krav har varit inga skattehöjningar, det vill säga ingen grön skatteväxling och inga miljöskatter.</p><p>Samtidigt läser jag i tidningen att Martin Ådahl fortfarande är väldigt entusiastisk över den gröna skatteväxlingen. Jag får inte ihop detta. Det kanske är någonting jag inte förstår, så jag vill ge Martin Ådahl möjlighet till en förklaring: Vill Martin Ådahl här och nu höja miljöskatter i Sverige eller vill han inte det?</p>",
    "intressent_id": "0334816698724",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}