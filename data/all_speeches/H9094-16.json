{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:886 och 889 om skadestånd till våldtäktsmän",
    "underrubrik": "",
    "kammaraktivitet": "interpellationsdebatt",
    "anforande_id": "ecc0f047-4549-ec11-915f-901b0eac4c70",
    "anforande_nummer": "16",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Även jag tackar ministern för svaren, framför allt för att han på flera punkter tillstod att vi hade rätt från början och att det därför, efter några års fördröjning, nu kommer initiativ från Socialdemokraterna.</p><p>Låt mig ta fasta på ett par saker som Morgan Johansson yttrade i sitt inledande svar på min respektive Mikael Strandmans interpellation. Han sa bland annat: \"Sverige har sedan länge en lagstiftning som innebär att staten tar ekonomiskt ansvar för frihetsberövanden som egentligen inte borde ha ägt rum.\" Liknande resonemang har framförts här.</p><p>Fru talman! Jag och Morgan Johansson har nog olika åsikter om vilka frihetsberövanden som borde eller inte borde ha ägt rum. Att frihetsberöva en gärningsman som sedermera döms för grovt brott, i detta fall bland annat våldtäkt, ter sig som ett korrekt och rimligt frihetsberövande. Då är det givetvis helt orimligt att denna brottsling därefter tilldelas ekonomisk kompensation för detsamma. Skillnad vore om högre instans friat individen. Då har staten givetvis ett ansvar så som Morgan Johansson beskriver. Just denna problematik redogjorde Mikael Strandman för på ett bra sätt.</p><p>Vidare svarade Morgan Johansson följande: \"I det aktuella fallet är det inte konstigt att ersättningen sticker i ögonen när den jämförs med brottsoffrets skadestånd. Det kan därför finnas anledning att fundera över hur vidsträckt rätten till ersättning bör vara.\"</p><p>Det är klädsamt att Morgan Johansson nu inne på sista versen som ansvarigt statsråd andas kritik mot situationen. Önskvärt vore dock att han redan hade åtgärdat densamma, något han har haft möjlighet att göra i drygt sju års tid.</p><p>Han uttryckte även i sitt svar: \"För mig är det självklart att brottsoffer ska prioriteras framför kriminella.\"</p><p>Tyvärr ser det inte ut så i dag, fru talman. Tvärtom tas initiativ från civilsamhället för att täcka upp där politiken och rättsväsendet brister. I efterdyningarna av den mediala rapporteringen i bland annat Riks, som jag och mina kollegor refererat till, av det fall som föranlett dagens interpellation gjordes till exempel en namninsamling mot beslutet om ersättning till våldtäktsmannen där över 200 000 namn samlades in. Swishinsamlingar har gett hundratusentals kronor som tilldelats offret. Liknande insamlingar till brottsoffer sker numera regelbundet som en konsekvens av nuvarande ordning.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Så borde det inte fungera. Vi borde givetvis ha ett rättsväsen på plats där de som drabbas av brottslighet får en skälig kompensation från staten. Det är en ambition som Morgan Johansson tycks stå bakom i debatten men som han har misslyckats med att etablera i verkligheten. Nu är det i stället upp till civilsamhället att kliva in där politiken och Morgan Johansson brister.</p><p>Hur ser Morgan Johansson på att civilsamhället och privatpersoner får försöka täcka upp för hans och regeringens brister?</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:15"
  }
}