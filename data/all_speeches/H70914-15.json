{
  "anforande": {
    "dok_hangar_id": "5043103",
    "dok_id": "H70914",
    "dok_titel": "Protokoll 2019/20:14 Torsdagen den 3 oktober",
    "dok_rm": "2019/20",
    "dok_nummer": "14",
    "dok_datum": "2019-10-03 00:00:00",
    "avsnittsrubrik": "Svar på interpellationerna 2018/19:295 och 307 om elsparkcyklar i stadsmiljöer",
    "underrubrik": "",
    "kammaraktivitet": "interpellationsdebatt",
    "anforande_id": "ae909eb5-53f6-e911-9126-901b0eac4c70",
    "anforande_nummer": "15",
    "talare": "Hans Rothenberg (M)",
    "parti": "M",
    "anforandetext": "<p>Herr talman! Jag tror att vi är ganska överens i denna fråga. Men det är också viktigt att vi i Sveriges riksdag belyser den här frågan. Många av de problem som har funnits kring vardagscyklingen har man i åratal försökt att hantera, och det har lett till ökad trafiksäkerhet. Låt oss nu se till att detta arbete inte blir ogjort vad gäller elsparkcyklarna.</p><p>Det stora problemet med elsparkcyklarna som fordon är dock inte just detta, utan problemet är - och jag vill komma tillbaka till detta - ansvarstagandet. Ansvaret ligger på flera håll. Det ligger hos producenterna av dessa fordon, hos ägarna, som placerar ut dem, och hos användarna. Det ligger också till stor del på stat och kommun att skapa förnuftiga regler för detta.</p><p>I dag råder anarki beträffande användandet, vilket skapar stor irritation. Det behöver tas ett rejält tag. Det jag skulle vilja skicka med som en av de viktigaste punkterna i sammanhanget är att detta är ett fordon som behöver ha en egen klassning. Till sin konstruktion liknar det inte en cykel mycket mer än att det har två hjul och ett styre. Det behöver också göras någon form av åldersbegränsning som är möjlig att följa upp. Det ska vara omöjligt att missbruka det hela.</p><p>Det behöver skapas förutsättningar för parkering och för dockningsstationer. Om man löser det problemet kommer man att ha hanterat en ganska stor del av dessa underliga, fantasifulla parkeringar. Men det behövs som sagt ett ägaransvar.</p><p>Med detta vill jag ge ministern stöd i det kommande arbetet och en spark på vägen - hellre det än en elspark i baken! Tack för debatten!</p>",
    "intressent_id": "0409540163215",
    "rel_dok_id": "H7C120191003ip",
    "replik": "N",
    "systemdatum": "2019-10-24 13:45:34"
  }
}