{
  "anforande": {
    "dok_hangar_id": "5163046",
    "dok_id": "HA0944",
    "dok_titel": "Protokoll 2022/23:44 Onsdagen den 21 december",
    "dok_rm": "2022/23",
    "dok_nummer": "44",
    "dok_datum": "2022-12-21 00:00:00",
    "avsnittsrubrik": "(forts. från prot. 42) Utbildning och universitetsforskning (forts. UbU1)",
    "underrubrik": "",
    "kammaraktivitet": "",
    "anforande_id": "8e67caa4-97a1-ed11-917f-901b0eac4c70",
    "anforande_nummer": "76",
    "talare": "Robert Stenkvist (SD)",
    "parti": "SD",
    "anforandetext": "<p>Fru talman! Yrkesutbildningar och praktiska utbildningar är inte riktigt mitt bord, men jag har ju hört debatten här tidigare och att regeringen anklagas för en sänkning. Regeringen säger däremot att de satsar på andra håll. Generellt kan jag säga att inför framtiden tror jag att en satsning på praktiska utbildningar är viktigare än fler högskoleplatser.</p><p>Socialdemokraterna satsar en summa på fler utbildningsplatser, om jag såg rätt. Jag tror att en satsning på fler praktiska yrkesutbildningar är bättre, för det är vad arbetsmarknaden skriker efter, och det är där den största bristen råder. Många som är praktiskt lagda går teoretiska högskoleutbildningar. Det har jag sagt förut i den här talarstolen.</p><p>I Tidöavtalet signaleras det att en ökad satsning på yrkeshögskolan kommer att ske under kommande år, om jag har läst avtalet rätt. Det är mycket välkommet.</p><p>När det gäller högskolan håller jag inte riktigt med Socialdemokraterna. Nu är vi i en krissituation med lågkonjunktur, och då är det tradition att man satsar på utbildning - det stämmer. Men inom universitetsutbildningen och den teoretiska högskoleutbildningen måste vi ha mer inriktning på kvalitet och inte bara ta fram fler utbildningsplatser. När det gäller andel av befolkningen som går en teoretisk högskoleutbildning ligger vi redan i världsklass. Det är kvaliteten som har sjunkit de senaste åren. Jag har sagt det många gånger tidigare i den här talarstolen, och jag hade faktiskt tänkt avstå från att säga det i dag - jag tänkte att alla skulle uppskatta det.</p>",
    "intressent_id": "0955748436811",
    "rel_dok_id": "",
    "replik": "Y",
    "systemdatum": "2023-01-31 19:47:45"
  }
}