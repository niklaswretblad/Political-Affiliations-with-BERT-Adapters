{
  "anforande": {
    "dok_hangar_id": "5124423",
    "dok_id": "H90983",
    "dok_titel": "Protokoll 2021/22:83 Torsdagen den 17 mars",
    "dok_rm": "2021/22",
    "dok_nummer": "83",
    "dok_datum": "2022-03-17 00:00:00",
    "avsnittsrubrik": "Frågestund",
    "underrubrik": "Friskolorna och offentlighetsprincipen",
    "kammaraktivitet": "frågestund",
    "anforande_id": "36008dd5-a6da-ec11-916f-901b0eac4c70",
    "anforande_nummer": "78",
    "talare": "Pia Nilsson (S)",
    "parti": "S",
    "anforandetext": "<p>Fru talman! Efter en dom i kammarrätten 2019 stod det klart att friskolors statistik om elevsammansättning, genomströmning och betygsresultat ska sekretessbeläggas, det vill säga inte lämnas ut av Statistiska centralbyrån.</p><p>Uppgifterna ska enligt domen klassas som affärshemligheter - hör och häpna - eftersom de kan påverka föräldrarnas val av skola och ytterst hur mycket pengar friskoleföretaget tjänar. Domen gav heller ingen möjlighet att följa upp hur friskolorna fördelar sina resurser. Skolverket kom fram till att även uppgifter om kommunala skolor måste beläggas med sekretess eftersom samma villkor ska gälla för alla skolor. </p><p>En tillfällig juridisk lösning kom på plats så att Skolverket och kommuner har kunnat få viss information, men nu måste en långsiktig lösning tas fram.</p><p>Ska friskolor, skolministern, omfattas av offentlighetsprincipen?</p>",
    "intressent_id": "0460690753617",
    "rel_dok_id": "H9C120220317fs",
    "replik": "N",
    "systemdatum": "2022-05-23 16:45:01"
  }
}