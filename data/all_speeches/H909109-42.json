{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d8829754-be2a-ed11-9178-901b0e9b71a8",
    "anforande_nummer": "42",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Mitt syfte med att vara rättspolitisk talesperson är naturligtvis att etablera trygghet i vårt land. När det gäller Sverigedemokraternas inflytande över andra partiers politik har det varit gott genom åren; det gäller både det moderata partiet och, inte minst, det socialdemokratiska partiet. Det är två partier som många gånger svansat efter Sverigedemokraterna och tagit efter vår politik. Jag bedömer alltså förutsättningarna att påverka andra som goda även framgent.</p><p>Men frågan är hur väl Morgan Johansson själv lyckats hålla ihop det här landet. Han påstår att Sverigedemokraterna står för splittring samtidigt som han har varit minister i åtta år utan att kunna få ett sammanhållet Sverige på plats. Under hans tid har vi sett hur parallellsamhällen fortsatt att växa fram och cementeras, områden som på intet sätt är en del av majoritetssamhället. Segregationen är fullständig. Jag tror att allt annat än Morgan Johansson och denna regering vore en förbättring för sammanhållningen i vårt land.</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}