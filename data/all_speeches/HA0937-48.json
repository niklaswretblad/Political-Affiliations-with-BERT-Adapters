{
  "anforande": {
    "dok_hangar_id": "5161034",
    "dok_id": "HA0937",
    "dok_titel": "Protokoll 2022/23:37 Tisdagen den 13 december",
    "dok_rm": "2022/23",
    "dok_nummer": "37",
    "dok_datum": "2022-12-13 00:00:00",
    "avsnittsrubrik": "Statens budget 2023 - Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "d5fff3f9-ba95-ed11-9180-901b0e9b71a0",
    "anforande_nummer": "48",
    "talare": "Janine Alm Ericson (MP)",
    "parti": "MP",
    "anforandetext": "<p>Fru talman! Tack för anförandet, Carl B Hamilton!</p><p>Jag slås ändå av en sak när jag hör anförandet här. Jag vill därför ställa en fråga om det. Det låter som att människor skulle lämna välfärdsyrkena och fly vården till andra ställen, och att lärare lämnar skolan, därför att skatterna är för höga.</p><p>Det vi hör från dem som är utbildade till vård- och omsorgsyrken och till lärare och förskollärare är inte att de lämnar yrket för att skatten är för hög. Det gör de för att de har för låga löner, för få arbetskamrater och för dålig arbetsmiljö.</p><p> STYLEREF Kantrubrik \\* MERGEFORMAT Statens budget 2023 - Rambeslutet</p><p>För att få fler att jobba i välfärdsyrkena måste vi förbättra för dem som arbetar där. Vi måste helt enkelt se till att de får högre löner och att de får fler arbetskamrater och bättre arbetsmiljö.</p><p>Det har bland annat vi ett förslag på i vår budgetmotion, som Liberalerna är välkomna att titta på. Det är ett jättestort problem när vi inte har tillräckligt med resurser. Det är kärnan. Att resurserna inte är tillräckliga leder till att vi inte får tillräckligt med personal. Det leder till vårdköer och så vidare.</p><p>Jag vill fråga Carl B Hamilton hur det kommer sig att han tror att det är de höga skatterna som gör att människor flyr välfärdsyrkena när vi egentligen vet att det är helt andra saker.</p><p>Sedan är jag också lite förvånad över att Carl B Hamilton inte alls nämnde skolan. Det är annars en av Liberalernas paradgrenar. Där har det kommit väldigt mycket viktigt under åren. Jag skulle också vilja fråga lite om ambitionerna på skolområdet och hur man där ser på nedskärningarna till välfärden.</p>",
    "intressent_id": "0316505710324",
    "rel_dok_id": "HA01FiU1",
    "replik": "Y",
    "systemdatum": "2023-01-16 17:30:10"
  }
}