{
  "anforande": {
    "dok_hangar_id": "5063044",
    "dok_id": "H709135",
    "dok_titel": "Protokoll 2019/20:135 Tisdagen den 9 juni",
    "dok_rm": "2019/20",
    "dok_nummer": "135",
    "dok_datum": "2020-06-09 00:00:00",
    "avsnittsrubrik": "Skärpta straff för de allvarligaste fallen av immaterialrättsintrång ",
    "underrubrik": "",
    "kammaraktivitet": "ärendedebatt",
    "anforande_id": "dc935b0e-11bd-ea11-9135-901b0eac4c70",
    "anforande_nummer": "22",
    "talare": "Åsa Eriksson (S)",
    "parti": "S",
    "anforandetext": "<p>Fru talman! Jag vill börja med att säga att jag på en punkt faktiskt är överens med ledamoten Fransson, och det gäller problemet med de stora techplattformarnas dominans och att de är mycket problematiska ur ett demokratiskt perspektiv. </p><p>Däremot kan jag inte på något sätt förstå hur ledamoten får ihop detta med DSM-direktivet. Det finns nämligen ingenting i DSM-direktivet som gör plattformarna större eller mer monopolistiska - tvärtom. DSM-direktivet ställer krav på att plattformarna måste sluta avtal med upphovsrättsorganisationer om betalning och stärker dessutom våra - medborgarnas - möjligheter att få rätt om eventuella filter stoppar lagligt material. Där håller jag alltså inte alls med ledamoten. </p><p>Men jag vill ställa samma fråga till ledamoten Fransson som jag ställde till ledamoten Olsson. Vad menar ni med länkskatt? Det finns nämligen ingen länkskatt. Förklara gärna detta begrepp för mig. </p><p>Jag undrar också varför vissa personer, till exempel tidningsprenumeranter eller vi som har löst avgift till Spotify, ska betala för skyddat material men inte andra. Är det inte så att vi alla behöver betala på något sätt, eller att någon betalar - till exempel en plattform - när upphovsrättsskyddat material används? Eller är det så att Sverigedemokraterna helt enkelt tycker att allt ska vara fritt? Det är min fråga till ledamoten. </p><p> STYLEREF Kantrubrik \\* MERGEFORMAT Skärpta straff för de allvarligaste fallen av immaterialrättsintrång</p><p>Sedan måste jag också säga att den följdmotion där ni vill se en utvärdering inom tre år verkar helt orimlig när det redan är fastslaget i direktivet att EU-kommissionen senast den 7 juni 2026 ska komma med en rapport om hur direktivet fungerar och efterlevs. Jag påstår att Sverigedemokraterna inte ens har läst underlaget. </p>",
    "intressent_id": "0296384583518",
    "rel_dok_id": "H701NU18",
    "replik": "Y",
    "systemdatum": "2020-07-03 11:39:42"
  }
}