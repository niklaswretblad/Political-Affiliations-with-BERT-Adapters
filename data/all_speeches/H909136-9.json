{
  "anforande": {
    "dok_hangar_id": "5140379",
    "dok_id": "H909136",
    "dok_titel": "Protokoll 2021/22:136 Onsdagen den 22 juni",
    "dok_rm": "2021/22",
    "dok_nummer": "136",
    "dok_datum": "2022-06-22 00:00:00",
    "avsnittsrubrik": "Pausad höjning av reduktionsplikten för bensin och diesel 2023",
    "underrubrik": "",
    "kammaraktivitet": "ärendedebatt",
    "anforande_id": "65e9425e-bb44-ed11-9177-901b0eac4c70",
    "anforande_nummer": "9",
    "talare": "Hanna Westerén (S)",
    "parti": "S",
    "anforandetext": "<p>Herr talman! Jag tackar ledamoten för frågorna.</p><p> STYLEREF Kantrubrik \\* MERGEFORMAT Pausad höjning av reduktionsplikten för bensin och diesel 2023</p><p>Jag kan än en gång understryka det jag sa i mitt anförande, nämligen att priserna på drivmedel ska vara rimliga. Vi kommer dock inte ifrån att det har tillstött somligt sedan 2014, det vill säga för knappt åtta år sedan.</p><p>Klimathotet kryper allt närmare. Asfalten brinner och smälter. Vi vet att klimathotet kryper allt närmare, och vi behöver en allt större beredskap på olika nivåer för att hantera den kris som knackar på dörren. Där upplever jag att Sverigedemokraterna inte har några som helst svar. Därtill har vi fått ett krig i vår omedelbara närhet. Det kan inte ha gått någon förbi att vi har ett stort ansvar att bygga bort ett osunt beroende, och reduktionsplikten är ett viktigt verktyg för att bygga bort beroendet.</p><p>Jag vet fortfarande inte hur Sverigedemokraterna ämnar minska beroendet, öka vår självförsörjningsförmåga och samtidigt uppnå målen. Vi måste ha balans i politiken, och det måste också råda proportionalitet. Men jag ser varken eller från Sverigedemokraternas sida, utan det enda man fokuserar på är priset vid pump - inte hur landet ska hålla ihop, inte hur vi värnar oss mot kris och inte heller hur vi uppnår klimatmålen.</p>",
    "intressent_id": "0412148992926",
    "rel_dok_id": "H901MJU31",
    "replik": "Y",
    "systemdatum": "2022-10-05 16:38:56"
  }
}