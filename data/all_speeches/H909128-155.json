{
  "anforande": {
    "dok_hangar_id": "5138101",
    "dok_id": "H909128",
    "dok_titel": "Protokoll 2021/22:128 Fredagen den 10 juni",
    "dok_rm": "2021/22",
    "dok_nummer": "128",
    "dok_datum": "2022-06-10 00:00:00",
    "avsnittsrubrik": "Nato och arbetet mot kärnvapen",
    "underrubrik": "",
    "kammaraktivitet": "ärendedebatt",
    "anforande_id": "5461f154-2f43-ed11-9177-901b0eac4c70",
    "anforande_nummer": "155",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag får nog konstatera att inte heller jag får jättetydliga besked av Wallmark, även om jag i grunden välkomnar den typ av framtida diskussioner som Wallmark ser framför sig. Jag tror att det är bra om vi från de politiska partierna lyssnar på varandra och diskuterar utrikespolitik, säkerhetspolitik och försvarspolitik i dialog med varandra.</p><p>En ny försvarsberedning kommer att ha ett viktigt arbete framför sig. Oavsett om det blir ett svenskt Natomedlemskap eller inte är det många frågor som ska behandlas på dess bord.</p><p>Jag tycker att Moderaterna borde vara lite mer inlyssnande när det gäller förslaget att ha lagstiftning mot kärnvapen på svenskt territorium. Det skulle vara konfliktavhållande för andra stater att veta att det inte finns kärnvapen på svenskt territorium som kan tänkas användas i Sveriges namn. Det är därför det är så viktigt att ha det.</p><p>Sedan kan vi diskutera de frågor som Wallmark kommer till bordet med. Ett Natomedlemskap innebär ju att vi behöver samarbeta med andra länder för att försvara Östersjön, där det finns en rysk enklav i form av Kaliningrad och där ryska Sankt Petersburg har en liten del av Finska viken. Där behöver man hitta sätt att försvara svenskt territorium och andra staters territorium i Östersjön utan att för den skull riskera att starta en konflikt där man möter olika militära aktörer på ett felaktigt sätt.</p><p>Låt oss återkomma till de diskussionerna! Men jag vill fortfarande gärna ha lite klarhet om att Moderaterna inte vill se kärnvapen på svenskt territorium.</p>",
    "intressent_id": "0682989845822",
    "rel_dok_id": "H901UU20",
    "replik": "Y",
    "systemdatum": "2022-10-03 17:23:55"
  }
}