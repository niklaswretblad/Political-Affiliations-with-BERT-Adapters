{
  "anforande": {
    "dok_hangar_id": "5084357",
    "dok_id": "H80981",
    "dok_titel": "Protokoll 2020/21:81 Fredagen den 12 februari",
    "dok_rm": "2020/21",
    "dok_nummer": "81",
    "dok_datum": "2021-02-12 00:00:00",
    "avsnittsrubrik": "Svar på interpellation 2020/21:394 om minskad elimport från Norge",
    "underrubrik": "",
    "kammaraktivitet": "interpellationsdebatt",
    "anforande_id": "0204a3af-9fad-eb11-914f-901b0eac4c78",
    "anforande_nummer": "37",
    "talare": "Statsrådet Anders Ygeman (S)",
    "parti": "S",
    "anforandetext": "<p>Herr talman! Tack, Joar Forssell, för frågan! Först måste jag säga att jag kraftfullt vänder mig mot bilden av Norge som en langare och Sverige som en missbrukare. Jag tycker inte att det är någon bra analogi på något sätt.</p><p>Precis som Joar Forssell sa innan denna lite märkliga liknelse har vi en sammanhållen elmarknad i Norden, och det är något som gagnar både Norge och Sverige. Vi är med och stöttar framför allt Osloregionen när de har mindre effekt där. Och Norge är med och stöttar det svenska elsystemet när vi har behov av effekt.</p><p>Detta är något som gynnar både Sverige och Norge. Alternativet hade ju varit att båda länderna hade fått bygga upp en effekt för att klara den kallaste timmen, den kallaste vintern. Då skulle det priset vara avgörande för alla andra timmar på året. Det skulle betyda en fem- eller sexdubbling av priset på el i våra respektive länder - eller något i den stilen, beroende på vad man tror att den kallaste timmen kostar.</p><p>Detta är en helt annan bild än den av en langare och en missbrukare, som Joar Forssell försöker måla upp.</p><p>Jag vet att detta är en förebild för resten av Europa. Vi kommer därför att se fler länder som kopplas upp i förhållanden som liknar det nordiska.</p><p>Det som är unikt - jag glömde att säga det - med det nordiska är att vi hjälper varandra, att vi inte låser in elen och att vi inte spelar Svarte Petter med varandra. Därför kan vi ha en bättre elförsörjning och en billigare el än vi annars skulle ha haft.</p><p>Även om vi med viss avund kan titta på Norges vattenkraftstillgångar har vi också stora vattenkraftstillgångar i Sverige. När vi får in mer av vindkraft i det svenska systemet kommer det att påverka hur den svenska vattenkraften körs. Den kommer att köras väldigt lite vid de tidpunkter då vi har god tillgång till el, och den kommer att köras betydligt mer när vi har mindre tillgång till el. Vattenkraften i Norge och Sverige är som ett enormt batteri som kan bidra till att trycka ut fossil elproduktion i resten av Europa.</p><p>Jag tror att Sverige har en fossil elproduktion som är en femtedel av den vi hade för tio år sedan. Och vi bidrar mer än någonsin tidigare till att trycka bort fossil elproduktion i resten av Europa. Det är naturligtvis glädjande. Det är också glädjande - det kan jag säga till Joar Forssell - att de reaktorer vi har ger ett viktigt bidrag till den svenska elförsörjningen i dag. Trots ett ganska högt tonläge i debatten levererade kärnkraften i princip lika mycket 2019 som 2010, eller till och med mer. Det är naturligtvis glädjande.</p>",
    "intressent_id": "0744993950910",
    "rel_dok_id": "H810394",
    "replik": "N",
    "systemdatum": "2021-05-05 14:45:33"
  }
}