{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "3de5fe42-382c-ec11-915b-901b0eac4c78",
    "anforande_nummer": "102",
    "talare": "Jakob Forssmed (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Fru talman! Jag vill också gratulera till att Miljöpartiet fyller 40 år. Vi får väl se om det kommer någon kris eller inte, men skulle det ske finns som i alla kriser möjlighet till utveckling.</p><p>Partier finns dock inte till för sin egen skull. Jag ska ta upp en allvarlig sak som Karolina Skog delvis berörde genom sitt pläderande för mer medel till kvinno- och tjejjourer, vilket jag stöder. Förutom mäns våld mot kvinnor har vi ett kraftigt eskalerande dödligt skjutvapenvåld i Sverige. Förra året föll 48 människor offer för det, och i år är vi på väg att slå den dystra siffran då 36 människor redan har dött av skjutvapenvåld.</p><p>Enligt Brottsförebyggande rådet ligger Sverige nästan i topp när det gäller denna typ av våld. Samtidigt ligger vi på tredje plats av de polisglesaste länderna i Europa. Vi har alltså färre poliser per hundra tusen invånare än nästan varje europeiskt land.</p><p>Ni har nu suttit vid makten i sju år, och vi har lägre polistäthet än 2014 samtidigt som vi har denna brottsutveckling. Hur har det kunnat bli så med Miljöpartiet vid makten?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}