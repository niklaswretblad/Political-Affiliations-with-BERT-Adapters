{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Återrapportering från Europeiska rådets möte",
    "underrubrik": "",
    "kammaraktivitet": "",
    "anforande_id": "2001da8a-6305-ea11-9126-901b0eac4c70",
    "anforande_nummer": "14",
    "talare": "Ilona Szatmari Waldau (V)",
    "parti": "V",
    "anforandetext": "<p>Herr talman! Tack, statsministern, för återrapporteringen!</p><p>På det EU-nämndssammanträde som vi hade inför Europeiska rådet föreslog Vänsterpartiet att allt stöd från EU till Turkiet ska dras in, även det så kallade förmedlemskapsstödet som innebär att EU bara i år betalar ut ungefär 2,7 miljarder svenska kronor till Turkiet för att det är ett ansökarland.</p><p> STYLEREF Kantrubrik \\* MERGEFORMAT Återrapportering från Europeiska rådets möte</p><p>Statsministern återrapporterade nu från rådet att rådet fördömer Turkiet och att rådet och EU arbetar vidare med sanktioner och med ytterligare gemensamma åtgärder. Men samtidigt som vi diskuterar ytterligare åtgärder och sanktioner pågår Turkiets brott mot folkrätten. Bland annat finns det nu misstanke om att man använder förbjudna kemiska vapen mot civilbefolkningen.</p><p>Jag skulle därför vilja fråga statsministern vad som mer konkret diskuteras inom Europeiska rådet när det gäller sanktioner och gemensamma åtgärder. Någonting måste hända. Vi kan inte vänta med de här åtgärderna tills kriget är slut och Turkiet och Erdogan har fått igenom precis det som de vill.</p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2019-11-12 16:46:48"
  }
}