{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "fca18ea4-3516-ec11-9160-901b0e9b71a0",
    "anforande_nummer": "43",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag är helt enig med kamraten Håkan Svenneling - om utrikesutskottet bjuder in ministrar är det kutym att de kommer, så jag delar uppfattningen att en träff med utrikesministern i närtid är önskvärd.</p><p>Jag delar inte utrikesministerns synsätt att man ska undvika partipolitisk debatt i riksdagen om Nato. Tvärtom ser jag ett värde i det. Vi lever ju i en demokrati. Det finns andra länder där man undviker sådana debatter, och de är inte demokratier.</p><p>Nu tänker jag inte ta upp Natofrågan specifikt med Håkan Svenneling, men den är intressant såtillvida att Ryssland vill projicera sin makt genom att inrätta den här typen av intressesfärer och neka länder olika former av säkerhetspolitiska val.</p><p>Håkan Svenneling talade i sitt första anförande om en Natoupprustning i Rysslands närområde. Skulle ledamoten Svenneling kunna utveckla det? Det är kusligt nära det ryska narrativet.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-09-15 17:00:42"
  }
}