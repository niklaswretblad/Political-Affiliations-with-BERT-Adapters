{
  "anforande": {
    "dok_hangar_id": "5078718",
    "dok_id": "H80954",
    "dok_titel": "Protokoll 2020/21:54 Tisdagen den 15 december",
    "dok_rm": "2020/21",
    "dok_nummer": "54",
    "dok_datum": "2020-12-15 00:00:00",
    "avsnittsrubrik": "(forts. från § 5) Utbildning och universitetsforskning (forts. UbU1)",
    "underrubrik": "",
    "kammaraktivitet": "",
    "anforande_id": "24bb83e4-3971-eb11-914e-901b0e9b71a0",
    "anforande_nummer": "70",
    "talare": "Pia Steensland (KD)",
    "parti": "KD",
    "anforandetext": "<p>Herr ålderspresident! Tack, statsrådet, för det glädjande svaret! Jag ser verkligen fram emot julklappen i form av forskningspropositionen.</p><p>Jag skulle också vilja lyfta en annan fråga som är oerhört angelägen i den pandemi som vi befinner oss i nu och i den kris som finns inom vården. Vi har en vårdpersonal som har kämpat så oerhört hårt under våren för att hantera pandemin. De har ställt om på ett fantastiskt sätt och klarat det här. Sommaren medförde dock alldeles för lite tid för återhämtning, och pandemins andra våg sliter väldigt hårt på inte minst dem som nu kämpar för att rädda liv. Vi hör alarmerande rapporter om att det är otroligt svårt.</p><p>Det var glädjande att fribeloppet togs bort under innevarande år just för att studenter skulle kunna hjälpa till inom vården och stötta i de delar där så är lämpligt. Vi diskuterade frågan i utskottet, och jag uppfattade ändå att ministern var lite försiktigt positiv och att det kanske skulle kunna göras något även kommande år.</p><p>Herr ålderspresident! Jag skulle vilja veta om statsrådet kan ge några positiva besked inom detta område.</p>",
    "intressent_id": "0465804601318",
    "rel_dok_id": "",
    "replik": "Y",
    "systemdatum": "2021-02-17 17:05:48"
  }
}