{
  "anforande": {
    "dok_hangar_id": "5015610",
    "dok_id": "H60929",
    "dok_titel": "Protokoll 2018/19:29 Fredagen den 14 december",
    "dok_rm": "2018/19",
    "dok_nummer": "29",
    "dok_datum": "2018-12-14 00:00:00",
    "avsnittsrubrik": "Regional tillväxt",
    "underrubrik": null,
    "kammaraktivitet": "ärendedebatt",
    "anforande_id": "b5ee186f-1a18-e911-9112-901b0eac4c70",
    "anforande_nummer": "24",
    "talare": "Ann-Charlotte Hammar Johnsson (M)",
    "parti": "M",
    "anforandetext": "<p>Fru talman! Jag tror inte att Birger Lahti och jag rör oss i så olika kretsar. Jag tror att de bekanta och de människor vi träffar ute i hela Sverige är väldigt lika. Vi träffar alla sorters människor.</p><p>Nej, poliser finns inte på hyllan. Det är det som är problemet. Tick-tack, sa tiden. Tiden har gått, och dessa poliser måste komma på plats. Man kan inte bara vänta.</p><p>Stängda välfärdsverksamheter blir resultatet om man tar bort pengar från dem som ska göra ett bra jobb. Ska Birger Lahti stänga den lilla vårdcentralen i en landsort? Det kan vara i Dalarna, i Jämtland eller på andra platser i Norrland. Där har privata entreprenörer tagit sig före att skapa en verksamhet som fungerar på ett väldigt gott sätt, där medborgarna är nöjda.</p><p>Nej, det blir inte särskilt mycket vård över när man plockar bort detta och hindrar människor som har jobbat i vården och har god kunskap och gör bra nytta. </p><p>Ni hänvisar hela tiden till något som innebär vinster, men det är ju inte bara detta det handlar om. Det handlar om andra saker. Det handlar om kvalitet och om bra grejer som pågår i vårt land som ni nu vill stoppa. Inte minst har folk med funktionshinder fått jättebra verksamheter i stället för att, som tidigare, sitta på institution. Jag blir riktigt upprörd när man tar upp den här frågan hela tiden!</p>",
    "intressent_id": "0810201628512",
    "rel_dok_id": "H601NU2",
    "replik": "Y",
    "systemdatum": "2019-01-14 17:36:12"
  }
}