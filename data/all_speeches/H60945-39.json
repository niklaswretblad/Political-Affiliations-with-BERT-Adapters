{
  "anforande": {
    "dok_hangar_id": "5021030",
    "dok_id": "H60945",
    "dok_titel": "Protokoll 2018/19:45 Torsdagen den 31 januari",
    "dok_rm": "2018/19",
    "dok_nummer": "45",
    "dok_datum": "2019-01-31 00:00:00",
    "avsnittsrubrik": "Frågestund",
    "underrubrik": "Förslaget om en höjd svensk EU-avgift",
    "kammaraktivitet": "frågestund",
    "anforande_id": "0a1874f8-c239-e911-9116-901b0eac4c78",
    "anforande_nummer": "39",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Tack för frågan!</p><p>Det är en viktig fråga för regeringen, hela svenska folket och för hela Europeiska unionen hur den framtida långtidsbudgeten för EU ska se ut som ska börja gälla 2021.</p><p>Det finns ett förslag som kommissionen har lagt fram som innebär, som frågeställaren sa, att den svenska EU-avgiften skulle bli väsentligt högre än vad den har varit under den innevarande perioden. Det är ett förslag som vi inte accepterar. Det är ett förslag som innebär en orättvis bördefördelning. Vi vill ha mer rättvisa mellan de olika medlemsstaterna. Vi accepterar inte den typ av utfasning av den svenska rabatten som förslaget innebär. Vi kommer att motarbeta det.</p><p>Det är klart att vi behöver ha allierade. Det har vi. Det finns flera andra medlemsstater som tycker precis som vi när det gäller att dra ned nivån på EU:s budget. Vi kan inte hålla på att ha samma utgifter när ett stort medlemsland som Storbritannien som är nettobidragsgivare lämnar unionen, utan vi måste dra ned. Det är vår ambition. Sedan ska beslutet fattas med enhällighet.</p>",
    "intressent_id": "0339624201100",
    "rel_dok_id": "H6C120190131fs",
    "replik": "N",
    "systemdatum": "2019-02-26 13:35:44"
  }
}