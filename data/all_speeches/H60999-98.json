{
  "anforande": {
    "dok_hangar_id": "5035204",
    "dok_id": "H60999",
    "dok_titel": "Protokoll 2018/19:99 Tisdagen den 4 juni",
    "dok_rm": "2018/19",
    "dok_nummer": "99",
    "dok_datum": "2019-06-04 00:00:00",
    "avsnittsrubrik": "Energipolitik",
    "underrubrik": null,
    "kammaraktivitet": "ärendedebatt",
    "anforande_id": "01bbcb9d-5197-e911-911f-901b0eac4c70",
    "anforande_nummer": "98",
    "talare": "Rickard Nordin (C)",
    "parti": "C",
    "anforandetext": "<p>Fru talman! Man höll på att vidta åtgärder på de kablar som finns därför att de är gamla. Om man hade haft en tredje elkabel hade man kunnat köra elen via den i stället. Då hade man kunnat undvika elavbrotten; det är ganska simpelt.</p><p>Patrik Engström säger: När behov finns kommer kabeln att byggas. Först och främst är det för sent då. Vi ser hur det ser ut runt om i Malmö, Stockholm, Uppsala och Västerås. Där har man behoven <em>nu</em>, och det är tio år för sent att börja bygga kabeln. Om Cementa, eller för den delen annan industri på Gotland, ska klara det här behöver kabeln byggas nu.</p><p> STYLEREF Kantrubrik \\* MERGEFORMAT Energipolitik</p><p>Elsystemet på Gotland är fullt. Det är bara på nåder man får bygga en solcellsanläggning på sitt tak. Det är ett fullt system, och det funkar inte utan den tredje kabeln. Gotland kan dessutom hjälpa oss på fastlandet genom att exportera ännu mer förnybar energi - det som vi båda är överens om är bra.</p><p>Varför kommer inte kabeln på plats? Man gjorde förarbetena. Man gjorde allting; man har lagt ned miljoner på detta både från Svenska kraftnäts och från Gotlands sida. Sedan, under den förra regeringen, blev det stopp. Nu har ministern uppenbarligen öppnat för detta.</p><p>När får vi besked? Kommer det någon kabel? Vill Socialdemokraterna bygga kabeln över huvud taget? Ni säger att den ska byggas när behovet finns. Då är det för sent, för behovet finns <em>nu</em>. Det här var nyss. Varför har kabeln i så fall inte byggts nyss, eftersom behovet redan finns?</p>",
    "intressent_id": "0132818093422",
    "rel_dok_id": "H601NU14",
    "replik": "Y",
    "systemdatum": "2019-06-25 16:01:23"
  }
}