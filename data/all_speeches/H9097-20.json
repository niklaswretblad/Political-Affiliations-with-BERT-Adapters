{
  "anforande": {
    "dok_hangar_id": "5105040",
    "dok_id": "H9097",
    "dok_titel": "Protokoll 2021/22:7 Tisdagen den 21 september",
    "dok_rm": "2021/22",
    "dok_nummer": "7",
    "dok_datum": "2021-09-21 00:00:00",
    "avsnittsrubrik": "Svar på interpellationerna 2020/21:809, 901 och 905 om vargangrepp",
    "underrubrik": "",
    "kammaraktivitet": "interpellationsdebatt",
    "anforande_id": "3445d9bd-bf2d-ec11-915b-901b0eac4c78",
    "anforande_nummer": "20",
    "talare": "Lars Beckman (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det går helt enkelt inte att på den korta tid som är kvar ta alla exempel från Gävleborg, men jag tar ett. Tidningen skriver att länsstyrelsen i Gävleborgs län har avslagit två ansökningar om skyddsjakt på varg i Lingbo med omnejd trots att myndigheten säger sig förstå och respektera den oro som vargen orsakar för byns invånare.</p><p>Det sista var nästan ordagrant med det som ministern nyss sa här, nämligen att han förstår oron. Men vad hjälper det, fru talman? Vad hjälper det att ministern förstår barnfamiljens oro i Lingbo, om han inte fattar de beslut och ger de instruktioner till sina myndigheter som är nödvändiga för att rovdjurstrycket ska minska i Gävleborg.</p><p>Jag tror att även ministern förstår att det är helt orimligt att ha 120-140 vargar i Gävleborg. Det är helt orimligt att <em>ett</em> län i Sverige ska ha en sådan stor andel av rovdjuren.</p><p>Så här blir det, fru talman, när man låter Miljöpartiet sköta landsbygdspolitiken och rovdjurspolitiken. Den som den senaste månaden har fått en elräkning kan fundera på varför den är så dyr. Den som är orolig över klimatet kan fundera på varför Karlshamns oljekraftverk producerar el. Den som åkte och tankade i morse och betalade 18 kronor per liter för dieseln kan naturligtvis skänka en tanke till ministern, Miljöpartiet och regeringen. Och den som drabbas av rovdjurstrycket i Gävleborg eller i andra delar av Sverige kan lugnt konstatera att vi har en regering som inte ser hela Sverige.</p><p>Det är regeringen som har hela makten. Regeringen kan styra frågan. Men det gör den inte. Jag vill ändå fråga ministern vad han kommer att göra för att minska rovdjurstrycket i Sverige och Gävleborg.</p>",
    "intressent_id": "0588282566419",
    "rel_dok_id": "H9C120210921ip",
    "replik": "N",
    "systemdatum": "2021-10-15 15:57:22"
  }
}