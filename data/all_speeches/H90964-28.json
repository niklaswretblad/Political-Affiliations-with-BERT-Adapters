{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Bränsleprisernas konsekvenser för företagen",
    "kammaraktivitet": "frågestund",
    "anforande_id": "7da80267-f6bf-ec11-9167-901b0eac4c78",
    "anforande_nummer": "28",
    "talare": "Birger Lahti (V)",
    "parti": "V",
    "anforandetext": "<p>Fru talman! Min fråga går till näringsminister Thorwaldsson. Det har inte undgått någon som följer nyheter om energirelaterade frågor eller frågor över huvud taget om bränslepriser och el hur detta drabbar oss i Sverige.</p><p>Det finns givetvis branscher som drabbas olika hårt beroende på hur avtal om bortsättning och andra uppdrag är utformade. Men allt kommer så småningom att drabba oss konsumenter. I värsta fall tappar vi dessa företag, som då ersätts med utländska alternativ. Det är inte bra för oss av massor av anledningar.</p><p>Det kan handla om transportföretag, åkerier, skogsföretag och bönder - ja, alla som saknar alternativ till exempelvis fordon som måste använda diesel. Det handlar om företag som drabbas oproportionerligt och som rent av riskerar att slås ut av de höga dieselpriserna.</p><p>Fru talman! Vad kan eller ska regeringen göra för att dämpa konsekvenserna för dessa företag?</p>",
    "intressent_id": "0825441263617",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:29"
  }
}