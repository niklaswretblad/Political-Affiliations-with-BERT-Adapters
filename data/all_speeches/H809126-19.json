{
  "anforande": {
    "dok_hangar_id": "5098173",
    "dok_id": "H809126",
    "dok_titel": "Protokoll 2020/21:126 Tisdagen den 25 maj",
    "dok_rm": "2020/21",
    "dok_nummer": "126",
    "dok_datum": "2021-05-25 00:00:00",
    "avsnittsrubrik": "Vissa insatser för ökad lärarkompetens",
    "underrubrik": "",
    "kammaraktivitet": "ärendedebatt",
    "anforande_id": "6051d933-3416-ec11-9160-901b0e9b71a0",
    "anforande_nummer": "19",
    "talare": "Aylin Fazelian (S)",
    "parti": "S",
    "anforandetext": "<p>Fru talman! Jag noterar såväl Sverigedemokraternas som Kristdemokraternas orimligt höga språk i talarstolen när det gäller detta. Låt mig ta tillfället i akt att förklara.</p><p>Det lagförslag som ligger på bordet handlar faktiskt om en lagskärpning. Det handlar om att tuffa till lagstiftningen. Det handlar om att gå vidare och se till att gymnasieelever ska kunna känna samma trygghet som övriga inom skolväsendet genom att registerkontrollen utökas till att omfatta också gymnasiet och gymnasiesärskolan.</p><p> STYLEREF Kantrubrik \\* MERGEFORMAT Vissa insatser för ökad lärarkompetens</p><p>Då skriker sverigedemokrater och kristdemokrater högt att vi måste stoppa lagförslaget. Jag tycker att det är orimligt, och jag tycker att det är ett ohederligt sätt att debattera.</p><p>Vad vi har på bordet är som sagt en lagskärpning. För att väga in aspekter på integritet har ett omfattande förarbete gjorts, där man har landat i avvägningen att det räcker att visa upp registerutdraget utan att lämna in det.</p><p>Det är ju inte så att tryggheten blir större av att ett registerutdrag ligger i ett arkiv och samlar damm. Det viktigaste är våra barns och elevers trygghet. Det här är en lagskärpning för att omfatta också våra gymnasieelever. Varför kan inte Sverigedemokraterna glädjas åt det?</p>",
    "intressent_id": "0523902030928",
    "rel_dok_id": "H801UbU19",
    "replik": "Y",
    "systemdatum": "2021-09-15 16:50:33"
  }
}