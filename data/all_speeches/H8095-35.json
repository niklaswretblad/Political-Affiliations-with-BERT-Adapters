{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7848e5fe-ab04-eb11-9146-901b0e9b71a8",
    "anforande_nummer": "35",
    "talare": "Lars Beckman (M)",
    "parti": "M",
    "anforandetext": "<p>Fru talman! Bara för att vara tydlig: Min interpellation handlar alltså om barn som har en funktionsnedsättning, inte om alla barn om statsrådet trodde det.</p><p>Jag noterar att statsrådet inte har något besked att ge till de tusentals familjer i Sverige som berörs av den här frågan. Jag noterar att statsrådet inte har något svar att ge till RBU. Det är kanske därför statsrådet inte har svarat på deras debattartikel i Aftonbladet - för att det inte finns något besked att ge.</p><p>Det verkar snarast som att statsrådet inte ens vill vidta några åtgärder i den här frågan. Jag tycker att det är bekymmersamt.</p><p>Jag tycker att statsrådet när hon vaknar en morgon ska tänka så här: \"Vad är min viktigaste roll? Som statsråd i Sverige representerar jag hela Sverige. Vad är min viktigaste roll? Jo, den är naturligtvis att vid en pandemi skydda dem som är svagast, dem som behöver samhällets skydd mest.\" Det är väl det som är statsrådets roll.</p><p>Nu är statsrådet uppenbarligen medveten om att det finns stora brister i skyddet av de barn som behöver samhällets skydd mest. Jag är helt säker på att statsrådet kan se bilden framför sig av flickan som behöver andningshjälp dygnet runt och att hon förstår varför en sådan här smitta inte får komma in i det hushållet, oavsett om det sker via föräldrar eller assistenter eller någon annan kategori.</p><p>Det är därför den här interpellationen handlar om liv och död. Och jag kan ge ett löfte till statsrådet: Vi kommer att ses här igen om några veckor om inte statsrådet har vidtagit några åtgärder, för jag anser verkligen att det är regeringens och statsrådets absolut viktigaste uppgift att skydda samhällets svaga, att föra konversation med RBU, FUB och andra som har sett dessa stora brister och komma tillbaka till riksdagen med ett regelverk som kommer att fungera för alla men som särskilt skyddar de svagaste.</p>",
    "intressent_id": "0588282566419",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:06"
  }
}