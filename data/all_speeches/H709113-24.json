{
  "anforande": {
    "dok_hangar_id": "5060580",
    "dok_id": "H709113",
    "dok_titel": "Protokoll 2019/20:113 Tisdagen den 28 april",
    "dok_rm": "2019/20",
    "dok_nummer": "113",
    "dok_datum": "2020-04-28 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "77ce0c5d-07a4-ea11-9138-901b0e9b71a0",
    "anforande_nummer": "24",
    "talare": "Åsa Westlund (S)",
    "parti": "S",
    "anforandetext": "<p>Fru talman! Tack, statsministern, för svaret! Det finns en viktig dimension att ha med sig utöver det vi redan har varit inne på i dag. Det handlar om vad som händer om länderna i EU inte ställer upp för varandra. Det kan ju vara så. Vi i EU-nämnden hade möjlighet att träffa grekiska företrädare långt innan covid-19-krisen bröt ut. Redan då sa deras företrädare: Om inte ni och andra delar av Europa kan ställa upp och ge oss lån finns andra aktörer i världen som är beredda att göra det, inte minst Kina. Hur skulle det gynna svenska intressen om sådana makter nu tog tillfället i akt att stärka sina positioner? Detta är viktigt att ha med sig.</p><p>Jag vill även understryka att Sverige måste fortsätta att stå upp för rättsstatens principer, också i Ungerns fall.</p>",
    "intressent_id": "0802546764724",
    "rel_dok_id": "",
    "replik": "N",
    "systemdatum": "2020-06-01 14:57:16"
  }
}