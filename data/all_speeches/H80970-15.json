{
  "anforande": {
    "dok_hangar_id": "5082067",
    "dok_id": "H80970",
    "dok_titel": "Protokoll 2020/21:70 Tisdagen den 26 januari",
    "dok_rm": "2020/21",
    "dok_nummer": "70",
    "dok_datum": "2021-01-26 00:00:00",
    "avsnittsrubrik": "Svar på interpellationerna 2020/21:298 och 320 om stöd till restaurangnäringen",
    "underrubrik": "",
    "kammaraktivitet": "interpellationsdebatt",
    "anforande_id": "45311abc-c58c-eb11-9152-901b0e9b71a8",
    "anforande_nummer": "15",
    "talare": "Malin Höglund (M)",
    "parti": "M",
    "anforandetext": "<p>Fru talman! I augusti 2020 startade moderata riksdagsledamöter en Dalaresa, som pågick fram till i måndags. Vi har besökt ca 50 företag, varav flera restauranger. Vi har hört deras berättelser.</p><p>Min syster Anna driver företag, flera restauranger, på Idre Fjäll i Dalarna. Hon berättar följande:</p><p>Vi ställer inte in. Vi ställer om. Vi krögare har anpassat oss hela tiden. Den här regeln med alkohol efter klockan 20 gör att många tappar sin andra sittning på kvällen. Vi på restaurangerna har full koll på våra sittande gäster, så varför inte låta oss ha öppet till klockan 22? Vad tror regeringen händer på restaurangen efter klockan 20? Sedan har vi nästa problem: fyra sittande vid varje bord. En familj i dag är kanske sex eller sju. Då måste vi i dagsläget dela upp familjen på två bord, men de bor i samma hus. Vi har färre gäster på våra restauranger och alltså mindre intäkter. Vi är människor som ser våra livsverk gå i stöpet. Vi spritar händer. Vi håller avstånd. Vi gör allt vad vi kan, men våra ben slås undan hela tiden.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag är intresserad av att veta vilka åtgärder statsrådet tänker vidta för att restaurangerna ska kunna återgå till sina normala öppettider i de säkra miljöer som de har skapat under pandemin.</p>",
    "intressent_id": "083953568015",
    "rel_dok_id": "H8C120210126ip",
    "replik": "N",
    "systemdatum": "2021-03-24 18:24:38"
  }
}