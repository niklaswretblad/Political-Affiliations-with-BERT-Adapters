{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Närings- och regionalpolitik",
    "kammaraktivitet": "",
    "anforande_id": "2eedebec-fb64-ed11-917c-901b0e9b71a8",
    "anforande_nummer": "227",
    "talare": "Pontus Andersson (SD)",
    "parti": "SD",
    "anforandetext": "<p>Herr talman! Sedan människan blev bofast och organiserade sig i samhällen har urbaniseringen varit en ständigt pågående process. Det är en naturlig utveckling, då handel, service och arbetstillfällen i högre grad uppkommer där många människor bor. Den mest intensiva perioden var under industrialiseringen, då mängder av människor vallfärdade till städerna där de tvingades arbeta under hårda förhållanden under stora delar av dygnets vakna timmar.</p><p>Vi har både dessa människor och dem som valde att stanna på landsbygden att tacka för att Sverige är den framstående nation vi nu är. Det är personerna som stannade kvar och deras efterkommande, som odlar och skördar maten vi äter. Det är de som brukar vår skog och arbetar i våra gruvor. Men det är också all sjukvårdspersonal, all personal inom hemvården, alla egenföretagare och alla andra som varje dag kämpar för att hela Sverige ska leva.</p><p>Om politiken inte ser till att skapa goda förutsättningar för att bo på landsbygden dör landsbygden. När politiken struntar i vägunderhållet och i stället sänker hastigheten på våra landsvägar fördärvar man för landsbygdsborna. När skatten på drivmedel höjs och staten tvingar bensinbolagen att blanda in biodrivmedel i bränslet, eller när man förstör ett pålitligt och fungerande energisystem, försämrar man för svensk landsbygd.</p><p>Denna negativa spiral får viktig samhällsservice som bankkontor, butiker och bensinmackar att stänga igen, vilket i sin tur får ännu fler människor att lämna svensk landsbygd. Denna utveckling måste vändas. Sverige är nämligen betydligt mer än våra tre storstadsområden. Om dessa tre ska kunna leva måste också hela Sverige leva.</p><p>För mig blir det orimligt att vi år efter år skeppar iväg miljarder till andra länder, samtidigt som man i våra Norrlandsregioner tummar på vägunderhållet, har en näst intill obefintlig polisnärvaro och har enorma brister i förlossningsvården. Det är också orimligt att Sverige, som ligger långt fram i klimatomställningen, straffar dem som är beroende av bilen - men också dem som odlar vår mat och brukar vår skog, vilket får priserna på svenska produkter att skjuta i höjden och försämrar inflationssiffrorna.</p><p>Vi kommer från ett land långt upp i norr, ett land som inte har de mest optimala förutsättningarna för att skapa en framstående nation. Men det är precis vad vi svenskar har gjort. Våra förfäders slit har tagit oss hit där vi är nu. Oavsett om du går i Gamla stan i Stockholm, i Rydebäck eller i Dorotea promenerar du i fädernas spår.</p><p>Jag är patriot därför att jag älskar vårt land, Sverige. Men jag är också nationalist därför att jag älskar vårt folk, svenskarna. Jag kommer alltid att slå vakt om Sveriges och svenskarnas väl och ve. Jag ser det som min skyldighet som sverigedemokrat. Vi behöver politiker som åter sätter Sverige i första rummet. Vi behöver helt enkelt se till att lösa de problem vi har i vårt land innan vi försöker rädda världen.</p><p>I går fick Sverige en ny regering. Med vårt inflytande i Tidöavtalet kommer Sverigedemokraterna att se till att arbeta för en agenda som sätter Sverige först.</p><p>Herr talman! Det är dags att göra Sverige bra igen.</p><p>(Applåder)</p><p>I detta anförande instämde Mats Arkhem och Leonid Yurkovskiy (båda SD).</p>",
    "intressent_id": "0926002991620",
    "rel_dok_id": "",
    "replik": "N",
    "systemdatum": "2022-11-15 16:41:49"
  }
}