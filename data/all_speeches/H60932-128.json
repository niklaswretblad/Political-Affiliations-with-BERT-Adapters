{
  "anforande": {
    "dok_hangar_id": "5016506",
    "dok_id": "H60932",
    "dok_titel": "Protokoll 2018/19:32 Tisdagen den 18 december",
    "dok_rm": "2018/19",
    "dok_nummer": "32",
    "dok_datum": "2018-12-18 00:00:00",
    "avsnittsrubrik": "Näringsliv",
    "underrubrik": null,
    "kammaraktivitet": "ärendedebatt",
    "anforande_id": "2ec0cc56-0623-e911-9118-901b0e9b71a0",
    "anforande_nummer": "128",
    "talare": "Lars Hjälmered (M)",
    "parti": "M",
    "anforandetext": "<p>Fru talman! I sitt anförande talade Tobias Andersson ganska mycket om konkurrenskraft och näringslivets möjligheter. Det slående när det gäller svensk ekonomi, svensk industri och stora delar av näringslivet är att vi är väldigt handelsberoende; det pratas ibland om att ungefär hälften av ekonomin i Sverige kommer av import och export. Vår egen inre marknad är lite för liten, och många företag ser sig nödgade att sälja till andra länder. Det man gör där grundar naturligtvis jobb, företag och skatteintäkter i Sverige. </p><p> STYLEREF Kantrubrik \\* MERGEFORMAT Näringsliv</p><p>Två tredjedelar av den svenska exporten går till EU:s inre marknad. Sverigedemokraterna vill lämna EU och den inre marknaden. Jag vill inte säga att EU är perfekt på något sätt, fru talman - vi känner alla till de kantigheter som finns - men för många företag i till exempel min egen hemstad Göteborg är det ju en fördel om man kan sälja en bilmodell till en halv miljard invånare på EU:s inre marknad än om vi har skilda regelverk. Det är likadant för många andra typer av produkter och tjänster. </p><p>Stockholms Handelskammare har låtit företaget Oxford Economics utreda vad det skulle innebära för Sverige att lämna EU, och det visade sig att det skulle kunna skada svensk ekonomi. Det skulle vara skadligt både för hushåll och för företag, och det skulle försämra för Sveriges möjligheter att bedriva handel och få investeringar. Det skulle försämra produktivitetsutvecklingen och försämra möjligheterna för svenska företag att hitta kompetens inom EU-området. Sammantaget skulle det hämma tillväxten. </p><p>Därför, fru talman, vill jag fråga Tobias Andersson: Varför vill Sverigedemokraterna kasta ut svenska företag i en osäker situation genom att förorda att vi lämnar EU och den inre marknaden?</p>",
    "intressent_id": "0980316377627",
    "rel_dok_id": "H601NU1",
    "replik": "Y",
    "systemdatum": "2019-01-28 15:10:07"
  }
}