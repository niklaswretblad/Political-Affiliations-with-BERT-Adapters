{
  "anforande": {
    "dok_hangar_id": "5080110",
    "dok_id": "H80962",
    "dok_titel": "Protokoll 2020/21:62 Tisdagen den 12 januari",
    "dok_rm": "2020/21",
    "dok_nummer": "62",
    "dok_datum": "2021-01-12 00:00:00",
    "avsnittsrubrik": "Svar på interpellation 2020/21:187 om problem med klädskatten",
    "underrubrik": "",
    "kammaraktivitet": "interpellationsdebatt",
    "anforande_id": "03eba563-8f77-eb11-914b-901b0eac4c70",
    "anforande_nummer": "19",
    "talare": "Helena Bouveng (M)",
    "parti": "M",
    "anforandetext": "<p>Fru talman! Det är det här med tajmning, och det är väl ingenting som den sittande regeringen kan sägas vara helt känd för i dessa tider. Mitt under coronakrisen presenterar man en utredning om en ny skatt inom handeln - en bransch som präglas av permitteringar, varsel och konkurser. Det hade varit dumt oavsett när utredningen presenterades, men nu är det så dumt att jag saknar ord. Ett sådant här förslag är att ge alla svenska handlare en örfil. \"Det här är en skatt som driver jobb ur landet och att utredningen presenteras nu kan man bara konstatera är riktigt dålig tajming.\" Citatet kommer från Mats Hedenström, näringspolitisk chef på Svensk Handel. </p><p>Fru talman! Enligt utredningen kommer cirka 700 arbetstillfällen och 100 företag att slås ut på grund av skatten. Denna kemikalieskatt är inte heller den första som regeringen vill införa - Niklas Wykman tog upp den berömda skatten i sitt anförande - utan det har faktiskt funnits en sådan för elektronik ända sedan juli 2017. </p><p>Enligt en utvärdering som HUI Research har gjort innebar skatten upp till 1 400 förlorade arbetstillfällen bara på ett år. Apropå den förra interpellationsdebatten, då vi pratade om den högsta eller lägsta arbetslösheten, är det kanske inte konstigt om vi snart ligger på den högsta arbetslösheten i Europa om man fortsätter på den inslagna vägen.</p><p>Den 1 augusti 2019 valde regeringen att höja skatten ytterligare. Enligt en undersökning från HUI Research skulle det innebära att ytterligare upp till 500 personer skulle bli av med jobbet. Behöver vi inte fler jobb - inte färre - i dessa tider?</p><p>Någon utvärdering från regeringens sida har faktiskt inte gjorts. Är inte det minsta man kunde begära att regeringen i vart fall undersökte konsekvenserna av skatten innan man valde att höja kemikalieskatten för elektronik och vitvaror samt att det görs en konsekvensanalys innan regeringen går vidare med en liknande skatt på skor och kläder?</p><p></p><p>Handen på hjärtat, finansministern: Hur begåvat är det att mitt under en pandemi ens fundera över att införa en skatt på kläder och skor som riskerar både arbeten och företag och där samhällsekonomisk nytta och miljönytta uteblir?</p>",
    "intressent_id": "0729710260118",
    "rel_dok_id": "H810187",
    "replik": "N",
    "systemdatum": "2021-02-25 18:32:44"
  }
}