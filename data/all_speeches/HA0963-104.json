{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "5e77235a-6cad-ed11-917f-901b0eac4c70",
    "anforande_nummer": "104",
    "talare": "Fredrik Malm (L)",
    "parti": "L",
    "anforandetext": "<p>Fru talman! Det är mycket intressant att lyssna till Vänsterpartiets anförande här, för det ligger inte riktigt i fas med den biståndspolitik som Vänsterpartiet har bedrivit under historiens lopp. </p><p>Till att börja med har Vänsterpartiet självt, som enda parti i Sveriges riksdag, så att säga varit mottagare av bistånd under större delen av partiets historia. Partiet var helt och hållet beroende av bistånd från öst under många år. Dessutom har Vänsterpartiet därefter - efter kalla krigets slut - under många år haft synen, och har den delvis fortfarande, att det är helt okej att ge bistånd till diktaturer. Vänsterpartiet har exempelvis varit drivande i att ge bistånd till regimen i Kuba. </p><p>Vid en granskning av Vänsterpartiets egen biståndsverksamhet inom det partinära biståndet visade det sig att Vänsterpartiet plöjde in ganska mycket av sina anslag till maoistgrupper i Filippinerna som ville genomföra en militärkupp i landet. Man stödde också exempelvis marxist-leninistiska, oreformerade kommunistgrupper i Colombia. </p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-15 21:07:51"
  }
}