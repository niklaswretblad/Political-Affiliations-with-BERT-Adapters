{
  "anforande": {
    "dok_hangar_id": "5159828",
    "dok_id": "HA0928",
    "dok_titel": "Protokoll 2022/23:28 Onsdagen den 30 november",
    "dok_rm": "2022/23",
    "dok_nummer": "28",
    "dok_datum": "2022-11-30 00:00:00",
    "avsnittsrubrik": "Upphovsrätten på den digitala inre marknaden",
    "underrubrik": "",
    "kammaraktivitet": "ärendedebatt",
    "anforande_id": "5137c704-0482-ed11-9180-901b0e9b71a0",
    "anforande_nummer": "34",
    "talare": "Vasiliki Tsouplaki (V)",
    "parti": "V",
    "anforandetext": "<p>Fru talman! Jag hoppas att Ann-Charlotte Hammar Johnsson har rätt i sina förhoppningar.</p><p>Vi hade hellre velat ta det säkra för det osäkra och skärpa regelverket redan nu. Vi har också ett yrkande om en uppföljning som man skulle kunna stötta för att verkligen ha koll på frågan.</p><p>Jag vill också återigen lyfta fram det jag sa tidigare och som jag hoppas att Ann-Charlotte Hammar Johnsson kan ta med sig till sina partikamrater i den nya regeringen, nämligen att den utredning som landade här för någon vecka sedan som handlade om den oavvisliga ersättningsrätten behöver komma på plats.</p><p>Kultursektorn har verkligen blivit besviken på utfallet i utredningen, där det inte finns några skarpa förslag om just rätten till ersättning i senare led när det handlar om rättigheter i flera led. Jag hoppas att Moderaterna och de andra regeringspartierna kikar närmare på detta och ser till att vi får lite skarpare förslag i den delen. Annars är vi från Vänsterpartiet oroliga för att hela den ansats som har funnits från alla partier om att upphovsrättspersonerna ska få en stark ställning på avtalsmarknaden gentemot de stora globala jättarna inte kommer att falla så väl ut som vi alla hoppas. Jag vill verkligen skicka med till den nya regeringen att jag hoppas att ni kikar vidare på frågan.</p>",
    "intressent_id": "0228027853620",
    "rel_dok_id": "HA01NU6",
    "replik": "Y",
    "systemdatum": "2022-12-22 15:22:48"
  }
}