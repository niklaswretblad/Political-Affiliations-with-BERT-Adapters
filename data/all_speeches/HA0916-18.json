{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "643c1741-e16f-ed11-917b-901b0eac4c70",
    "anforande_nummer": "18",
    "talare": "Martin Ådahl (C)",
    "parti": "C",
    "anforandetext": "<p>Herr talman! Jag hörde Carl B Hamilton från Liberalerna prata här i talarstolen nyligen om att arbetslösheten är det största problemet i svensk ekonomi trots att den har gått ned. Nu är den på väg upp igen.</p><p>Då undrar jag varför ni inte lägger några stora satsningar på att få ned arbetslösheten i den här budgeten, varför ni höjer skatten på att anställa för småföretag och inte sänker den, varför ni låter arbetsgivaravgiften för unga öka med 12 procent i mars, just när konjunkturen går mot sitt djupaste skede, och varför ni i stället lägger sex gånger större resurser på en a-kassa som är oförändrad mot vad Socialdemokraterna gjorde under pandemin - i stället för att, som det nu finns möjlighet till, reformera den enligt dansk modell.</p><p>Ni vill ju ha danska lagar i Sverige, men ni vill tydligen inte ha dansk arbetslöshetsförsäkring i Sverige. I stället ska ni lägga mer pengar och höja skatten för småföretagen och deras möjlighet att anställa. Varför är det en politik för arbetslöshet och inte för jobb, Elisabeth Svantesson?</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2022-11-29 13:28:23"
  }
}