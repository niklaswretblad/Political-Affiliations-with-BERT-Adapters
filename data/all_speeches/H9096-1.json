{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "d8e4fe42-382c-ec11-915b-901b0eac4c78",
    "anforande_nummer": "1",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Först och främst måste jag säga att det känns fint att se lite fler ledamöter åter i kammaren. Helt har vi ju inte tagit oss igenom pandemin än, men det finns ändå skäl att känna optimism. Det är inte dags att göra ett fullständigt bokslut än, men efter ett och ett halvt år av covid kan vi ändå börja dra några slutsatser.</p><p>Debatt med anledning av budgetpropositio-nens avlämnande</p><p>En uppenbar slutsats är att när krisen slår till, när det verkligen gäller, då kan vi lita på varandra i Sverige. Runt om i vårt land har människor varit med och dragit sitt strå till stacken.</p><p>Först och främst tänker jag på alla som slitit och fortfarande sliter inom sjukvård och äldreomsorg för att både skydda och vårda, på alla 70-plussare och andra i riskgrupp som i många och långa månader fått stanna inne och avstå från att träffa nära och kära, på eleverna i skolan som fått sätta livet på paus och offra allt det där roliga som hör ungdomen till, på alla som med små beslut i vardagen tagit sin del av ansvaret, tvättat händerna, hållit avstånd och hjälpt grannar att handla - och förstås på alla som nu vaccinerar sig. Just nu pågår ju en massvaccinering som saknar motstycke i svensk historia. Miljoner och åter miljoner svenskar har kavlat upp ärmen, och för varje nålstick kan Sverige börja leva lite mer som vanligt igen.</p><p>Nu ser vi också ljuset i tunneln, för om mindre än två veckor kan vi äntligen lyfta på restriktionerna. Som vi har längtat!</p><p>En annan slutsats är att Sveriges politiker förmår att samlas när krisen slår till. När pandemin svepte in över Sverige lade vi politiska skillnader åt sidan i riksdagen för att gemensamt ta ansvar och besluta om historiskt omfattande krisåtgärder.</p><p>Vi har beslutat om omfattande resurstillskott till välfärden som har gjort att medarbetare i sjukvård, äldreomsorg och smittskydd kunnat jobba på utan oro för brist på pengar. Skattefinansierade ekonomiska stöd har stöttat många livskraftiga företag och räddat svenska jobb. Bara genom korttidspermitteringen har fler än 600 000 svenskar kunnat undvika risken att bli arbetslös. Tryggheten har också förstärkts för arbetslösa och sjuka, och en kraftfull, grön ekonomisk återstart genomförs.</p><p>De här åtgärderna har uppenbarligen haft effekt, för nu återhämtar sig ekonomin. Många kommer tillbaka till arbete, och det skapar större utrymme att lösa samhällsproblemen. Det är positivt, men regeringen lutar sig självklart inte tillbaka. Tvärtom - nu ska vi framåt. Vi ska använda styrkan i svensk ekonomi för att bygga Sverige både starkare och mer hållbart än det var före pandemin.</p><p>Därför pekar vi på fyra tydliga prioriteringar i årets budget: klimatet, jobben, välfärden och brotten.</p><p>Herr talman! Den senaste rapporten från IPCC larmar om att klimatförändringarna förblir vår tids ödesfråga. Regeringen har år efter år gjort stora investeringar i klimatomställningen, men det råder inget tvivel om att takten måste fortsätta öka. Självklart ska Sverige ta sin del av ansvaret och inte leva över de resurser som vår planet har att erbjuda.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Men det är också så att klimatomställningen är en av vår tids stora möjligheter. Det är dags att en gång för alla göra upp med tanken att vi måste välja mellan ekonomiskt välstånd och en hållbar utveckling. Just nu är det ju i stället så att det pågår en grön industriell revolution i Sverige. Det går inte en vecka utan att vi läser om nya gröna investeringar som skapar jobb någonstans i vårt land.</p><p>Nu följer vi upp från regeringens sida med en kraftfull grön återstart av ekonomin med ytterligare nya investeringar. Näringslivets omställning ska skyndas på, transportsektorns utsläpp ska minska och elektrifieringen ska snabbas upp. Målet ligger fast: Sverige ska bli världens första fossilfria välfärdsland.</p><p>Herr talman! I Sverige jobbar en större andel av den vuxna befolkningen än i nästan något annat land. Till skillnad från i många andra länder har människor inte gett upp utan fortsätter söka jobb. Det ska vi vara stolta över - men inte nöjda.</p><p>En av de stora riskerna vi har att hantera är att arbetslösheten biter sig fast, särskilt bland unga eller utrikesfödda. Tack vare regeringens krisåtgärder har långtidsarbetslösheten inte stigit lika mycket som under finanskrisen. Nu ska vi heller inte göra om finanskrisens misstag och strama åt för tidigt. Vi ska fortsätta den jobbpolitik som gjorde att Sverige kunde gå in i krisen med 350 000 fler jobb och en politik som hade halverat etableringstiden för nyanlända. Vi ska fortsätta skapa jobb genom att investera i det som bygger Sverige starkt och hållbart.</p><p>Men vi ska också fortsätta bedriva en jobbpolitik med många olika vägar som leder till jobb, för arbetslösa är inte en homogen grupp.</p><p>Några behöver fylla på sin kompetens eller helt ställa om och lära sig ett nytt yrke. I enlighet med partsöverenskommelsen införs därför ett helt nytt system för omställning samtidigt som utbyggnaden av Kunskapslyftet fortsätter.</p><p>För några kan det handla om att man behöver ta det där första, viktiga steget in på arbetsmarknaden. Därför tillförs mer resurser för att öka antalet extratjänster, introduktionsjobb och praktikplatser.</p><p>För andra handlar det helt enkelt om att komma i kontakt med rätt arbetsgivare. Därför tillför vi nya resurser till arbetsmarknadspolitiken samtidigt som antalet matchningstjänster ökar, för vi ger oss inte förrän alla som kan är med och jobbar Sverige ur krisen.</p><p>(Applåder)</p><p>Nu tas också de första stegen för att införa en familjevecka. Jag har förstått av rapporter i medierna att oppositionen känner viss tveksamhet. Jag tycker att det är en märklig debatt.</p><p>Det är ju faktiskt så att i Sverige är det inte särskilt många som kan komma och gå lite som de vill på jobbet när barnen har utvecklingssamtal eller förskolan är stängd för planeringsdagar. Och det är inte rimligt att en ambulanssjuksköterska, en polis eller en brandman ska behöva ta ut semesterdagar för att det är planeringsdag eller studiedag. Nu gör vi något åt det. Det här är en frihetsreform som kan göra det lite lättare i vardagen för alla föräldrar som jobbar och sliter i Sverige.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Herr talman! Pandemin har också visat på styrkan i en gemensam välfärd som vi alla är med och bidrar till när vi kan och som vi alla får del av när vi behöver det. Dag efter dag har läkare, sjuksköterskor, undersköterskor och vårdbiträden gått till jobbet och slitit långa pass för att skydda äldre och riskgrupper och för att vårda dem som blivit smittade.</p><p>Men pandemin har också satt många av välfärdens problem i blixtbelysning och dessutom skapat nya: patienter som fått sin vård uppskjuten på grund av corona och krångel med att komma i kontakt med sjukvård och äldreomsorg. Vi vet också att medarbetare har osäkra anställningar, dåliga arbetsvillkor och alltför få kollegor. På sikt riskerar detta att avskräcka unga från att söka sig till välfärdsyrkena, och detta i en tid när vi behöver fler välfärdsarbetare än någonsin.</p><p>Det var därför regeringen lade om politiken 2014, från stora skattesänkningar till stora investeringar i välfärden. Det var därför vi kompenserade kommuner och regioner under krisen med tillskott som täckte deras minskade skatteintäkter flera gånger om. Och det är därför vi i årets budgetproposition skjuter till sammanlagt 23 miljarder kronor - för att coronaköerna i sjukvården ska betas av och för att arbetsvillkoren ska bli bättre och kollegorna fler. Det vinner vi alla på!</p><p>(Applåder)</p><p>Herr talman! För många har pandemin blivit en smärtsam påminnelse om vikten av starka socialförsäkringar. Det har också blivit uppenbart för fler att det finns revor i våra trygghetssystem som måste lagas. Nu tar vi flera viktiga steg för en tryggare sjukförsäkring som ger den ekonomiska trygghet som människor behöver för att kunna fokusera på att bli friska och ta sig tillbaka till arbete igen.</p><p>Men tryggheten ska också stärkas för den som har en funktionsnedsättning, en kronisk sjukdom eller en allvarlig skada som gör att man inte kan arbeta. Därför behöver vi göra en rejäl förstärkning av villkoren för dem som behöver sjuk- eller aktivitetsersättning. Dessutom tar vi äntligen bort den orättvisa högre skatten för funktionsnedsatta som Moderaterna införde under alliansåren. Den borde aldrig ha införts - om riksdagen vill kommer detta äntligen att bli historia!</p><p>(Applåder)</p><p>Herr talman! Det finns många pensionärer i Sverige som jobbat och gjort rätt för sig men ändå får en alltför låg pension. Nu får de äntligen ta del av det nya pensionstillägget. Men det finns också de som jobbat och slitit ett helt långt yrkesliv men vars kroppar säger nej före pensionsåldern. Samtidigt säger systemet att man ska fortsätta jobba. Detta är inte rimligt, och därför ska en ny trygghetspension införas så att den som närmar sig pensionsåldern och har nedsatt arbetsförmåga ska kunna få en ekonomiskt rimlig levnadsstandard. Detta borde vara självklart för alla. De som har varit med och byggt det land vi är så stolta över ska kunna se fram emot en ålderdom i trygghet, inte i fattigdom.</p><p>Herr talman! Sverige ska vara ett tryggt land för alla, men där är vi inte i dag. Skjutningar, sprängningar, narkotikahandel och gängkriminalitet sätter just nu skräck i hela bostadsområden. Det handlar också om mäns våld mot kvinnor och den skamliga hederskulturen, som begränsar, skadar och i värsta fall dödar. Här finns inget utrymme för kompromiss. Brotten ska bort från våra gator, den som skjuter ska låsas in och gängkriminaliteten ska knäckas med hela den demokratiska rättsstatens kraft. Och mäns våld mot kvinnor ska stoppas.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Nästa år får polisen 2 miljarder kronor mer, och vi är mer än halvvägs mot målet om 10 000 fler polisanställda. Detta möts också upp med en kraftfull satsning på hela rättsväsendet, som fått mer att göra nu när utbyggnaden av polisen ger effekt. Trycket höjs också mot fusk och svarta pengar, och en ny myndighet för gemensamma utbetalningar ska inrättas så att vi kan upptäcka mer fusk.</p><p>Många poliser vittnar dock om det tröstlösa i att för varje gängkriminell som spärras in står någon yngre redo att träda in i hans ställe. Därför fortsätter vi stärka arbetet med att stoppa gängrekryteringen. Varje tolvåring på glid som samhället kan fånga upp innan det blir för sent blir en potentiell rekryt mindre för gängen. Vi ska lyssna på polisen. Hela samhället måste vara med för att vi ska kunna strypa inflödet av unga människor i kriminalitet.</p><p>Herr talman! Precis som vi kunde ta oss an pandemin tillsammans har vi alla möjligheter att möta andra samhällsproblem tillsammans. Den möjligheten vill regeringen ta, för vi ska inte bara tillbaka till hur det var tidigare. Vi ska ta Sverige framåt och bygga vårt samhälle starkare och mer hållbart än det var före pandemin.</p><p>Tack för att ni har lyssnat!</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2021-10-13 17:14:51"
  }
}