{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "(forts. från § 11) Allmän miljö- och naturvård (forts. MJU1)",
    "underrubrik": "",
    "kammaraktivitet": "",
    "anforande_id": "724cf6a2-519e-ed11-917f-901b0eac4c70",
    "anforande_nummer": "134",
    "talare": "Emma Nohrén (MP)",
    "parti": "MP",
    "anforandetext": "<p>Herr talman! Jag hoppas att vi har lärt oss något sedan 1800-talet om hur vi ska bruka skog och vad vi behöver göra. Vi har också andra möjligheter i dag. Jag bor själv på västkusten där man högg ned all skog för att kunna göra olja av sill under sillperioderna. Därefter kom tall och gran upp i stället för den lövskog som fanns tidigare.</p><p>I dag brukar vi på fler ställen och med hårdare metoder än vad vi gjorde tidigare. Vi kommer att behöva fortsätta att bruka skogen, men vi måste göra det med skonsammare metoder - och det som ska skyddas behöver skyddas.</p><p>Om vi vill veta vad som ska skyddas och hur det ska skyddas behövs miljöövervakning, vilket är något som ledamotens regering drar ned på. Om vi ska veta att vi gör rätt och ska ha data på det vi gör är miljöövervakningen väldigt viktig. Om vi ska mäta som andra länder måste vi också göra det på samma sätt, och då behöver vi ha miljöövervakningsdata.</p><p>Om vi ska uppnå våra mål måste vi göra det tillsammans. Vi kommer att behöva skydda mer än vi gör i dag. Vi kommer att behöva bruka annorlunda än vi gör i dag.</p><p>I dag är 1 000 arter rödlistade och på väg bort. Det finns 256 olika stekelarter som pollinerar. Vi har haft över 40 olika humletyper i Sverige, och 3-4 av dem är redan nationellt utdöda.</p><p>Vi kommer att behöva göra flera olika insatser i flera olika landområden. Det handlar dock inte om att lägga en död hand på dem utan om att stärka upp för framtiden så att våra barn och barnbarn får en bra värld som de kan leva på och bruka för en bra matproduktion.</p>",
    "intressent_id": "0880137451720",
    "rel_dok_id": "",
    "replik": "Y",
    "systemdatum": "2023-01-27 15:49:10"
  }
}