{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e2829754-be2a-ed11-9178-901b0e9b71a8",
    "anforande_nummer": "52",
    "talare": "Tobias Andersson (SD)",
    "parti": "SD",
    "anforandetext": "<p></p><p>Fru talman! I intervjun menar ju Annie Lööf att man exempelvis inte skulle få demonstrationstillstånd. Att det är polisen som utfärdar sådana tillstånd är ju en annan fråga, men uppfattningen var ändå att man i utsatta områden inte skulle få framföra islamkritik och att man inte skulle få göra det under ramadan. Huruvida Annie Lööf sedan vill genomföra detta genom lagtext eller genom att uppmana polisen att agera utifrån vissa principer blir i sammanhanget sekundärt, skulle jag vilja påstå.</p><p>Om andemeningen är det som Johan Hedin ger uttryck för, nämligen att Annie Lööf och Centerpartiet är av uppfattningen att muslimer inte klarar av islamkritik eller att sådan kritik framförs i det område där de bor, skulle det kunna uppfattas som främlingsfientligt. Man är alltså av uppfattningen att muslimer inte kan besinna sig och att polisen därför behöver ha en annan tillämpning av befintlig lagtext när det rör kritik mot islam. Är det så?</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}