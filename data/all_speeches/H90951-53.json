{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "a465139e-2ab4-ec11-9167-901b0eac4c78",
    "anforande_nummer": "53",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är bara munväder Ulf Kristersson kommer med. Man säger att man är för energislag. Samtidigt säger moderater nej till vindkraftsprojekt runt om i hela landet - projekt efter projekt efter projekt. Det handlar om 60 terawattimmar, som svensk industri behöver. De säger till och med nej till vindkraftsprojekt till havs som man knappt kan se ens med kikare från land. Detta visar på att man bedriver en kampanj just för att man bara vill satsa på ett energislag, kärnkraften. Och där vet vi att ingen vill bygga. Det är en radioaktiv rökridå, byggd av populism och hittepå.</p><p> STYLEREF Kantrubrik \\* MERGEFORMAT Partiledardebatt</p><p>Men man säger inte bara nej till vindkraft. Man säger också nej till energieffektivisering. När Moderaternas, Kristdemokraternas och Sverigedemokraternas budget gick igenom med stöd av Centerpartiet strök man också energieffektiviseringsprogram som till exempel handlade om att hyresgäster skulle kunna få billigare elräkningar och att industrin skulle kunna använda energin mer effektivt.</p><p>Man pratar om att man vill ha många olika energislag, men i praktiken motarbetar man de energislag som fungerar här och nu. Det är ett svek mot svensk industri och svenska hushåll.</p><p>(Applåder)</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}