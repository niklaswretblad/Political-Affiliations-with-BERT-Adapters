{
  "anforande": {
    "dok_hangar_id": "5039890",
    "dok_id": "H70910",
    "dok_titel": "Protokoll 2019/20:10 Torsdagen den 26 september",
    "dok_rm": "2019/20",
    "dok_nummer": "10",
    "dok_datum": "2019-09-26 00:00:00",
    "avsnittsrubrik": "Frågestund",
    "underrubrik": "Tillsättandet av ny landshövding i Värmlands län",
    "kammaraktivitet": "frågestund",
    "anforande_id": "5cf27e19-54ef-e911-9128-901b0e9b71a0",
    "anforande_nummer": "47",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Tack, Kjell-Arne Ottosson, för frågan! Låt mig här passa på att hylla riksdagsledamotens engagemang för den statliga förvaltningen i Värmland, inte minst landshövdingeämbetet som den främsta representanten för den svenska staten.</p><p>Jag kan garantera Kjell-Arne Ottosson att vi verkar för att denna utnämning ska beslutas av regeringen. Sedan är det så att det här rör människor, och ibland kan det finnas villkor som gör att regeringen vid utnämningar måste beakta just människors villkor och förutsättningar vid tillträdandet av en tjänst.</p><p>Jag vill också passa på att rätta Kjell-Arne Ottosson. Det är inte så att Länsstyrelsen i Värmland står utan myndighetschef, utan man har en tillförordnad chef i väntan på den permanenta och ordinarie landshövdingen. Regeringen verkar naturligtvis för att vi ska ha en ordning där vi har så korta vakanser som möjligt. Men ibland blir det som det har blivit här, i samband med utnämningen av landshövdingen i Värmlands län.</p>",
    "intressent_id": "0922497728524",
    "rel_dok_id": "H7C120190926fs",
    "replik": "N",
    "systemdatum": "2019-10-15 16:00:33"
  }
}