{
  "anforande": {
    "dok_hangar_id": "5053101",
    "dok_id": "H70958",
    "dok_titel": "Protokoll 2019/20:58 Onsdagen den 15 januari",
    "dok_rm": "2019/20",
    "dok_nummer": "58",
    "dok_datum": "2020-01-15 00:00:00",
    "avsnittsrubrik": "(forts. från § 10) Statliga företag (forts. NU4)",
    "underrubrik": "",
    "kammaraktivitet": "",
    "anforande_id": "0f8f1123-fa53-ea11-912e-901b0eac4c78",
    "anforande_nummer": "200",
    "talare": "Arman Teimouri (L)",
    "parti": "L",
    "anforandetext": "<p>Fru talman! Sveriges elsystem är helt integrerat med våra grannländers såväl elektriskt som ekonomiskt. Det nordisk-baltiska elsystemet har flaskhalsar, men det har inga nationsgränser.</p><p>Miljöpartiet pratar gärna om utflöde av el. Likt statistiker med specialintresse för elhandel talar de om att vi har nettoexport av el från Sverige. Det är visserligen sant ur ett handelsbalansperspektiv, men ur ett elsystemsperspektiv har det inte större relevans än att Norrbotten har en enorm elexport eller att Östhammars kommun, där Forsmark ligger, också har det.</p><p>Nettoexporten från Sverige anförs till och med som ett argument för att det skulle vara oproblematiskt att stänga ned stora mängder reglerbar, fossilfri elproduktion.</p><p>Om man ser till hela det nordisk-baltiska elsystemet är bilden annorlunda. Förra året kom 17 terawattimmar från kolkraft och 19 terawattimmar importerades, och av importen är en betydande del rysk gas. Vi vet sedan tidigare att det finns två stora problem med rysk gas - det ena att den är rysk, det andra att den är gas.</p><p>Att stänga Ringhals 2 förvärrar bristen på reglerbar fossilfri elproduktion i Norden och Europa. Utsläppen av klimatgaser ökar markant, och det vet Miljöpartiet. Är det viktigare för Miljöpartiet att stänga reaktorer än att hantera klimatkrisen?</p>",
    "intressent_id": "0322827326923",
    "rel_dok_id": "",
    "replik": "Y",
    "systemdatum": "2020-02-20 17:01:31"
  }
}