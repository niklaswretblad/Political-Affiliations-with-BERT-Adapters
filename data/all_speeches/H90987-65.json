{
  "anforande": {
    "dok_hangar_id": "5125660",
    "dok_id": "H90987",
    "dok_titel": "Protokoll 2021/22:87 Torsdagen den 24 mars",
    "dok_rm": "2021/22",
    "dok_nummer": "87",
    "dok_datum": "2022-03-24 00:00:00",
    "avsnittsrubrik": "Frågestund",
    "underrubrik": "Objektiv rapportering om krig i public service",
    "kammaraktivitet": "frågestund",
    "anforande_id": "7c521f3c-2fe0-ec11-916f-901b0eac4c70",
    "anforande_nummer": "65",
    "talare": "Mats Sander (M)",
    "parti": "M",
    "anforandetext": "<p>Fru talman! Min fråga går till minister Eva Nordmark.</p><p>Jag undrar: Hur ska regeringen agera för att säkerställa att svensk public service rapporterar oberoende och objektivt om krig?</p><p>I dag kunde vi i denna kammare både se och höra Ukrainas president i direktsändning från Kiev berätta om Rysslands olagliga angrepp på Ukraina.</p><p>I går morse kunde vi höra SVT:s Moskvakorrespondent berätta att han från och med nu bara ska rapportera om den ryska hållningen och benämna kriget i Ukraina som en specialoperation.</p><p>Vi kunde i dag höra Ukrainas president berätta om hur Ryssland i statskontrollerade medier resonerar om och visar kartor på hur de ska ockupera Gotland för att skydda en specialoperation mot de baltiska staterna.</p><p>Bakom ordet specialoperation döljer sig folkmord, etnisk rensning, mord, våldtäkter, krigsbrott och miljoner människor på flykt. Hur skulle svensk public service benämna det? Frågan handlar alltså om regeringen och public services rapportering om krig.</p>",
    "intressent_id": "0150200797210",
    "rel_dok_id": "H9C120220324fs",
    "replik": "N",
    "systemdatum": "2022-05-30 17:44:00"
  }
}