{
  "anforande": {
    "dok_hangar_id": "5140091",
    "dok_id": "H909135",
    "dok_titel": "Protokoll 2021/22:135 Tisdagen den 21 juni",
    "dok_rm": "2021/22",
    "dok_nummer": "135",
    "dok_datum": "2022-06-21 00:00:00",
    "avsnittsrubrik": "Hårdare regler för nya nikotinprodukter",
    "underrubrik": "",
    "kammaraktivitet": "ärendedebatt",
    "anforande_id": "a05e5e8d-3243-ed11-9177-901b0eac4c70",
    "anforande_nummer": "26",
    "talare": "Yasmine Bladelius (S)",
    "parti": "S",
    "anforandetext": "<p>Fru talman! Tack, ledamoten Hultberg, för ditt anförande!</p><p>Jag måste börja med att säga att jag hyser den största respekt för ledamoten Hultbergs engagemang i både dessa och många andra frågor. Vi är oftast inte överens. Det är inte konstigt - det ska så vara. Men vi har ofta en bra dialog. Vi har också haft det om det här betänkandet, där vi har kommit överens om till exempel hårdare straffbestämmelser för dem som förmedlar tobaks- och nikotinprodukter till personer under 18 år. Jag tycker att förslaget är bra, så tack för det, ledamoten Hultberg!</p><p>Vi är inte överens i frågan om smaksättning av e-cigaretter. I många andra frågor väljer Moderaterna att lyfta fram barnens perspektiv, barnens skydd mot en otrygg och osäker uppväxt, barnens skydd mot skadliga produkter. I många andra avseenden lyfter Moderaterna också upp frågan om att förslag som läggs fram ska bygga på evidens, beprövad erfarenhet och forskning. Men när det kommer till frågan om smaksättning av e-cigaretter har Moderaterna fullständigt kapitulerat för industrins lögner om att bubbelgumssmak på e-cigaretter skulle få folk att sluta röka. Alla rapporter som kommer nu visar på raka motsatsen. Det lockar barn och unga att börja med e-cigaretter och leder till att de också börjar röka.</p><p>Jag vill fråga ledamoten Hultberg: Varför är barnens situation inte viktig när det kommer till dessa frågor?</p>",
    "intressent_id": "0996640018922",
    "rel_dok_id": "H901SoU31",
    "replik": "Y",
    "systemdatum": "2022-10-03 17:47:06"
  }
}