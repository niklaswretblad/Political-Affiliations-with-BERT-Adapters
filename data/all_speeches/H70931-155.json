{
  "anforande": {
    "dok_hangar_id": "5046998",
    "dok_id": "H70931",
    "dok_titel": "Protokoll 2019/20:31 Onsdagen den 13 november",
    "dok_rm": "2019/20",
    "dok_nummer": "31",
    "dok_datum": "2019-11-13 00:00:00",
    "avsnittsrubrik": "Kamerabevakning i brottsbekämpningen - ett enklare förfarande",
    "underrubrik": "",
    "kammaraktivitet": "ärendedebatt",
    "anforande_id": "f3442914-d215-ea11-912c-901b0e9b71a8",
    "anforande_nummer": "155",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Jag förstår att <em>Efterlyst</em> gillar kameraövervakning. Det blir så mycket bättre tv.</p><p>Om vi går utanför underhållningsvärlden, som gillar att visa olika typer av brott, och i stället går på vad forskningen säger om kameraövervakning ser vi att det inte finns någon signifikant påverkan på brottsligheten av att kameror sätts upp. Så ser verkligheten ut, utanför <em>Efterlyst</em> och tv-tablån.</p><p>Fru talman! Jag blir djupt oroad av Ellen Junttis definition av personlig integritet. Det är just argumentationen att \"jag har inga problem med att bli övervakad, för jag har inget att dölja\" som leder till att ett övervakningssamhälle skapas. Sådan argumentation har lett till att länder med mycket tveksam politisk styrning, som Kina, har enormt utbredd övervakning av sin befolkning. Där snackar vi inte bara om kameraövervakning. Där är det ansiktsskanning. Där ska man ha kontroll på varenda person i hela samhället. Det är inte min definition av att leva sitt liv i frihet. Det är statlig övervakning där staten tar kontroll över varje enskild människas liv. Och det börjar med att man säger \"jag har inga problem med att bli övervakad, för jag har inte gjort någonting\".</p><p>Är det dit Moderaterna vill gå? Inspireras Moderaterna av länder som Kina, som ligger i framkant när det gäller att övervaka sin civila befolkning? Är det den vägen Moderaterna vill gå, för att Ellen Juntti har kollat på <em>Efterlyst</em> och sett att övervakning kan få brottslingar att ringa in och anmäla sig själva? Då blir jag djupt oroad över Moderaternas politik.</p>",
    "intressent_id": "0150118366721",
    "rel_dok_id": "H701JuU5",
    "replik": "Y",
    "systemdatum": "2019-12-03 14:38:24"
  }
}