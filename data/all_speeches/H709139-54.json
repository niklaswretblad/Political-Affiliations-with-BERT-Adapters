{
  "anforande": {
    "dok_hangar_id": "5063830",
    "dok_id": "H709139",
    "dok_titel": "Protokoll 2019/20:139 Måndagen den 15 juni",
    "dok_rm": "2019/20",
    "dok_nummer": "139",
    "dok_datum": "2020-06-15 00:00:00",
    "avsnittsrubrik": "Riksrevisionens rapport om fri entré till statliga museer",
    "underrubrik": "",
    "kammaraktivitet": "ärendedebatt",
    "anforande_id": "c3a1ea41-27e9-ea11-913e-901b0eac4c78",
    "anforande_nummer": "54",
    "talare": "Mats Berglund (MP)",
    "parti": "MP",
    "anforandetext": "<p>Fru talman! Då vill jag gratulera Annicka Engblom till att bo väldigt nära ett mycket trevligt museum. Det gör jag också. Jag har naturligtvis många museer där jag bor, och det har vi ju talat om.</p><p>När det gäller att statistiken inte skulle vara tillförlitlig är ju ökningen väldigt väl belagd. Att antalet besök ökade med nära 50 procent direkt och att den ökningen kvarstår har både Myndigheten för kulturanalys och Riksrevisionen pekat på. Att det är så är bortom allt tvivel.</p><p>Riksrevisionens rapport om fri entré till statliga museer</p><p>Vad de oerfarna grupperna beträffar tog jag upp två citat ur rapporten. Också Myndigheten för kulturanalys pekar dock på att man ser tecken på att fler oerfarna besökare kommer till de museer som har fri entré, även om man inte har statistik på det. Jag håller med: Vi behöver kanske styra upp statistiken - utan att det betungar för mycket, naturligtvis.</p><p>Annicka Engblom talar om hela landet. I M-KD-budgeten som vi styrde landet på under en stor del av förra mandatperioden tog ni ju bort hela satsningen på fri entré. Ni talar om barn, men ni tog bort satsningen på barnkultur och på kulturskolan. De här pengarna som ni tog bort, 160 miljoner, återfanns inte någon annanstans i kulturbudgeten. Det rimliga hade väl varit, om det skulle vara någon trovärdighet bakom Annicka Engbloms ord, att Moderaterna, Kristdemokraterna och de andra partierna som röstade för den budgeten hade lagt tillbaka det i form av stöd till exempelvis länsmuseerna.</p><p>Den rödgröna regeringen har satsat stort på kultur i hela landet. Vi har satsat på bibliotek, museer, kultursamverkansmodellen, folkhögskolor, Kreativa platser och sådant som finns över hela landet - nu senast också 150 miljoner kronor i coronastöd, som bland annat kommer att gå till länsmuseerna.</p><p>Överläggningen var härmed avslutad.</p><p>(Beslut skulle fattas den 16 juni.)</p><p>Järnvägs- och kollektivtrafikfrågor</p>",
    "intressent_id": "0606863154419",
    "rel_dok_id": "H701KrU12",
    "replik": "Y",
    "systemdatum": "2020-08-28 14:09:54"
  }
}