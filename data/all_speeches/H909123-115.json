{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "0f8fdfdc-bf39-ed11-9178-901b0e9b71a8",
    "anforande_nummer": "115",
    "talare": "Maria Ferm (MP)",
    "parti": "MP",
    "anforandetext": "<p>Fru ålderspresident! Jag vill börja med att tacka statsministern för återrapporten.</p><p>Vi lever i en alltmer allvarlig tid som en följd av Rysslands aggression mot Ukraina, och det innebär såklart ett intensivt arbete eftersom EU:s åtgärder behöver fortsätta och behöver fortsätta att vara tydliga och kraftfulla. Vi behöver fortsätta att stötta Ukraina, och vi behöver fortsätta att rikta fler sanktioner mot Ryssland.</p><p>Det nya sanktionspaketet innehåller bland annat ett embargo mot rysk olja men med kraftiga undantag och kryphål för flera länder. Det presenterades för en månad sedan och har sedan förhandlats med länder. Under tiden det har förhandlats har EU köpt olja av Ryssland för 8,4 miljarder euro, vilket är lite intressant med tanke på att vi precis har kommit överens om att stötta Ukraina med 9 miljarder euro.</p><p>Det är inte hållbart att fortsätta på det sättet. Det är blodspengar från EU:s ficka som går direkt in i Putins krigskassa. Först vid årsskiftet ska 90 procent av all import av råolja vara slut.</p><p>Att vänta sex månader är att fortsätta att finansiera Putins invasionskrig i sex månader. Det riskerar också att under tiden ge utrymme för spekulation, uppköp av reserver och ytterligare prisökningar.</p><p>Kommer regeringen att agera för att snabbare stoppa importen av rysk olja?</p>",
    "intressent_id": "0462699892622",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}