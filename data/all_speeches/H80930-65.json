{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Frågestund",
    "underrubrik": "Effekt- och kapacitetsbristen i elnätet",
    "kammaraktivitet": "frågestund",
    "anforande_id": "5db59d44-fb2f-eb11-914a-901b0e9b71a8",
    "anforande_nummer": "65",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Om elproduktionen inte täcker efterfrågan uppstår elbrist, vilket även är fallet om det saknas tillräcklig kapacitet att överföra elen. Sverige har rört sig in i en situation med både effekt- och kapacitetsbrist, där marginalerna har försvunnit. Sedan Miljöpartiet blev ett regeringsparti har även effektbalansen minskat under varje enskilt år.</p><p></p><p>I somras ledde brist på vindkraft, vattenkraft och kärnkraft till att det för första gången på länge blev lönsamt att producera el i det oljeeldade kraftverket i Karlshamn. Svenska kraftnät tvingades att handla upp drift vid Ringhals 1 för att bättra på marginalerna. Det har heller aldrig varit så stora prisskillnader sedan Sveriges delades in i fyra prisområden.</p><p>Det här är allvarligt. Ändå finns det inget i den fallna energiöverenskommelsen som adresserar dessa problem. Det finns inget i den nuvarande energipolitiken som löser de problem som uppstår med kapacitets- och effektbrist. Därför, fru talman, vill jag fråga vilka åtgärder regeringen avser att vidta för att komma till rätta med effekt- och kapacitetsbristen.</p><p>(Applåder)</p>",
    "intressent_id": "0130789484021",
    "rel_dok_id": "H8C120201105fs",
    "replik": "N",
    "systemdatum": "2020-11-26 16:23:44"
  }
}