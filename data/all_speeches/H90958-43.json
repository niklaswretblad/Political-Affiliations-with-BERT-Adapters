{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "ee7d3f62-aeb9-ec11-9167-901b0eac4c78",
    "anforande_nummer": "43",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Flera av dessa förslag har vi arbetat med, och de kommer också att presenteras i den nationella plan för trygghet och studiero som Miljöpartiet, Centerpartiet, Liberalerna och Socialdemokraterna har förhandlat fram och som skolministern har lovat att lägga på riksdagens bord.</p><p>Om Moderaterna menar allvar med att varje barn ska kunna nå sin fulla potential i enlighet med skollagen går det inte ihop med att en enda krona delas ut i vinst i skatteparadisen utomlands. Det går inte ihop med den skolsegregation som vissa skolbolag tjänar pengar på. </p><p>Vi måste få ett stopp på skolmarknaden. Marknadslogiken förstör. Marknadslogiken leder till att vissa föräldrar och elever tror sig vara kunder som alltid har rätt och i värsta fall utövar hot och våld.</p>",
    "intressent_id": "0819601620927",
    "rel_dok_id": "",
    "replik": "Y",
    "systemdatum": "2022-04-11 17:45:40"
  }
}