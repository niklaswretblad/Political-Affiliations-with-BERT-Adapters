{
  "anforande": {
    "dok_hangar_id": "5074343",
    "dok_id": "H80934",
    "dok_titel": "Protokoll 2020/21:34 Torsdagen den 12 november",
    "dok_rm": "2020/21",
    "dok_nummer": "34",
    "dok_datum": "2020-11-12 00:00:00",
    "avsnittsrubrik": "Statsministerns frågestund",
    "underrubrik": "Anställningstryggheten",
    "kammaraktivitet": "statsministerns frågestund",
    "anforande_id": "c3990b52-8f35-eb11-914a-901b0e9b71a8",
    "anforande_nummer": "31",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! I våras kunde vi se att otrygga anställningar och arbete på timmar ledde till att coronaviruset spreds snabbare på landets äldreboenden, och häromdagen fick vi rapporter om att en stjärnkock har utsatt anställda för övergrepp. Det är svårt att säga ifrån om man inte har en trygghet i sin anställning. Det borde vara uppenbart för statsministern att det som behövs på svensk arbetsmarknad är mer trygghet, inte mindre.</p><p>I dag finns ett avtal mellan två av tre parter på arbetsmarknaden. En och en halv miljon LO-medlemmar är inte med därför att avtalet är för dåligt för dem. Nu är frågan hur regeringen ska gå vidare. Det borde vara självklart att alla parter är med vid en förändring av lagstiftningen, för den gäller alla personer. Oavsett om du är civilingenjör eller undersköterska kommer en ny lagstiftning att träffa dig.</p><p>Om regeringen går fram utan att alla parter är med har Vänsterpartiet inte längre förtroende för statsministern. Där går vår röda linje. Stefan Löfven vet att det inte går att driva igenom lagstiftningen utan LO:s stöd. Jag vill höra från Stefan Löfven att han inte kommer att försöka göra det heller, så att vi kan gå vidare och fokusera på att lösa de riktiga problemen på svensk arbetsmarknad.</p><p>Kan Stefan Löfven ge besked i dag om att han inte kommer att köra över LO i frågan om anställningstryggheten?</p>",
    "intressent_id": "0721509806321",
    "rel_dok_id": "H8C120201112sf",
    "replik": "N",
    "systemdatum": "2020-12-03 18:46:02"
  }
}