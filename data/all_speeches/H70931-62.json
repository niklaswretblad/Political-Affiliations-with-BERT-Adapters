{
  "anforande": {
    "dok_hangar_id": "5046998",
    "dok_id": "H70931",
    "dok_titel": "Protokoll 2019/20:31 Onsdagen den 13 november",
    "dok_rm": "2019/20",
    "dok_nummer": "31",
    "dok_datum": "2019-11-13 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "87442914-d215-ea11-912c-901b0e9b71a8",
    "anforande_nummer": "62",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Herr talman! Ett ständigt återkommande tema från Sverigedemokraterna är hur vi på bästa sätt ska se till Sveriges intressen, det vill säga att vi inte ska dela med oss av våra tillgångar om vi inte får något tillbaka.</p><p>Men samtidigt har Sverigedemokraterna i klimatdebatten varit tydliga med att Sverige inte ska gå före och ta större ansvar för klimatet, utan i stället ska någon annan göra fler insatser någon annanstans. Sverigedemokraterna röstar konsekvent emot alla förslag som innebär ökade klimatsatsningar både i Sverige och i EU. Konsekvensen av detta är att EU stannar i ett energiimportberoende. Det sker i dag nettoimport av fossila bränslen till en nivå av 55 procent. Främst kommer oljan och gasen från Ryssland.</p><p>Herr talman! Jag undrar på vilka grunder Sverigedemokraterna vill behålla Sverige i ett oljeberoende, till exempel genom att rösta emot ambitiös klimatpolitik, att sänka bensinskatten i Sverige och att motarbeta förnybara bränslen och energikällor. Vad är det som får Jimmie Åkesson att prioritera att fortsätta att vara beroende av och främja oljeintressen i Mellanöstern och i Ryssland, när vi kan göra oss självförsörjande på energi i Europa och i Sverige? Hur passar detta in i SD:s och andra så kallade nationalistiska partiers intressen, det vill säga att 3 300 miljarder kronor varje år går till att betala fossila bränslen till länder i Mellanöstern och till Ryssland? Bara till Ryssland går 1 000 miljarder kronor varje år. Jimmie Åkesson pratar om medlemsavgiften, som är på 40 miljarder - det är mycket pengar - men ska vi inte göra oss oberoende av import från dessa stater?</p><p></p><p>(Applåder)</p>",
    "intressent_id": "0911490574010",
    "rel_dok_id": "",
    "replik": "Y",
    "systemdatum": "2019-12-03 14:38:06"
  }
}