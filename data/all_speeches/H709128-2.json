{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "3d1ec86e-0ebd-ea11-9135-901b0eac4c70",
    "anforande_nummer": "2",
    "talare": "Camilla Waltersson Grönvall (M)",
    "parti": "M",
    "anforandetext": "<p>Fru talman! Först vill jag rikta mitt ödmjuka och uppriktiga tack till alla dem som sliter inom vårdens alla olika delar. Det gör de alltid, men den situation som vi har just nu går på så många olika sätt utöver det. De kända bevingade orden \"Aldrig har så många haft så få att tacka för så mycket\" känns här och nu åter högst aktuella.</p><p>Fru talman! De senaste veckorna har många saker blivit tydliga. </p><p>För det första: Vilka fantastiska hjältar vi har som arbetar inom den svenska vården. Vår personal har snabbt kunnat ställa om i en ny och oerhört krävande situation. Vilken proffsighet och kunskap men också styrka och värme de besitter!</p><p>För det andra: Vi har misslyckats med att skydda våra äldre, de som är mest sköra och de som i dag är helt hänvisade till att andra skyddar dem när de själva inte längre förmår det.</p><p>För det tredje: Regeringen har varit senfärdig och har haft en bristande kommunikationsförmåga och en otydlighet.</p><p>Jag vill uttrycka min förfäran och sorg över det som nu sker och har skett. Så många har mist sina liv, och vi har framför allt inte kunnat skydda våra äldre. Detta är en tragedi.</p><p>Fru talman! Den 30 januari kallade jag socialminister Lena Hallengren till utskottet för att hon skulle redovisa sin och regeringens beredskap inför en möjlig smittspridning i Sverige. Vid detta tillfälle liksom vid flera återkommande offentliga sammanhang sa socialministern att regeringens och Sveriges beredskap var god. Först den 30 mars beslutade regeringen att införa besöksförbud på våra äldreboenden. Då hade 70-plus diskuterats och konstaterats utgöra en riskgrupp under många veckor.</p><p>Låt oss slå fast några principiellt viktiga saker.</p><p>Regeringen leder landet, i synnerhet i kris. Är det någon gång när det nationella ledarskapet prövas är det just då, det vill säga nu.</p><p> STYLEREF Kantrubrik \\* MERGEFORMAT Särskild debatt om åtgärder för att hindra smittspridning inom äldreomsorgen</p><p>Liv och hälsa går alltid först. Arbetet måste vara helt inriktat på att rädda liv, men både patienter och personal ska känna sig trygga i det.</p><p>Personalen ska alltid ha rätt att känna sig säker och trygg på sin arbetsplats.</p><p>Frågan om skyddsutrustning var i krisens början en ständig källa till oro. Hur många dagar eller timmar skulle utrustningen räcka? Kommunerna glömdes bort. </p><p>Detta är ingen enskild människas fel. Skulden ska aldrig läggas på någon enskild person eller på vår fantastiska personal och kommer aldrig att göra det. Detta ansvar faller tungt på regeringen, för det är regeringen som leder landet, i synnerhet i kris. Sett i backspegeln vill jag därför rikta en fråga till socialministern. Vad anser socialministern att man borde ha gjort annorlunda?</p>",
    "intressent_id": "0781623040415",
    "rel_dok_id": "",
    "replik": "N",
    "systemdatum": "2020-07-03 11:20:49"
  }
}