{
  "anforande": {
    "dok_hangar_id": "5072238",
    "dok_id": "H80921",
    "dok_titel": "Protokoll 2020/21:21 Onsdagen den 14 oktober",
    "dok_rm": "2020/21",
    "dok_nummer": "21",
    "dok_datum": "2020-10-14 00:00:00",
    "avsnittsrubrik": "Skärpta regler avseende hanteringen av sprängämnesprekursorer",
    "underrubrik": "",
    "kammaraktivitet": "",
    "anforande_id": "7c0240d1-991e-eb11-9143-901b0eac4c70",
    "anforande_nummer": "2",
    "talare": "Kalle Olsson (S)",
    "parti": "S",
    "anforandetext": "<p>Fru talman! I betänkandet behandlas ett antal förslag till lagändringar med anledning av en ny EU-förordning om sprängämnesprekursorer. Ordet sprängämnesprekursorer, fru talman, är kanske inte ett ord som vi använder i dagligt tal, men det handlar alltså om kemiska ämnen som kan användas för legitima ändamål, exempelvis inom byggbranschen, eller försäljas inom detaljhandeln. Men de kan också missbrukas för att tillverka sprängämnen. Exempel på sådana ämnen kan vara nitrometan, väteperoxid och salpetersyra.</p><p>Lagändringarna omfattar tillståndssystemet, kontroll vid försäljning, tillsynen av EU-förordningens tillämpning och sanktionsbestämmelser. EU-förordningen kan ses som ett nästa steg och en fortsatt skärpning av regelverket inom ramen för EU:s gemensamma arbete för att motverka terrorism och annan allvarlig brottslighet.</p><p>Den aktuella EU-förordningen som lagändringarna utgår från trädde i kraft den 31 juli 2019 och ska från och med den 1 februari nästa år tillämpas av svenska domstolar och myndigheter. Här i Sverige är det Myndigheten för samhällsskydd och beredskap som ansvarar för att förbereda för det praktiska genomförandet av de nya reglerna. EU-förordningen innebär att ett antal listade ämnen även fortsättningsvis inte får tillhandahållas till eller införas, innehas eller användas av enskilda.</p><p> STYLEREF Kantrubrik \\* MERGEFORMAT Skärpta regler avseende hanteringen av sprängämnes-prekursorer</p><p>Medlemsstaterna kommer också framöver att kunna medge undantag för vissa ämnen. Det kan nämnas att vissa av ämnena kan användas av enskilda privatpersoner kopplat till olika former av hobbyverksamhet, exempelvis radiostyrda modellfarkoster. Möjligheten till undantag blir dock mer begränsad i och med den nya EU-förordningen jämfört med den första EU-förordningen, som kom 2013. </p><p>Nytt i förordningen är också skyldigheten att rapportera misstänkta transaktioner och betydande försvinnanden och stölder i fråga om sprängämnesprekursorer, som nu utökas till att omfatta fler aktörer. Det har dessutom tillkommit krav på bland annat medvetandehöjande åtgärder och utökad tillsyn.</p><p>Tyvärr har vi, fru talman, sett flera fall, exempelvis terrordåden i London, Madrid och Oslo, där hemmagjorda bomber har lett till många döda och skadade och en stor materiell förstörelse. Det ligger därför i det allmännas intresse att så långt som möjligt säkerställa att dessa ämnen inte hamnar i orätta händer. Utskottet välkomnar därför EU-förordningen om skärpta regler för hanteringen av sprängämnesprekursorer och tillstyrker förslaget om lagändringar.</p><p>Jag yrkar således bifall till förslaget i betänkandet.</p><p>Överläggningen var härmed avslutad. </p><p>(Beslut fattades under § 15.) </p>",
    "intressent_id": "0472349361027",
    "rel_dok_id": "",
    "replik": "N",
    "systemdatum": "2020-11-04 13:33:14"
  }
}