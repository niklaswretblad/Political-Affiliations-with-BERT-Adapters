{
  "anforande": {
    "dok_hangar_id": "5021030",
    "dok_id": "H60945",
    "dok_titel": "Protokoll 2018/19:45 Torsdagen den 31 januari",
    "dok_rm": "2018/19",
    "dok_nummer": "45",
    "dok_datum": "2019-01-31 00:00:00",
    "avsnittsrubrik": "Frågestund",
    "underrubrik": "Förslaget om en höjd svensk EU-avgift",
    "kammaraktivitet": "frågestund",
    "anforande_id": "091874f8-c239-e911-9116-901b0eac4c78",
    "anforande_nummer": "38",
    "talare": "Sven-Olof Sällström (SD)",
    "parti": "SD",
    "anforandetext": "<p>Fru talman! Jag har en fråga till EU-minister Hans Dahlgren.</p><p>Sverige har historiskt varit en av de största nettobetalarna till EU. I samband med diskussionerna om flerårsbudgeten riskerar våra rabatter att försvinna och vår avgift att öka med upp till 15 miljarder kronor per år.</p><p>Dessa 15 miljarder behövs i Sverige för åtgärder när det gäller vårdköerna, otryggheten, fattigpensionärerna, omsorgen och välfärden. Hålen är många och omfattande. Det gäller inte minst efter de senaste fyra årens vanstyre. Svenska skattemedel ska i första hand användas för den svenska välfärden.</p><p>Min fråga är: Ifall det slutgiltiga förslaget till flerårsbudget kommer att innebära en kraftigt ökad svensk EU-avgift undrar jag om EU-ministern och den svenska regeringen är beredda att använda vetoverktyget i ministerrådet för att stoppa detta.</p>",
    "intressent_id": "0772402807013",
    "rel_dok_id": "H6C120190131fs",
    "replik": "N",
    "systemdatum": "2019-02-26 13:35:44"
  }
}