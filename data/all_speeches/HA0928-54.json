{
  "anforande": {
    "dok_hangar_id": "5159828",
    "dok_id": "HA0928",
    "dok_titel": "Protokoll 2022/23:28 Onsdagen den 30 november",
    "dok_rm": "2022/23",
    "dok_nummer": "28",
    "dok_datum": "2022-11-30 00:00:00",
    "avsnittsrubrik": "Ett höjt försörjningskrav för arbetskraftsinvandrare",
    "underrubrik": "",
    "kammaraktivitet": "ärendedebatt",
    "anforande_id": "6637c704-0482-ed11-9180-901b0e9b71a0",
    "anforande_nummer": "54",
    "talare": "Nima Gholam Ali Pour (SD)",
    "parti": "SD",
    "anforandetext": "<p>Fru talman! Förslagen i Tidöavtalet kommer att beredas, och under utredningarnas gång kommer man självklart att se till att den kompetensbrist som finns i landet i dag, som jag också är medveten om, inte på något sätt kommer att förvärras. Det är en självklarhet. Vi vet detta eftersom vi träffar företagarna hela tiden och de talar om kompetensbristen. Det är inget som någon vill förvärra just nu.</p><p>Men jag vill också återge något ur underlaget, fru talman. Så här står det: Enligt Ekobrottsmyndigheten är missbruket av systemet för arbetskraftsinvandring ett av de enskilt största brottsområdena inom grov ekonomisk brottslighet.</p><p>Så ser det ut i dag, fru talman. Det är beklagligt att arbetskraftsinvandringen har varit så oreglerad att den har blivit ett sätt för kriminella att försörja sig och expandera sin verksamhet. Då är det för mig självklart att man måste göra något åt detta. Vi kan inte ha en arbetskraftsinvandring som gynnar de kriminella. Självklart måste man reglera det ännu mer.</p><p> STYLEREF Kantrubrik \\* MERGEFORMAT Ett höjt försörjnings-krav för arbetskrafts-invandrare</p><p>Om man tycker att vi ska låta de kriminella gynnas och få sina medel från arbetskraftsinvandringen står man för helt andra värderingar än jag står för, fru talman. Jag vill ha ett tryggare samhälle, och jag vill inte att arbetskraftsinvandringen i Sverige ska gynna de kriminella.</p>",
    "intressent_id": "0136268785826",
    "rel_dok_id": "HA01SfU9",
    "replik": "Y",
    "systemdatum": "2022-12-22 15:22:50"
  }
}