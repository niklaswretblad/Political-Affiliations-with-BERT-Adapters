{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "c8829754-be2a-ed11-9178-901b0e9b71a8",
    "anforande_nummer": "26",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Alla ska naturligtvis stå för precis det som vederbörande har gjort. Det jag står för är alla de insatser som vi har gjort. Över 70 straffskärpningar har gjorts på åtta år. Fler än någonsin - över 7 000 - sitter frihetsberövade, och det är inte bara hantlangarna utan även de som är högre upp i skikten.</p><p></p><p>Det handlar inte bara om fransk polis, utan det är svensk polis som har gjort förundersökningarna. Det är visserligen baserat på ett samarbete med andra länder, men det är svensk polis som med hjälp av de resurser som vi i Sverige har gått in med har sett till att sätta de här i fängelse.</p><p>Svaret på frågan är som sagt allt det som vi har gjort under de här åren. Har vi lyckats vända detta? Det är uppenbart att det finns en bra bit kvar. Vad jag säger är att det inte räcker att bara bura in de här personerna. Man måste också se till att bryta nyrekryteringen till de kriminella gängen.</p><p>Det är där skillnaden mot högern finns. Där har ni ingen som helst politik utan snarare bara nedskärningar i välfärden och splittring att erbjuda svenska folket.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}