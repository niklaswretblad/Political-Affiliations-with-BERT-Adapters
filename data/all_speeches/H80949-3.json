{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:182 och 204 om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "61d9026a-3062-eb11-914e-901b0e9b71a0",
    "anforande_nummer": "3",
    "talare": "Jan Ericson (M)",
    "parti": "M",
    "anforandetext": "<p>Fru talman! Jag tar emot svaret för Edward Riedls räkning. I sin interpellation ställer han en väldigt befogad fråga om en konkret bransch - vattenkraften - kopplat till naturgasen. </p><p>Bara detta att vattenkraften kan behandlas som mindre hållbar än naturgas visar hur märkligt förslaget från EU är. Men det är inte bara vattenkraften som berörs, utan vi har fått ganska många skrivningar från olika branscher de senaste veckorna. Jag kan nämna skogsindustrin, it-sektorn, fordonsindustrin, fastighetssektorn, biobränsleproducenterna, avfallsförbränningsnäringen, kärnkraften, gruvindustrin och stålverken. Det är bara några av de branscher som skulle drabbas av detta taxonomiförslag. </p><p>Jag blir också väldigt bekymrad över inställningen från regeringens sida, senast i dag i finansutskottet, när statssekreterare Ulf Holm var där med sina opolitiska tjänstemän. Bland annat återupprepades detta med frivillighet - det här är inte tvingande, utan varje företag gör som man vill. Ja, det gör man, men precis som Lars Hjälmered visat här är själva tanken med detta att det ska vandra nedåt i näringskedjan. Det hamnar i slutänden på den lille skogsägaren ute i skogen, den lilla enskilda firman med egen skog. Om man inte uppfyller alla dessa krav kommer inget sågverk att vilja köpa virket för att i sin tur leverera till någon annan som är certifierad. Detta drabbar alltid den sista, minsta näringsidkaren, längst ned i näringskedjan.</p><p>Jag blev också lite bekymrad när jag hörde både Ulf Holm och hans tjänstemän säga att detta skulle vara en stor fördel för Sverige. Det sa man alltså som avslutning i finansutskottet, efter att hela utskottet uttryckt sin stora oro för hur detta ska påverka det svenska näringslivet. Då får vi svaret från tjänstemännen: Detta är jättebra för Sverige. Det gör mig väldigt orolig om detta är något som genomsyrar departementets och Regeringskansliets inställning i denna fråga när man åker ned till Bryssel - det här är jättebra för Sverige, och vi tar det rakt av. Det är den känslan man får.</p><p>Hela tanken att med ett majoritetsbeslut i Bryssel låta en del länder straffa ut andra länders näringsverksamhet är i grunden orimlig. Då är det väldigt viktigt att man har en regering som verkligen är aktiv och engagerad i denna fråga och tar den på allvar. Där känner jag en väldigt stor oro; det gör vi från moderat sida.</p><p>Jag återkommer med mer om taxonomi i min egen interpellation sedan, men jag skulle nu vilja fråga statsrådet om han anser att regeringen verkligen har gjort allt man kan i denna fråga och om man har engagerat sig tillräckligt längs vägen. Delar statsrådet statssekreterare Ulf Holms och hans tjänstemäns inställning att detta i grunden är jättebra för Sverige? Ulf Holms egna tjänstemän verkar väldigt nöjda med detta förslag. Om man är så nöjd med förslaget är det svårt att se att regeringen skulle sätta någon kraft och energi bakom att försöka förändra det. Vi kan börja debatten där.</p>",
    "intressent_id": "0940980416614",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:49"
  }
}