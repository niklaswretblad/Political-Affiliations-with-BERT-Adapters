{
  "anforande": {
    "dok_hangar_id": "5039368",
    "dok_id": "H7099",
    "dok_titel": "Protokoll 2019/20:9 Tisdagen den 24 september",
    "dok_rm": "2019/20",
    "dok_nummer": "9",
    "dok_datum": "2019-09-24 00:00:00",
    "avsnittsrubrik": "Svar på interpellation 2018/19:296 om avvikande personnummer",
    "underrubrik": "",
    "kammaraktivitet": "interpellationsdebatt",
    "anforande_id": "30bbbbe7-53ef-e911-9128-901b0e9b71a0",
    "anforande_nummer": "36",
    "talare": "Angelica Lundberg (SD)",
    "parti": "SD",
    "anforandetext": "<p>Fru talman! Jag noterar att statsrådet inte verkar tycka att det här är ett problem. Jag tycker också att det är anmärkningsvärt att statsrådet gör skillnad på personer som är födda i Sverige och personer som är födda utomlands. Varför skulle det vara mindre värt att vara född utomlands? Det kan jag inte förstå.</p><p>Personnumret är någonting som är väldigt viktigt här i Sverige och något vi använder oss av så gott som dagligen. Att inte få sin födelsedag i sitt personnummer är inte bara orättvist, utan det innebär också problem för dem som drabbas.</p><p>En som blev drabbad är sexåriga Milo. När Milo fick sitt personnummer upptäckte hans mamma att det inte stämde med hans födelsedag och ringde därför till Skatteverket för att få det ändrat. Skatteverket meddelade då att personnumren för den 1 januari det året hade tagit slut, och Milo fick därför ett avvikande personnummer. Beslutet gick inte att överklaga.</p><p>Milo har sedan vid flera tillfällen blivit ifrågasatt, bland annat i skolan, när han har berättat att han fyller år den 1 januari eftersom det står den 2 januari i hans personnummer. Hans föräldrar har fått förklara detta för både lärare och personal på lekland.</p><p>Jag har själv två barn, båda i sexårsåldern. Det är en känslig tid i livet, och det är mycket som händer när man börjar skolan och ska frigöra sig ytterligare från föräldrarna. Som blyg sexåring är det antagligen inte jättelätt att stå på sig när någon personal ifrågasätter ens födelsedag.</p><p>Det är alltså angeläget att se över systemet igen och att den här gången se till att det håller över tid. Den förra utredningen konstaterade att det dåvarande systemet bara funkade i 50 år på grund av den stora invandringen och att det nya systemet borde hålla i minst 100 år.</p><p> STYLEREF Kantrubrik \\* MERGEFORMAT Svar på interpellationer</p><p>Även Skatteverket anser att det är dags för en ny utredning eftersom det nu är så många människor som berörs och framför allt eftersom det nu drabbar barn. Att till exempel ta bort den könsbestämmande siffran i personnumret skulle inte vara en fullgod lösning då det bara skulle innebära att man kan fördela personnumren fritt mellan könen.</p><p>Jag frågar därför statsrådet igen: Vad tänker statsrådet göra för att inte fler barn som Milo ska bli drabbade?</p>",
    "intressent_id": "02658325625",
    "rel_dok_id": "H7C120190924ip",
    "replik": "N",
    "systemdatum": "2019-10-15 15:59:32"
  }
}