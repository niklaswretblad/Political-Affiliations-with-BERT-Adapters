{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "eda572a1-9da7-ed11-917f-901b0eac4c70",
    "anforande_nummer": "40",
    "talare": "Magdalena Andersson (S)",
    "parti": "S",
    "anforandetext": "<p>Herr talman! Den här veckan brukar kallas årets fattigaste. I år är den fattigare än på mycket länge, inte minst på grund av Putins energikrig, som ju höjer elpriserna i hela Europa och även i Sverige. Många svenskar har svårt att få ekonomin att gå ihop.</p><p>I valrörelsen lovade Sverigedemokraterna tillsammans med regeringspartierna dyrt och heligt att ett framåtsyftande högkostnadsskydd mot de höga elpriserna skulle vara på plats senast den 1 november, men ännu är inget stöd på plats. Det är inte heller den elräkningsakut som hade kunnat stötta hushåll fram till dess att stödet kommer. Detta har man inte hunnit med. I stället har regeringen prioriterat att ta fram ett förslag om att sekretessbelägga vilka som får ut elräkningsstödet när det någon gång i framtiden kommer.</p><p>Det är ju väldigt osvenskt att sekretessbelägga saker, Jimmie Åkesson, men framför allt vill jag fråga varför din regering prioriterar att snabbt ta fram ett lagförslag om sekretess snarare än själva stödet eller i alla fall en elräkningsakut?</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2023-02-08 11:45:21"
  }
}