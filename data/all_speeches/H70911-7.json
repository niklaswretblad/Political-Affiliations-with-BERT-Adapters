{
  "anforande": {
    "dok_hangar_id": "5039971",
    "dok_id": "H70911",
    "dok_titel": "Protokoll 2019/20:11 Fredagen den 27 september",
    "dok_rm": "2019/20",
    "dok_nummer": "11",
    "dok_datum": "2019-09-27 00:00:00",
    "avsnittsrubrik": "Svar på interpellation 2019/20:6 om Transportstyrelsens besked om husbilsskatt",
    "underrubrik": "",
    "kammaraktivitet": "interpellationsdebatt",
    "anforande_id": "1d288386-01f0-e911-9126-901b0eac4c70",
    "anforande_nummer": "7",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! Jag måste säga att jag blir förvånad över det senaste inlägget från Ann-Charlotte Hammar Johnsson.</p><p>Vi har haft en kraftig ökning av besöksnäringen i Sverige under senare år. Vi har satt rekord när det gäller campingturism. Den här regeringen har sett till att besöksnäringen har stärkts ordentligt.</p><p>Det kan så vara att svenskar väljer att semestra mer hemma och att turister kommer hit tack vare vår fantastiska natur, vår möjlighet att erbjuda bra besöksmål, vår valutakurs eller annat. Låt oss bara konstatera att besöksnäringen utvecklas positivt.</p><p>Att tro att detta skulle förändras radikalt för att en myndighet i en debattartikel i Göteborgs-Posten ger ett felaktigt besked tror jag med förlov sagt är att dra lite stora växlar på en fråga. Det är givetvis inte acceptabelt att en myndighet ger felaktiga besked. Vi måste kunna lita på myndigheter. Det måste därför korrigeras, och det gjordes efter ett antal veckor. </p><p> STYLEREF Kantrubrik \\* MERGEFORMAT Svar på interpellationer</p><p>Som statsråd ser jag allvarligt på detta, och därför tar vi upp det i en myndighetsdialog. Någon annan indirekt styrning är jag faktiskt begränsad att göra. Annars kallas det ministerstyre, och då får jag tala med ledamöterna i konstitutionsutskottet, vilket jag helst vill undvika. Därför är det viktigt att man i myndighetsdialog och på annat sätt klargör att det måste vara rätt information från myndigheten.</p><p>Det är inte bara i beskedsfrågan skon klämmer för Moderaterna utan i skattefrågan. I sin budget kommer Moderaterna givetvis att ha helt andra prioriteringar. Ni vill sänka skatterna på det som är klimatpolitik. Det kunde vi se i M-KD-SD-budgeten som ni röstade igenom för knappt ett år sedan och som innehöll kraftiga besparingar på klimatpolitiken. Dessutom är ert offentliga uttalande om att ni inte avser att höja koldioxidskatter utan tvärtom sänka skatter på det som är miljöstörande en tydlig signal om på vilket allvar Moderaterna tar klimatfrågan.</p><p>Jag är bekymrad över detta. Jag är bekymrad över när ledamöter i Sveriges riksdag säger att det inte finns någon klimatkris eller att ökad koldioxid gör jorden grönare - detta i ett läge när miljontals ungdomar världen över är oroade och engagerade och när världens forskningsexperter säger att vi måste agera här och nu. I Sverige har vi haft en bred samsyn i detta under en längre tid, med klimatlag och klimatberedning, men den nya våg av populism jag ser inom Moderaterna gör mig oroad.</p><p>Vad gäller grundfrågan ska man självklart kunna lita på myndigheters besked. Om det sker misstag, vilket det gjorde i detta fall när ett felaktigt besked gavs i en debattartikel, ska det korrigeras så snart som möjligt.</p><p>Har Jan Ericson någon bild av hur många fordon som såldes under de fyra veckor då det rådde ovisshet om beskattningen för husbilsbranschen?</p><p>Drabbas man av skador har vi en ordning i Sverige som innebär att man kan vända sig till Justitiekanslern.</p><p>Man ska kunna lita på myndighetsbesked, och de ska korrigeras om det blir felaktigheter. Ett besked i en debattartikel i Göteborgs-Posten ska givetvis vara korrekt, och det var det inte. Men att tro att det förändrar förutsättningarna för till exempel hela den svenska besöksnäringens utveckling är med förlov sagt inte en seriös argumentation.</p><p>Återigen: Jan Ericson är svaret skyldig vad gäller klimatfrågan. Ser Moderaterna inte den klimatkris vi har framför oss? Förstår ni inte de besked som kommer från världens experter? Hör ni inte de ungdomar som demonstrerar ute på världens gator? Blundar ni för det som just nu pågår? Det gör mig orolig, för jag trodde ändå att Moderaterna var ett stort oppositionsparti som var berett att ta ansvar också för framtidens stora frågor.</p>",
    "intressent_id": "0284192765516",
    "rel_dok_id": "H7106",
    "replik": "N",
    "systemdatum": "2019-10-16 12:42:04"
  }
}