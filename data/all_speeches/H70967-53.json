{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellation 2019/20:267 om tillståndsplikt för jägares och sportskyttars vapenmagasin",
    "underrubrik": "",
    "kammaraktivitet": "interpellationsdebatt",
    "anforande_id": "1a1478f2-6168-ea11-912e-901b0eac4c78",
    "anforande_nummer": "53",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag har aldrig anklagat de laglydiga jägarna och sportskyttarna för att vara vapenlobby. Däremot har jag sett att det i sociala medier förs fram väldigt mycket desinformation och rena felaktigheter om förslaget. Det tycker jag är problematiskt.</p><p>Låt mig börja med prestigelösheten. Polismyndigheten har kommit in med två skrivelser till regeringen. De skriver att det \"finns potential att på ett tydligt sätt förbättra Polismyndighetens möjligheter att motverka och begränsa illegalt innehav och användande av skjutvapen\".</p><p>Det här är en av vår tids absolut största frågor: Hur kommer vi åt gängen som har vapen, som skjuter, som spränger? Nu kommer Polismyndigheten till oss med två skrivelser och säger att detta på ett tydligt sätt kan ge dem bättre möjligheter mot gängen. Hela poängen med ett tillståndskrav är att gängen inte har tillstånd. Med vårt förslag kan de sitta i fängelse om de bär omkring på vapenmagasin. Det är ju det de ska göra. De unga killar det ofta handlar om som står för våldet ska riskera att hamna i fängelse om de springer omkring med vapenmagasin. Det är det som Moderaterna nu verkar säga nej till, vilket jag tycker är olyckligt.</p><p> STYLEREF Kantrubrik \\* MERGEFORMAT Svar på interpellationer</p><p>Den andra frågan är: Behöver man då söka tillstånd om man är jägare eller sportskytt? Nej! Man måste läsa <em>hela</em> bestämmelsen. Lagregleringen innebär att du utan tillstånd får inneha vapenmagasin för samma ändamål som tillståndet och för samma ändamål som rätten till innehav av vapnet. Då har vi alltså både vapenlagen och vapenförordningen, och då har du rätt att använda ditt vapen för både övning och tävling om du är jägare.</p><p>Jag har bett att få komma till justitieutskottet med jurister som kan berätta hur lagstiftningen hänger ihop i flera delar. Jag hoppas verkligen att vi kan vara prestigelösa tillsammans och reda ut vad förslaget faktiskt innebär och inte innebär. Om du är jägare och har ett vapen har du rätt att ha hur många vapenmagasin du vill till det vapen som du använder till jakt, övning eller sportskytte.</p><p>För jägarna tror jag att den bästa bilden och jämförelsen är att vapenmagasin enligt förslaget ska behandlas precis som ammunition. Jag har träffat väldigt få jägare som tycker att dagens regler för ammunition är ett problem.</p><p>Däremot blir detta ett problem för de kriminella, som i dag har lärt sig hur man rundar systemet. I dag får nämligen vem som helst av oss, trots att vi inte har jaktlicens, gå in i en butik och köpa vapenmagasin och förvara dem hemma. Varför då? Det är väl de som har vapen och som använder vapen som ska ha rätt att ha vapenmagasin, inte ungdomar som springer omkring och gömmer dessa magasin eller förvarar dem hemma så att polisen inte alltid kan ta dem och framför allt i dag inte kan sätta dem i fängelse om de har vapenmagasin.</p><p>Jag hoppas på en prestigelös diskussion. Jag hoppas att jag genom att få komma till justitieutskottet, vilket flera partier ändå har välkomnat, kan redogöra för hur vapenlagstiftningen enligt förslaget ska se ut. Förslaget innebär att man inte behöver tillstånd om det är samma ändamål som tillståndet och som rätten att inneha vapen. Det betyder att jägare och sportskyttar har rätt att använda sitt jaktvapen också till övning och tävling.</p>",
    "intressent_id": "014744660015",
    "rel_dok_id": "H710267",
    "replik": "N",
    "systemdatum": "2020-03-17 16:14:37"
  }
}