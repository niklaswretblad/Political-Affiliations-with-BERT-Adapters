{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "4a610b82-8b66-ed11-917b-901b0eac4c70",
    "anforande_nummer": "37",
    "talare": "Nooshi Dadgostar (V)",
    "parti": "V",
    "anforandetext": "<p>Herr talman! Tack, Magdalena Andersson, för det tydliga svaret! Jag beklagar det naturligtvis. De höjningar som vi båda genomförde när det gällde sjukersättning, sjukförsäkring och garantipension hade i det läget inte bara med inflationen att göra. Och det som sker vid årsskiftet kommer det inte att vara den här regeringen som genomför, utan det är en automatisk höjning som sker på grund av de höjningar som vi genomförde. Det är bra att veta.</p><p>Däremot är vår uppfattning att det inte blev den prisökning och inflation som vi trodde i början av detta år, utan den blev dramatiskt förändrad. Priserna för kaffe, smör och el är oerhört höga, och de har varit det sedan i somras.</p><p>Är det möjligt för Socialdemokraterna att höja sjukersättning och garantipension och de ersättningssystem som bygger på prisbasbeloppet redan nu? Jag hade hoppats att vi kunde dela uppfattningen om detta därför att människor, särskilt de med små marginaler, betalar ett mycket högt pris just precis nu och inte bara med början vid årsskiftet.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-11-17 16:21:57"
  }
}