{
  "anforande": {
    "dok_hangar_id": "5125660",
    "dok_id": "H90987",
    "dok_titel": "Protokoll 2021/22:87 Torsdagen den 24 mars",
    "dok_rm": "2021/22",
    "dok_nummer": "87",
    "dok_datum": "2022-03-24 00:00:00",
    "avsnittsrubrik": "Frågestund",
    "underrubrik": "Krisberedskapen",
    "kammaraktivitet": "frågestund",
    "anforande_id": "72521f3c-2fe0-ec11-916f-901b0eac4c70",
    "anforande_nummer": "55",
    "talare": "Angelika Bengtsson (SD)",
    "parti": "SD",
    "anforandetext": "<p>Fru talman! Guldet blev till sand. Så kan man beskriva hanteringen av de förslag som arbetats fram och som regeringen ignorerat gällande krisberedskap.</p><p>Många av de problem vi stötte på under pandemikrisen hade kunnat förebyggas. Redan 2019 hade Nordiska rådets presidium tagit fram en stor strategi för samhällsberedskap och säkerhet. Den antogs enhälligt av alla partier i samtliga länder, men den har än i dag inte implementerats.</p><p>Sedan 2019 har vi fått Enestamrapporten och ett krisberedskapsförslag som presidiet lade fram i Malmö i början av denna vecka.</p><p>Fru talman! Med tanke på den stora verktygslåda som finns för att förebygga kommande kriser vill jag fråga statsrådet Hallberg: Varför har man inte implementerat de rekommendationer och rapporter som finns färdigbehandlade för att säkerställa vår krisberedskap? Vad har ministern gjort konkret sedan 2019?</p>",
    "intressent_id": "0138741628520",
    "rel_dok_id": "H9C120220324fs",
    "replik": "N",
    "systemdatum": "2022-05-30 17:44:00"
  }
}