{
  "anforande": {
    "dok_hangar_id": "5058295",
    "dok_id": "H70990",
    "dok_titel": "Protokoll 2019/20:90 Torsdagen den 19 mars",
    "dok_rm": "2019/20",
    "dok_nummer": "90",
    "dok_datum": "2020-03-19 00:00:00",
    "avsnittsrubrik": "Statsministerns frågestund",
    "underrubrik": "Coronakrisens konsekvenser för företag och anställda",
    "kammaraktivitet": "statsministerns frågestund",
    "anforande_id": "0c6a9906-a18f-ea11-9132-901b0eac4c78",
    "anforande_nummer": "50",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Vi lämnar inte företag och löntagare i sticket. Det är vårt budskap.</p><p>Det var därför vi var tvungna att fatta beslut väldigt snabbt och börja dagen med att hantera likviditetssituationen så att vi inte faller på det därför att det blir en sådan dramatisk nedgång.</p><p>Jag är glad att vi så pass snabbt kunde fatta beslut om och även implementera korttidspermitteringen. Det kommer att hjälpa många företag. Vi har redan många avtal slutna på den grunden, och budskapet från dem som nu har slutit avtal är att detta räddar tiotusentals jobb. Det är viktigt i sig.</p><p>Det vi därutöver har gjort vad gäller likviditetförstärkning och att ta bort sjuklönekostnaden från företag underlättar också.</p><p>Alla branscher kommer att ha sina specifika problem, och det går olika fort i olika branscher. Vi måste se det bransch för bransch, och det är därför vi för den dialogen med respektive sektor och bransch - för att vi ska kunna veta att vi gör rätt.</p>",
    "intressent_id": "0218878014918",
    "rel_dok_id": "H7C120200319sf",
    "replik": "N",
    "systemdatum": "2020-05-06 15:54:39"
  }
}