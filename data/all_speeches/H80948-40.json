{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Förlängning av lagen om tillfälliga smittskyddsåtgärder på serveringsställen",
    "underrubrik": "",
    "kammaraktivitet": "ärendedebatt",
    "anforande_id": "88446627-3062-eb11-914e-901b0e9b71a0",
    "anforande_nummer": "40",
    "talare": "Per Ramhorn (SD)",
    "parti": "SD",
    "anforandetext": "<p>Fru talman! Vi har i dag att ta ställning till förslaget i socialutskottets betänkande <em>Förlängning av lagen om tillfälliga smittskyddsåtgärder på serveringsställen</em>. Lagen, som trädde i kraft den 1 juli 2020, är tidsbegränsad och gäller till utgången av 2020.</p><p>Eftersom pandemin nu fortgår med full kraft är det viktigt att den tillfälliga lagen förlängs. Därför föreslås det att lagen ska fortsätta att gälla till och med utgången av maj 2021. Detta är något som vi sverigedemokrater ställer oss bakom.</p><p>Fru talman! Vi sverigedemokrater har två reservationer i detta betänkande med anledning av att vi delar flera av Kristdemokraternas bedömningar, bland annat att det behövs ett tydliggörande av både bedömningsgrunder vid tillsyn och föreskrifter om rutiner. De gällande föreskrifterna och allmänna råden om hur man förhindrar smitta av covid-19 på restauranger och kaféer är inte helt glasklara.</p><p>Jag ska bara ta ett exempel, som jag har läst om: Antalet besökare i ett och samma sällskap vid ett bord, en bardisk eller liknande får vara max åtta. Man kan tycka att det vid ett bord är relativt lätt att se om det är max åtta personer. Men vid en lång bardisk eller liknande är det inte lika lätt att se vem som ingår i ett större sällskap. Det kan bli problem med denna otydlighet för både gäster och restaurangägare men också för de inspektörer som ska sköta tillsynen.</p><p> STYLEREF Kantrubrik \\* MERGEFORMAT Förlängning av lagen om tillfälliga smitt-skyddsåtgärder på serveringsställen</p><p>Därför bör Folkhälsomyndigheten få i uppdrag att förtydliga dessa föreskrifter och allmänna råd om att förhindra smitta av covid-19 på restauranger och kaféer - dels för att tydliggöra för näringsidkarna vilka specifika smittskyddsåtgärder som ska vidtas, dels för att tydliggöra för kommunerna vilka bedömningsgrunder som ska användas vid tillsynen.</p><p>Fru talman! Många livsmedelsinspektörer som inspekterar trängsel på restauranger och krogar uppger att de utsatts för hot och hat på jobbet. Flera säger, enligt en alldeles ny undersökning, att arbetsmiljön har försämrats betydligt under pandemin. Vittnesmål från inspektörerna handlar om allt från filmning med mobilkameror av gäster på uteställen till direkta muntliga hot från både gäster och restaurangägare. I några fall har det till och med tillgripits fysiskt våld. Detta är naturligtvis helt oacceptabelt. Det är av yttersta vikt att tillsynsverksamheten kan genomföras på ett säkert och tryggt sätt, och detta måste på alla sätt och vis säkerställas.</p><p>Det är också angeläget att dialogen mellan myndigheter och bransch stärks, inte minst i dessa pandemitider. Därför är det angeläget att både föreskrifter och allmänna råd tas fram i nära samarbete med dem som driver restauranger, kaféer och serveringsställen - allt för att man ska kunna se att lagen blir så förutsägbar som möjligt för alla inblandade.</p><p>Till sist är jag av uppfattningen att det bör finnas större möjligheter till lokala och regionala justeringar utifrån det aktuella smittläget, som till exempel nu i Helsingborg och övriga Skåne. Jag yrkar bifall till reservation 1.</p>",
    "intressent_id": "0925652297119",
    "rel_dok_id": "H801SoU6",
    "replik": "N",
    "systemdatum": "2021-01-29 13:47:59"
  }
}