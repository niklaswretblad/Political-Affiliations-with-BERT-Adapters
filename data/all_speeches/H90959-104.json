{
  "anforande": {
    "dok_hangar_id": "5118280",
    "dok_id": "H90959",
    "dok_titel": "Protokoll 2021/22:59 Onsdagen den 26 januari",
    "dok_rm": "2021/22",
    "dok_nummer": "59",
    "dok_datum": "2022-01-26 00:00:00",
    "avsnittsrubrik": "EU-politisk debatt",
    "underrubrik": "",
    "kammaraktivitet": "",
    "anforande_id": "bdd350ca-aeb9-ec11-9167-901b0eac4c78",
    "anforande_nummer": "104",
    "talare": "Maria Ferm (MP)",
    "parti": "MP",
    "anforandetext": "<p>Fru talman! Jag vill tacka alla ledamöter för den här debatten. Det är en väldigt viktig tid som vi har denna debatt i. Det handlar inte bara om den lilla detaljen att det är valår och om hur viktigt det är att EU-frågorna trots detta är högt upp på dagordningen, utan det handlar också om att det just nu råder ett väldigt skarpt säkerhetspolitiskt läge i Europa. EU spelar en viktig roll där, och man påminns om varför EU bildades en gång i tiden - för freden och för att vi genom att kunna samarbeta, handla med varandra och prata också bidrar till en fredligare värld.</p><p>Det är någonstans detta - hur EU kan bidra när det gäller den typen av gränsöverskridande frågor, där EU har en väldigt viktig roll att spela - som har varit i fokus i debatten. Det gäller fred och säkerhetspolitik samt klimatförändringarna, som jag har försökt att lägga så mycket tonvikt på som jag kunnat. Här har EU en särskilt viktig roll att spela under den avgörande tid som vi har på oss för att stoppa klimatkrisen.</p><p>Det gäller såklart också respekten för mänskliga rättigheter och rättsstatens principer.</p><p>Jag vill tacka alla för debatten.</p>",
    "intressent_id": "0462699892622",
    "rel_dok_id": "",
    "replik": "N",
    "systemdatum": "2022-04-11 17:48:35"
  }
}