{
  "anforande": {
    "dok_hangar_id": "5003657",
    "dok_id": "H6091",
    "dok_titel": "Protokoll 2018/19:1 Måndagen den 24 september",
    "dok_rm": "2018/19",
    "dok_nummer": "1",
    "dok_datum": "2018-09-24 00:00:00",
    "avsnittsrubrik": "Val av tredje vice talman",
    "underrubrik": null,
    "kammaraktivitet": null,
    "anforande_id": "b68d3f5f-3bd1-e811-910e-901b0eac4c78",
    "anforande_nummer": "14",
    "talare": "Mattias Karlsson (SD)",
    "parti": "SD",
    "anforandetext": "<p>Fru ålderspresident och ärade riksdagsledamöter!</p><p>Jag kan efter den föregående omröstningen konstatera att riksdagen har frångått den proportionalitetsprincip som flera av gruppledarna har varit uppe och talat sig varma för. Vi har fyra borgerliga gruppledare som vid flera tillfällen har varit uppe och sagt hur mycket de stöder proportionalitetsprincipen. Vi har även mig, som också stöder proportionalitetsprincipen.</p><p>Men ändå har riksdagen skrotat proportionalitetsprincipen. Någon borgerlig företrädare får hemskt gärna begära ordet och förklara för mig hur det kan bli så; det är säkert fler än jag som undrar det.</p><p> STYLEREF Kantrubrik \\* MERGEFORMAT Val av tredje vice talman</p><p>Vi borde enligt all rimlighet, givet valresultatet, ha fått platsen som andre vice talman. Det blev inte så, men eftersom jag ändå hoppas att man från borgerlighetens sida står vid sitt ord om att man står bakom proportionalitetsprincipen väljer jag att i stället - i rimlighetens namn, i kraft av vårt valresultat och som tredje största parti i landet - nominera Björn Söder till posten som tredje vice talman.</p><p>Det återstår nu att se om borgerligheten lever upp till sina principer eller inte. Givet den förra omröstningen kanske det egentligen hade varit mer passande att citera Karl Marx, men vissa borgerliga ledamöter har uppenbarligen redan koll på vissa av hans läror.</p><p>Jag ska i stället citera Groucho Marx, för det är det som jag kommer att tänka på när jag hör vissa anföranden från borgerligheten. Han sa: Jag håller väldigt hårt på mina principer, men passar de inte har jag nya.</p><p>Vi får väl se hur det ligger till.</p><p>(Applåder)</p>",
    "intressent_id": "0831636664429",
    "rel_dok_id": null,
    "replik": "N",
    "systemdatum": "2018-10-16 14:03:36"
  }
}