{
  "anforande": {
    "dok_hangar_id": "5050738",
    "dok_id": "H70953",
    "dok_titel": "Protokoll 2019/20:53 Tisdagen den 17 december",
    "dok_rm": "2019/20",
    "dok_nummer": "53",
    "dok_datum": "2019-12-17 00:00:00",
    "avsnittsrubrik": "(forts.) Migration (forts. SfU4)",
    "underrubrik": "",
    "kammaraktivitet": "",
    "anforande_id": "04dd40d6-3148-ea11-9130-901b0e9b71a0",
    "anforande_nummer": "113",
    "talare": "Paula Bieler (SD)",
    "parti": "SD",
    "anforandetext": "<p>Herr talman! Nu har det gått några timmar sedan det senaste anförandet hölls, så det ligger i dåtiden precis som mycket av det som behandlades i det.</p><p>Mina frågor kommer att påminna ganska mycket om de i ett tidigare replikskifte, då med Carina Ohlsson. De härrör från att jag just nu har lite svårt att förstå hur regeringen förhåller sig till myndigheter under den. Det finns ett annat ärende om det som är uppe just nu, men det är inte på bordet här.</p><p>Däremot lyfte jag både i mitt anförande och i tidigare replikskifte det i min mening ganska märkliga förhållande som man har till det underlag som man har fått från myndigheter inför beredningen av budgeten. Det är trots allt ett budgetbetänkande vi behandlar här.</p><p>Vad gäller förvarsplatserna stoltserar man från regeringens sida med att man minsann har budgeterat mer än tidigare år och faktiskt har utökat anslaget. Men faktum är att man inte alls ger de resurser till förvaren som de själva önskar för att bibehålla kapaciteten ordentligt och definitivt inte så mycket som man skulle kunna ge för att utöka antalet platser som de driver. Det handlar inte om att bygga ut fler platser utan om att myndigheten själv har sagt att man skulle kunna driva fler platser om man faktiskt bara bestämmer sig för det. Givet att vi har en beläggning på 99 procent kan jag tycka att det vore en ganska bra idé att göra så.</p><p>Vad gäller migrationsdomstolarna har de inte heller fått det anslag de efterfrågar för att kunna beta av alla de ärenden som just nu har hamnat på deras bord. Man har förvisso förlängt möjligheten att lämna över ärenden till andra att hantera, men det här kommer knappast att täcka de behov som migrationsdomstolarna har.</p><p></p><p>Min fråga är helt enkelt: Hur resonerar regeringen när man inte lyssnar på de här äskandena från myndigheterna?</p>",
    "intressent_id": "0182800488922",
    "rel_dok_id": "",
    "replik": "Y",
    "systemdatum": "2020-02-05 17:09:50"
  }
}