{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellationerna 2020/21:94 och 121 om framtiden för flygplatser i Stockholm",
    "underrubrik": "",
    "kammaraktivitet": "interpellationsdebatt",
    "anforande_id": "dd558677-4057-eb11-9147-901b0eac4c70",
    "anforande_nummer": "46",
    "talare": "Maria Stockhaus (M)",
    "parti": "M",
    "anforandetext": "<p>Fru talman! Tack så mycket, statsrådet, för svaret! Fast det är svårt att vara nöjd med något som är så vagt och faktiskt egentligen inte svarade på någon av de frågor jag ställt.</p><p>Jag måste erkänna att jag på allvar är orolig för flygets framtid i Sverige. Det är sorgligt att se hur regeringen behandlar flyget, och det handlar inte bara om det som sker under den pandemi vi nu befinner oss i. Man införde ensidigt en flygskatt i Sverige i stället för att se hur man kan jobba internationellt för att diskutera till exempel koldioxidskatt. Vi hade redan före pandemin på två år förlorat tio direktlinjer från Arlanda ut i världen. Air India och Singapore Airlines har meddelat att de kommer att överge Arlanda efter krisen.</p><p> STYLEREF Kantrubrik \\* MERGEFORMAT Svar på interpellationer</p><p>Sedan har vi frågan om Arlandarådet och deras rapport, som regeringen valde att inte göra offentlig. Detta skickar signaler till flyget: Vad är flygets framtid i Sverige? Hur ser regeringen på flyget?</p><p>Grunden till detta sorgliga agerande är Miljöpartiet, och jag förstår att det är svårt att regera tillsammans med dem om man ska komma överens i en sådan fråga som flyget. Emma Berginger var tydlig i en debatt nyligen: Vi ska inte flyga även om flyget ställer om, och det är bra om flygplatser läggs ned.</p><p>Flyget står i dag för 2 procent av världens utsläpp och tar i förhållande till detta orimligt stort utrymme i klimatdebatten. Flyget ställer om, och det behövs bra infrastruktur i dag och i morgon, med flygplatser som säkerställer att det går att bo och driva företag i hela Sverige.</p><p>Mitt i den kris vi nu befinner oss i, där flyget är en av de branscher som har drabbats allra hårdast, ger regeringen Swedavia i uppdrag att titta på om det är möjligt att stänga ned Bromma i förtid. Efter att ha diskuterat med inte minst Svenska regionala flygplatser har jag förstått att detta för dem kändes som spiken i kistan. Flygplatserna kämpar för sin överlevnad, och en förtida nedläggning av Bromma skulle helt enkelt kunna innebära att de inte har en chans att överleva.</p><p>Detta skapar en oerhört stor osäkerhet hos flygbolagen som trafikerar Bromma och som vi vet går på knäna redan i dag. Jag hade ett möte med Bra för inte så länge sedan. De har skjutit upp sin återstart och är osäkra på hur de ska hantera frågan om man lägger ned Bromma.</p><p>Rapporten skapar en oerhört stor osäkerhet kring inrikesflyget och möjligheterna att ta sig med flyg till och från Stockholm, något som är helt avgörande för om det ska vara möjligt att driva företag i många delar av Sverige.</p><p>Ännu mer osäkerhet skapar det faktum att denna rapport är hemlig. Det finns alltså inga som helst möjligheter till kritisk granskning och diskussion. Frågetecknen framåt är väldigt många. Vad var regeringens avsikt när man beställde rapporten? Ville man flygets väl hade uppdraget till Swedavia, om ett sådant nödvändigtvis måste ges mitt under brinnande pandemi, kunnat se mycket annorlunda ut. Dessutom hade man kunnat vara tydlig med att inrikesflyget till och från Stockholm inte får äventyras.</p><p>I sammanfattningen av Swedavias rapport står det i alla fall väldigt tydligt att Arlanda behöver utvecklas och byggas ut och att nya terminaler och ny rullbana behövs - annars kommer man att slå i taket relativt snabbt.</p><p>Alla mina tre frågor återstår efter infrastrukturministerns svar. Vilka är regeringens planer för flygplatserna runt Stockholm? Och hur tänker man kring inrikesflyget i Sverige?</p>",
    "intressent_id": "0932000030511",
    "rel_dok_id": "H8C120201201ip",
    "replik": "N",
    "systemdatum": "2021-01-15 15:47:23"
  }
}