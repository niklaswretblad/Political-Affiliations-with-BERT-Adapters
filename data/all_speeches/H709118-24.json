{
  "anforande": {
    "dok_hangar_id": "5061226",
    "dok_id": "H709118",
    "dok_titel": "Protokoll 2019/20:118 Torsdagen den 7 maj",
    "dok_rm": "2019/20",
    "dok_nummer": "118",
    "dok_datum": "2020-05-07 00:00:00",
    "avsnittsrubrik": "Frågestund",
    "underrubrik": "Slopad karensdag och villkoren för a-kassa",
    "kammaraktivitet": "frågestund",
    "anforande_id": "aada50fe-0baf-ea11-9138-901b0e9b71a0",
    "anforande_nummer": "24",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Herr talman! Tack, Sven-Olof Sällström, för frågan! Det är helt uppenbart att coronakrisen har blottat stora klyftor i vårt samhälle. Det finns en klyfta mellan dem som har en fast anställning och dem som inte har det. Jag ser verkligen att vi, när vi ska dra lärdom av krisen, också behöver uppmärksamma dem som har osäkra timanställningar och inte minst dem som är egenanställda och egenföretagare.</p><p>Nu har regeringen gjort väldigt kraftfulla insatser för att stödja samhället så att vi ska klara den här övergången. Vi har gjort förbättringar i akassan, och vi har också tillfälligt infört att man kan bli medlem mycket snabbare än tidigare. Att gå med i en fackförening är också en förutsättning för att arbetstagares villkor ska kunna drivas på ett bättre sätt. Därmed inte sagt att man måste gå med i en fackförening för att vara med i a-kassan.</p>",
    "intressent_id": "0911490574010",
    "rel_dok_id": "H7C120200507fs",
    "replik": "N",
    "systemdatum": "2020-06-15 15:28:24"
  }
}