{
  "anforande": {
    "dok_hangar_id": "5043640",
    "dok_id": "H70917",
    "dok_titel": "Protokoll 2019/20:17 Torsdagen den 10 oktober",
    "dok_rm": "2019/20",
    "dok_nummer": "17",
    "dok_datum": "2019-10-10 00:00:00",
    "avsnittsrubrik": "Frågestund",
    "underrubrik": "Stopp för svensk vapenexport till Turkiet",
    "kammaraktivitet": "frågestund",
    "anforande_id": "064c7ded-dbff-e911-9126-901b0eac4c70",
    "anforande_nummer": "36",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Turkiets bomber och militär väller just nu in i de kurdiskdominerade områdena i norra Syrien, och Turkiets president Erdogan begår ett folkrättsbrott och brott mot mänskligheten. Sveriges regering har efter kritik nu uttryckt ett fördömande av Turkiets agerande.</p><p> STYLEREF Kantrubrik \\* MERGEFORMAT Frågestund</p><p>Sveriges vapenexport till Turkiet har under de senaste fyra åren mångdubblats, och flera svenska företag samarbetar med den turkiska militärindustrin. I detta läge borde Sverige, precis som Finland, ta på sig ledartröjan och stoppa all vapenexport till Turkiet samt kräva att EU inför ett vapenembargo. Regeringen kan stoppa det mänskliga lidandet också genom att ge humanitärt stöd till norra Syrien och verka för att en flygförbudszon införs. Dessutom borde allt EU-stöd till Turkiet frysas. EU har satt sig i Turkiets knä genom att underteckna det flyktingavtal som innebär att fyra miljoner flyktingar har blivit en bricka i Erdogans cyniska spel.</p><p>Fru talman! Jag undrar därför om den svenska regeringen kommer att gå från ord till handling för att stoppa Turkiets övergrepp. Kommer regeringen att införa ett stopp för vapenexport och driva på för en flygförbudszon samt bidra med humanitärt stöd?</p>",
    "intressent_id": "0682989845822",
    "rel_dok_id": "H7C120191010fs",
    "replik": "N",
    "systemdatum": "2019-11-05 15:53:21"
  }
}