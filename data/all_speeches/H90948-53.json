{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Särskild debatt om händelseutvecklingen i gränsområdena mellan Belarus och vissa medlemsländer",
    "underrubrik": "",
    "kammaraktivitet": "",
    "anforande_id": "857538a3-9595-ec11-916c-901b0e9b71a0",
    "anforande_nummer": "53",
    "talare": "Maria Nilsson (L)",
    "parti": "L",
    "anforandetext": "<p>Fru talman! Aleksandr Lukasjenko och Vladimir Putin beskyller EU för krisen på gränsen till Polen. Det passar det ryska och belarusiska narrativet om det ondskefulla, depraverade EU. Men låt oss inte bli nyttiga idioter för dessa regimer. Vårt fokus måste fortsatt vara på det som är roten till problemet.</p><p>Fru talman! Vad är det då som vi fortsatt behöver göra? EU behöver se till att Polen fortsätter att öppna upp området för utländska medier och för hjälporganisationer. Det är skillnad på demokrati och diktatur, och det måste alltid visas. EU behöver intensifiera förhandlingarna med ursprungsländer för att se till att man fortsatt drar in flygförbindelser, stänger belarusiska konsulat och så vidare.</p><p>Vi behöver också fortsätta att sanktionera den belarusiska illegitima regimen. Ett femte sanktionspaket är på plats, men fortfarande kan mycket mer göras. Ytterligare sektorer behöver läggas till. Sanktionspaketen behöver vara samstämmiga mellan EU, USA, Storbritannien och Kanada. Regimens företrädare i Belarus behöver ställas inför rätta för de brott som har begåtts.</p><p></p><p>Fru talman! Det går mot jul, men det är ingen rolig jul för de människor som befinner sig i det fängelse som kallas Belarus i dagens Europa. Jag vill därför avsluta med att säga: Zjyve Belarus!</p>",
    "intressent_id": "0228167770927",
    "rel_dok_id": "",
    "replik": "N",
    "systemdatum": "2022-02-24 18:17:54"
  }
}