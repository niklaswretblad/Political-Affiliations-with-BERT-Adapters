{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Kultur för alla",
    "underrubrik": "",
    "kammaraktivitet": "ärendedebatt",
    "anforande_id": "a8fa26a5-23cd-eb11-9156-901b0e9b71a8",
    "anforande_nummer": "15",
    "talare": "Lawen Redar (S)",
    "parti": "S",
    "anforandetext": "<p>Fru talman! Jag tackar Vasiliki Tsouplaki för detta. </p><p>Nu är det så att vi socialdemokrater har begärt att Folkhälsomyndigheten ska komma till kulturutskottet för att vi alla ska kunna få ta del av en diskussion om möjligheter med sådana lösningar som vi har sett i andra länder, till exempel i Israel och Danmark som tittar på lösningar med vaccinationspass för kulturella verksamheter och publika verksamheter. </p><p>Det ger oss även möjlighet att diskutera vad en differentierad pandemilag skulle kunna få för effekter, bland annat utifrån ett helhetsperspektiv vad gäller smittspridningen. Jag tror att man verkligen måste förstå att vi behöver expertisens hjälp för att komma vidare; det handlar inte om att regeringen vill stoppa ett svenskt kulturliv, utan det handlar förstås om att reducera smittspridningen i vårt land - som dessvärre just nu ökar. Jag minns att det var den 29 september som regeringen kunde lämna besked om en utökning av antalet deltagare vid publika verksamheter till maximalt 300, vilket blev ett stort glädjebesked för hela sektorn. Två veckor senare befann vi oss dock i en andra våg. </p><p>Detta är alltså otroligt oförutsägbart, men jag hoppas att vi ska få klarhet i dessa frågor den 15 april, när Folkhälsomyndigheten kommer till kulturutskottet.</p>",
    "intressent_id": "037561614928",
    "rel_dok_id": "H801KrU4",
    "replik": "Y",
    "systemdatum": "2021-06-14 17:18:07"
  }
}