{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "2ca672a1-9da7-ed11-917f-901b0eac4c70",
    "anforande_nummer": "103",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Det är 97 procent av lärarna som inte vill ha marknadsskola. Svenska folket vill inte ha vinstdrivande skolor. Man har stor förståelse för att många människor har landat i detta, eftersom det kraftigt har förstört svensk skola. Vi ser mycket stora brister i många skolor.</p><p> STYLEREF Kantrubrik \\* MERGEFORMAT Partiledardebatt</p><p>Den stora skolkoncernen Academedia har tagit fram ett stort antal förslag för att skydda sina egna vinster och se till att de kan överleva som företag. Det är en lista som Liberalerna nu har tagit vidare och tänker genomföra. Det är i alla fall Academedias egen uppfattning. Skolkoncernerna gör bedömningen att de förslag som regeringen nu kommer med inte kommer att påverka deras vinster. </p><p>Skolministern kommer själv från en skolkoncern som förut hette Hälsans förskola. Kan Johan Pehrson garantera att Liberalerna aldrig har tagit emot pengar från några kommersiella skolintressen?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2023-02-08 11:45:23"
  }
}