{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "aa65139e-2ab4-ec11-9167-901b0eac4c78",
    "anforande_nummer": "59",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Här har vi återigen de halmgubberesonemang som vi alltid hör från socialdemokratin och från den regering som vi nu har haft i snart åtta år. Som sagt, jag tycker inte att det är seriöst att se saker på det sättet.</p><p>Ska man utifrån att läsa ett budgetdokument, en budget som ligger till grund för styrningen av egentligen all offentlig verksamhet, bedöma hur människor värderas måste man göra det på helheten. Jag tror att jag och statsministern är överens om det. Helheten är - och detta är ett faktum - att människor också i den grupp som statsministern nämner får det avsevärt bättre än om statsministerns egen budget hade gått igenom. Man får mer pengar i plånboken. Man får en ökad ekonomisk standard med den budget som vi drev igenom.</p><p> STYLEREF Kantrubrik \\* MERGEFORMAT Partiledardebatt</p><p>Det tycker jag är ett bevis på att vi värderar människors behov och människor med särskilda behov högre jämfört med regeringen.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}