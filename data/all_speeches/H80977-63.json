{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellationerna 2020/21:348 och 368 om ridsport under coronapandemin",
    "underrubrik": "",
    "kammaraktivitet": "interpellationsdebatt",
    "anforande_id": "e75a25c4-37a4-eb11-914f-901b0eac4c78",
    "anforande_nummer": "63",
    "talare": "Sofia Westergren (M)",
    "parti": "M",
    "anforandetext": "<p>Fru talman! Jag tackar minister Lind för svaret.</p><p>Jag förstår att gränsen för födda 2005 kan ha med grundskolan att göra och att grundskolorna till skillnad från gymnasierna håller öppet, även om de jobbar mer på distans nu än i höstas.</p><p>Jag hade önskat att man såg mer på att tillåta tävlingar som kan genomföras med högt smittskydd än på att dra hårda åldersgränser. Barn och unga är vår framtid, och de behöver ha en meningsfull fritid med idrott, rörelse och kultur. Smittskyddet ska vara högt, logiskt och väl motiverat.</p><p>Jag vill berätta för minister Lind om en duktig tjej. Hon heter Wilma, är 17 år och bor i Uddevalla. Hon har tävlat ponny på högsta nivå, men förra året sålde hon sina ponnyer och köpte två stora hästar. Men så slog coronan till, och hon har inte haft någon möjlighet att kvala in.</p><p>Min dotter som har ridit storhäst i flera år är ett år yngre än Wilma och får alltså lov att tävla på meriter medan Wilma hamnar i kläm. Så här tokigt slår reglerna just nu. Både min dotter och Wilma har tävlat på landslagsnivå, men nu får Wilma till skillnad från min dotter inte tävla. Båda flickorna är juniorer, så åldersgränsen slår itu juniorgruppen.</p><p>Jag tar den här debatten eftersom jag ser hur detta drabbar så många ungdomar som vill utöva sin idrott och tävla. Det är moroten för vardagens slit med skolarbete och hästskötsel. Det är också en idrott som engagerar väldigt många tjejer.</p><p>Fru talman! Är minister Lind beredd att utreda vidare hur fokus kan ändras från åldersgränser som slår itu ungdomsgrupper till högt smittskydd? Kan ministern se de förutsättningar som gäller för ridsporten och även andra singelsporter som cykel och orientering?</p><p>Reglerna talar om serier och cuper. Inom ridsporten använder vi inte dessa begrepp, utan vi har kval. Man kvalar till olika tävlingar. Det gäller också för att uppnå SM-status. Om de ungdomar som är födda 2005 eller senare genomför två tävlingar felfritt, får de tillgodoräkna sig det för att uppnå status för ett svenskt mästerskap?</p>",
    "intressent_id": "022805994927",
    "rel_dok_id": "H8C120210205ip",
    "replik": "N",
    "systemdatum": "2021-04-23 15:28:51"
  }
}