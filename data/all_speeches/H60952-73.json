{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "0800c369-2f40-e911-9116-901b0eac4c78",
    "anforande_nummer": "73",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag håller inte med Håkan Svenneling, och jag beklagar att han inte ser vad som verkligen sker i Venezuela. Det är inte på något sätt likvärdiga parter, och det är inte någon medling. Det ena är en korrupt regim som gör precis det Håkan Svenneling beskriver - 3 miljoner människor är på flykt, och det är en inflation på 1 miljon procent. Det andra är den enda politiska institution som i dag har legitimitet, nämligen nationalförsamlingen och dess ordförande Guaidó.</p><p>Det som också är intressant med Vänsterpartiet, utöver att Håkan Svenneling inte vill kommentera sin partiledares eventuella beröm till Maduro vid valet, är att det här inte har uppstått i ett vakuum. Det är inte otur som gör att Venezuela förråds och föröds. Det är för att det är ett medvetet politiskt projekt som har pågått i decennier och söker sig tillbaka ända till sent 90-tal, när chavismen upplöste kongressen, hotade domstolarna och inskränkte friheten.</p>",
    "intressent_id": "0980681611418",
    "rel_dok_id": null,
    "replik": "Y",
    "systemdatum": "2019-03-06 17:47:08"
  }
}