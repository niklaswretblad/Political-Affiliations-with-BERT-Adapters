{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "24a672a1-9da7-ed11-917f-901b0eac4c70",
    "anforande_nummer": "95",
    "talare": "Märta Stenevi (MP)",
    "parti": "MP",
    "anforandetext": "<p>Fru talman! Energieffektiviseringar är det absolut snabbaste sättet att kapa priserna som vi har tillgängligt. Det är också det absolut mest effektiva sättet att se till att inte få den typ av effekter i systemet som bortkoppling är - för den risken finns, trots att Sverige nu exporterar mer el än någonsin och är Europas största exportör av el.</p><p>En villaägare som byter från direktverkande el till bergvärme sparar stora belopp på sina elräkningar, både när priserna är höga och när de är lägre. Energieffektiviseringen gör dessutom att priserna sänks för alla. Men det regeringen gör är för lite och för sent.</p><p>Att man inte orkar ta tag i energieffektiviseringen samtidigt som man har stort fokus på kärnkraft och på stöd till miljardärer - som man dessutom vill hålla hemligt - kommer vi att behöva återkomma till, för svaret som Nooshi Dadgostar fick förut var verkligen inte tillfredsställande.</p><p>Energipolitiken är lat och dålig, för den ger inte effekt här och nu. Den är ett svek mot de hushåll som sitter med elräkningarna. Här räcker det inte med falukorvar. Svenskarna ska inte behöva vänta på ryckiga allmosor. Det behövs offensiva satsningar på lägre priser <em>nu</em>.</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}