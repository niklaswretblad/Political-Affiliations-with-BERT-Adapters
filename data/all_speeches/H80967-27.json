{
  "anforande": {
    "dok_hangar_id": "5081481",
    "dok_id": "H80967",
    "dok_titel": "Protokoll 2020/21:67 Onsdagen den 20 januari",
    "dok_rm": "2020/21",
    "dok_nummer": "67",
    "dok_datum": "2021-01-20 00:00:00",
    "avsnittsrubrik": "EU-politisk debatt",
    "underrubrik": "",
    "kammaraktivitet": "",
    "anforande_id": "417b5d27-3987-eb11-914b-901b0eac4c70",
    "anforande_nummer": "27",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Herr talman! Det är klart att vi lyssnar på LO. Jag talade faktiskt med LO:s ordförande om detta så sent som i går. Jag kan berätta för kammaren att i den strategi som regeringen har för att arbeta med minimilönefrågan ingår att i första hand försöka få bort förslaget från dagordningen. Vi har nu begärt och fått gehör för att det ska ske en rättslig prövning i rådets rättstjänst av om det är förenligt och om det finns en rättslig grund för denna typ av direktiv. Om det skulle visa sig att man kommer fram till att det finns det gäller det att göra direktivets utformning på ett sådant sätt att det inte drabbar vårt sätt att sätta löner i Sverige.</p><p>Det finns en formulering - jag tror att det är i punkt 3 i den första artikeln - om att länder som har kollektivavtalsmodell inte ska omfattas av kravet på lagstiftning om minimilöner. Det gäller att få detta så kallade undantag så rättsligt hållbart som någonsin är möjligt, och detta ska vi jobba för.</p>",
    "intressent_id": "0339624201100",
    "rel_dok_id": "",
    "replik": "Y",
    "systemdatum": "2021-03-17 16:55:44"
  }
}