{
  "anforande": {
    "dok_hangar_id": "5125426",
    "dok_id": "H90986",
    "dok_titel": "Protokoll 2021/22:86 Onsdagen den 23 mars",
    "dok_rm": "2021/22",
    "dok_nummer": "86",
    "dok_datum": "2022-03-23 00:00:00",
    "avsnittsrubrik": "Sänkt energiskatt på bensin och diesel",
    "underrubrik": "",
    "kammaraktivitet": "ärendedebatt",
    "anforande_id": "95f9f512-28dc-ec11-916f-901b0eac4c70",
    "anforande_nummer": "118",
    "talare": "Birger Lahti (V)",
    "parti": "V",
    "anforandetext": "<p>Fru talman! Tack, Lorentz, för dina kommentarer! Jag vet inte vilka signaler Lorentz, som bor i en storstad, får. Jag förstår att de kan vara annorlunda än dem jag får. Våra förslag bygger på en tillfällig sänkning av priserna eller ett pristak under tre månader för att dessa företag - jag nämnde bara två stycken - ska få tid att omförhandla sina avtal med sina uppdragsgivare.</p><p>Jag tycker, precis som Lorentz, att det inte är hållbart att staten subventionerar bränslen. Men när vi pratar om det här taket är det faktiskt skatter, moms och sådana grejer som utgör toppen ovanpå priset. Som jag nämnde tycker jag att det blir fel om vi har helt andra priser än våra grannländer. Vi kan titta på vår livsmedelsförsörjning och andra branscher som drabbas.</p><p>Jag vet inte hur det skulle gå åt mindre bränsle. Den här i Stockholm som är rik kommer att köpa bränsle oavsett vad det kostar. Men de som bor på landsbygden säger att de ska säga upp sig från jobbet för att de inte har råd att ta sig dit.</p><p>Man pratar mycket om elbilar. De finns inte på hyllan. Den här människan sa: Jag har försökt göra en kalkyl - jag skulle till och med kunna låna pengar. Då säger man: Ja, det går bra - om ungefär ett år är bilen på plats. Vad ska jag säga till den här personen?</p><p>Ni hade förslag om en skattesänkning på landsbygden, Lorentz. Det låter jättebra. Men krävs det mindre bensin för att den här människan ska kunna ta sig till jobbet? Nej - utsläppen blir precis desamma. Vi försöker hitta ett system som funkar här i dag för dem som drabbas jättehårt. Det tycker jag faktiskt att Miljöpartiet missar.</p>",
    "intressent_id": "0825441263617",
    "rel_dok_id": "H901SkU19",
    "replik": "Y",
    "systemdatum": "2022-05-25 14:42:58"
  }
}