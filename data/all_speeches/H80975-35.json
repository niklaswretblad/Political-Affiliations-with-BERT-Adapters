{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0011d8e4-cca2-eb11-9152-901b0e9b71a8",
    "anforande_nummer": "35",
    "talare": "Rickard Nordin (C)",
    "parti": "C",
    "anforandetext": "<p>Fru talman! Tack, Ulla Andersson, för ett konstruktivt arbete i finansutskottet! Även när det gäller skatteanstånden är vi faktiskt eniga i utskottet, vilket också syns i dagens protokoll. Det är bra att vi kan hitta saker som har blivit fel och som vi kan justera. Jag tycker att det är klokt. Det är klok politik att göra saker gemensamt där vi alla har ett intresse, precis som vi gjorde i våras gällande utdelningarna.</p><p>När det handlar om ifall utdelningar är felaktiga eller inte och inte har skett enligt gällande regelverk är det inte något som vi i riksdagen agerar domstol över, utan det sköts av våra myndigheter som gör bedömningar av alla företag, såväl den lokala frisören som Sandvik och Volvo. Det är de som upprätthåller regelverket. Om de ser att något är konstigt eller felaktigt och har betalats ut på felaktiga grunder är det också de som ser till att det hanteras av respektive myndigheter, exempelvis polisen och i slutändan också domstolarna. Det är ingenting som vi i Sveriges riksdag ska göra.</p><p>Jag är däremot helt överens med Ulla Andersson om att vi ska utvärdera systemen. När vi väl har kommit igenom det här finns det antagligen ganska mycket som vi borde se över och utvärdera, både vad som har gått bra och vad som har gått mindre bra, så att vi står stärkta inför nästa kris. Det har jag inga problem med att stå i Sveriges riksdag och säga.</p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}