{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "Frågestund",
    "underrubrik": "Nedläggning av hjälplinje för personer med psykisk ohälsa",
    "kammaraktivitet": "frågestund",
    "anforande_id": "3f4e4fc8-7542-ea11-9130-901b0e9b71a0",
    "anforande_nummer": "48",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Clara Aranda, för frågan och möjligheten att reda ut någonting som jag förstår att många blir oroade över när de läser om!</p><p>Också jag har nåtts av frågeställningen på olika sätt. Hjälplinjen är en viktig möjlighet att få kontakt inte bara med vården utan också med personer som man kan samtala med. Det är regionerna som tillsammans driver Hjälplinjen som har bestämt sig för att man inte längre ska driva den i denna form utan i någon annan form.</p><p>Jag kan konstatera att om man nu har bestämt sig för att driva Hjälplinjen i annan form framkommer inte det så himla tydligt för dem som behöver den. Jag tror att det vore klokt med en bättre dialog från regionerna i sammanhanget. Jag har också ställt frågan för att få klart för mig om det beror på resursbrist eller liknande, men man vill helt enkelt ha en annan organisation.</p><p> STYLEREF Kantrubrik \\* MERGEFORMAT Frågestund</p><p>Jag kan svara Clara Aranda och alla som undrar att det gäller att vända sig till vården när man känner att man har ett behov av vård, omsorg eller stöd. Om det är akut ska man naturligtvis vända sig akut, och om det inte är akut ska man vända sig till primärvård eller annan vård.</p>",
    "intressent_id": "0853395328224",
    "rel_dok_id": "H7C120191212fs",
    "replik": "N",
    "systemdatum": "2020-01-29 10:00:57"
  }
}