{
  "anforande": {
    "dok_hangar_id": "5101159",
    "dok_id": "H809141",
    "dok_titel": "Protokoll 2020/21:141 Tisdagen den 15 juni",
    "dok_rm": "2020/21",
    "dok_nummer": "141",
    "dok_datum": "2021-06-15 00:00:00",
    "avsnittsrubrik": "Järnvägsfrågor",
    "underrubrik": "",
    "kammaraktivitet": "ärendedebatt",
    "anforande_id": "bbc55ba1-b922-ec11-915b-901b0eac4c78",
    "anforande_nummer": "33",
    "talare": "Helena Gellerman (L)",
    "parti": "L",
    "anforandetext": "<p>Fru talman! Tack för följdfrågan, Jens Holm! Det är länge sedan jag jobbade på Volvo - det är 20 år sedan jag slutade. Men på den tiden outsourcade man olika delar av bilen till olika företag.</p><p>Man skriver då en specifikation, ungefär som när man upphandlar underhåll av järnvägen. Det handlar om att ha beställarkompetens. Du måste skaffa dig kompetens runt det du ska köpa. Privata företag gör detta för att utnyttja den kompetens som finns. De som är ute på marknaden jobbar ju även med andra kunder och får då en större kompetens inom just det området. På det sättet kan det bli billigare. Man får skaleffekter och sådana saker. Men då gäller det att man i upphandlingen skriver ned krav. Vad är det för information som jag behöver få för att jag ska ha koll på vilken status det är i järnvägsnätet, och vad är det jag behöver underhålla framöver? Det handlar alltså väldigt mycket om hur upphandlingsunderlagen ser ut och vilka krav man ställer.</p><p> STYLEREF Kantrubrik \\* MERGEFORMAT Järnvägsfrågor</p><p>Sedan är det så, som jag nämnde tidigare, att man har ett utbyte av kompetens. Det är inte så att du jobbar antingen offentligt eller privat. Folk går emellan. Jag jobbade med forskning. Industridoktorander har gått emellan. Man jobbar på Chalmers och går sedan tillbaka. Utbytet av kompetens är oerhört väsentligt för Sveriges konkurrenskraft. Det är det jag bygger detta på, och det är min väldigt positiva erfarenhet av att jobba på det här sättet.</p>",
    "intressent_id": "0899169869710",
    "rel_dok_id": "H801TU15",
    "replik": "Y",
    "systemdatum": "2021-10-01 15:15:55"
  }
}