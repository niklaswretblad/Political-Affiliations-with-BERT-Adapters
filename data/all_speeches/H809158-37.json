{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "6002c8c4-772b-ec11-915b-901b0eac4c78",
    "anforande_nummer": "37",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Det är i grunden bra att Moderaterna ser att Afghanistan behöver bistånd. USA:s militärinsats präglades många gånger av att man satsade ett år i taget, och Moderaternas biståndspolitik har lite samma problem. Man vill ge hjälp och humanitärt stöd här och nu, men man har ingen långsiktig tanke på vart man ska framåt. Här behöver vi faktiskt visa på och stödja ett annat samhälle som kommer att vara fritt i framtiden. Ingen har sagt att det kommer att bli enkelt, men vi måste våga ta oss dit. Då måste man också våga satsa på andra saker än bara matpåsar just för dagen.</p><p>Hans Wallmark lyfter fram tolkarna. Han tycker att de har gjort en fantastisk insats. Men jag tycker att man också ska komma ihåg alla kvinnorättsaktivister, MR-kämpar och journalister som har funnits i Afghanistan. Om vi inte har samma glöd i vårt engagemang för dem som i det som Hans Wallmark har för tolkarna tycker jag att vi sviker det afghanska folket.</p><p>Det är därför jag menar att Sverige kan vara en fristad för alla dem som kämpar för ett annat Afghanistan. Talibanernas styre kommer inte att vara för evigt, och då måste det finnas en ny generation som kan ta Afghanistan vidare en dag.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-10-12 18:17:06"
  }
}