{
  "anforande": {
    "dok_hangar_id": "5080328",
    "dok_id": "H80963",
    "dok_titel": "Protokoll 2020/21:63 Onsdagen den 13 januari",
    "dok_rm": "2020/21",
    "dok_nummer": "63",
    "dok_datum": "2021-01-13 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "5632e588-b57d-eb11-914b-901b0eac4c70",
    "anforande_nummer": "97",
    "talare": "Ebba Busch (KD)",
    "parti": "KD",
    "anforandetext": "<p></p><p>Fru talman! Det är det inte. Det är bra borgerlig politik på den ekonomiska sidan. Kritiken har gällt det faktum att Centerpartiet stöttar en regering som inte har en hållbar plan för hur man ska säkerställa att rätt och lag och ordning gäller i alla delar av Sverige och att Centerpartiet inte har en självkritik kring det tidigare borgerliga styret på nationell nivå, som många gånger lade alldeles för mycket tid och kraft enbart på reformer inom till exempel ekonomi.</p><p>Rutavdraget var rätt och riktigt, och vi stöttar det. Men vi konstaterar också att Centerpartiet nu i prioriteringar i budgetförhandlingar ofta åter hamnar med en tung slagsida mot den sortens reformer och har en avsaknad av reformer för äldreomsorg och sjukvård. I det här fallet har det drabbat orter som Värnamo, där vi är med och styr. Att man från nationell nivå inte har prioriterat rättspolitiken tillräckligt tydligt har drabbat orter på lokal nivå.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2021-03-05 14:20:50"
  }
}