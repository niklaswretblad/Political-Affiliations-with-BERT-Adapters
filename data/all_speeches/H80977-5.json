{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellation 2020/21:308 om covid-19-smitta på våra tunga anstalter",
    "underrubrik": "",
    "kammaraktivitet": "interpellationsdebatt",
    "anforande_id": "ad5a25c4-37a4-eb11-914f-901b0eac4c78",
    "anforande_nummer": "5",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Vi har inte 500 smittade i kriminalvården i dag, utan vi har 38 smittade i kriminalvården i dag. Det har varit 500 smittade under hela perioden; det är viktigt att säga.</p><p>Just nu har vi som sagt 38 smittade av 7 000 intagna. Vi har inga dödsfall. Vi har en enda sjukhusvistelse under hela denna period. När det gäller personalen är sjukfrånvaron lägre än vanligt. Detta tycker jag ska sättas i relation till den bild som Lotta Olsson försöker att måla upp av att vi har fått in smitta på anstalterna som har påverkat dem på ett mycket påtagligt sätt.</p><p> STYLEREF Kantrubrik \\* MERGEFORMAT Svar på interpellationer</p><p>Vi har några utbrott, senast i Kalmar. Vi hade också ett utbrott i Halmstad för några månader sedan. Min bedömning är ändå att man har bra rutiner för att ingripa mot detta och kunna begränsa problemet.</p><p>Jag ska också säga att det inte är jag som sitter och gör bedömningar av hur kriminalvården ska göra eller inte i förhållande till smittskyddet. Kriminalvården står i ständig kontakt med smittskyddsläkare och följer smittskyddsläkarnas råd om hur man ska hantera olika situationer.</p><p>Jag vill påstå att situationen hade kunnat vara betydligt värre om man inte hade ingripit ganska tidigt - redan i mitten av mars - med restriktioner. Jag tycker att man snarare ska rikta ett tack till både ledning och anställda för ett bra jobb i den här situationen. Hittills är min uppfattning att de har klarat detta på ett bra sätt.</p><p>När det gäller besökssituationen sker besök som sagt bakom plexiglas. Det är också så att personalen har tillgång till den skyddsutrustning man behöver ha tillgång till för att minska smittan i besökssituationer.</p><p>Avrundningsvis kanske jag ska påminna om varför vi har hög beläggning just nu. Vi har 1 000 fler frihetsberövade i dag jämfört med för två år sedan. Det beror på att vi har gjort stora satsningar på polisen, att vi har ökat häktningsmöjligheterna och att vi har hårdare straff nu än vad vi hade tidigare. Därför sitter fler på anstalter och i häkten. Detta är en del av att brottsbekämpningen kommit igång på ett bra sätt - på ett mycket bättre sätt än tidigare.</p><p>En slutsats är att vi måste bygga i kapp, vilket vi nu gör, för att kunna bygga bort flaskhalsarna och kapacitetsbristerna. Vi får bland annat använda oss mycket av dubbelbeläggning just nu, och det är naturligtvis olyckligt.</p><p>Nu är kriminalvården mitt uppe i en expansionsfas, och man planerar för nya häkten och anstalter på ett stort antal orter i landet. Vi ska ha 2 000 fler platser till 2027, bara för att nämna något. När vi ökar kapaciteten totalt sett förebygger vi också eventuella sådana här situationer framöver. Nu ser vi till att det blir mer luft och mer kapacitet i systemet och att det blir lättare att hantera.</p><p>Återigen: Med det resultat vi har så här långt - ett mycket begränsat antal smittade, inga dödsfall och en enda sjukhusvistelse - vill jag nog påstå att kriminalvården har klarat detta på ett bättre sätt än vad många kanske hade befarat. Man har gjort det till följd av ett professionellt agerande från både ledning och anställda.</p><p>Vi är, återigen, inte igenom detta. Vi kommer att ha ytterligare ett antal månader framför oss då detta kommer att vara ett hot som hänger över oss medan vaccinationsprogrammet rullar in. Kriminalvården innefattas förstås också av vaccinationsprogrammet, enligt de prioriteringslistor som finns. Vi kommer att kunna komma igenom det här om några månader, men vi ska inte utmåla kriminalvården som en sektor som har drabbats extremt hårt av detta. Det är snarare tvärtom - jag skulle vilja påstå att detta har hanterats på ett sådant sätt att man har lyckats begränsa smittspridningen i kriminalvården.</p>",
    "intressent_id": "0473783431010",
    "rel_dok_id": "H810308",
    "replik": "N",
    "systemdatum": "2021-04-23 15:28:43"
  }
}