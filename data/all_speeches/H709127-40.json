{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Lagstiftningen om personalkränkningar i skolan",
    "kammaraktivitet": "frågestund",
    "anforande_id": "de5075a8-0dbd-ea11-9135-901b0eac4c70",
    "anforande_nummer": "40",
    "talare": "Roger Haddad (L)",
    "parti": "L",
    "anforandetext": "<p>Fru talman! Häromveckan fick jag läsa i tidningen Läraren om problemet med föräldrapress mot lärare när det gäller betygsättning eller beslut om disciplinära åtgärder. Tidigare har vi lyft problemet med elevpress och också det jag kallar för myndighetspress, nämligen att även skolmyndigheter klämmer åt lärare eller huvudmän när det gäller lärare som ingriper mot stökiga elever som stör undervisningen.</p><p>Frågan om Barn- och elevombudet är särskilt aktuell just nu. Dels ska regeringen utse en ny chef för Barn- och elevombudet, dels har vi pågående domar som förhandlas runt om i landet. Vi vill också att regelverket i skollagen ändras. En punkt där vi ännu inte har sett någon effekt av debatten om lärarnas arbetsmiljö är 6 kap. skollagen om personalkränkningar.</p><p>Min fråga till utbildningsministern är om hon kommer att ta initiativ för att förtydliga den lagstiftningen för att öka stödet till Sveriges lärare.</p>",
    "intressent_id": "0308306375022",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}