{
  "anforande": {
    "dok_hangar_id": "5044945",
    "dok_id": "H70926",
    "dok_titel": "Protokoll 2019/20:26 Fredagen den 25 oktober",
    "dok_rm": "2019/20",
    "dok_nummer": "26",
    "dok_datum": "2019-10-25 00:00:00",
    "avsnittsrubrik": "Aktuell debatt med anledning av det höga antalet dödsolyckor i arbetslivet",
    "underrubrik": "",
    "kammaraktivitet": "aktuell debatt",
    "anforande_id": "d4e7bfaf-2106-ea11-9126-901b0eac4c70",
    "anforande_nummer": "3",
    "talare": "Saila Quicklund (M)",
    "parti": "M",
    "anforandetext": "<p>Frau talman! Vi är i dag samlade till en debatt i ett väldigt viktigt och angeläget ämne, nämligen dödsolyckor på våra arbetsplatser - en fråga som jag har debatterat många gånger med regeringsföreträdare.</p><p>Den nollvision som regeringen tidigare har satt upp kring just dödsolyckor har misslyckats. Under förra året omkom 58 personer på grund av arbetsplatsolyckor. Ett enda dödsfall är självklart ett för mycket. På fyra år har 170 personer förolyckats. Det var alltså 170 personer som gick till jobbet på morgonen men som aldrig kom hem igen.</p><p>Under årets första månad, januari, hade redan nio personer omkommit. Vi såg då det högsta antalet dödsolyckor på tio år just för denna månad. Flest olyckor sker inom byggnads, transport, jord och skog.</p><p>Det är alltså fjärde året i rad som antalet dödsfall är så omfattande. Regeringen har gjort insatser, men dessa insatser har uppenbarligen inte haft effekt. Utvecklingen går åt fel håll.</p><p>Den mycket negativa dödsolycksstatistiken måste nu verkligen brytas. Tillsyn, information, kunskapsinhämtning, utbildning och inte minst en bättre samverkan mellan myndigheterna är sådant som måste förbättras.</p><p>Den viktigaste delen för att säkerställa en bra arbetsmiljö är ett väl fungerande förebyggande arbetsmiljöarbete ute på arbetsplatserna. Arbetsmiljöverket, arbetstagare, arbetsgivare och staten har ett gemensamt ansvar i det här arbetet. Många arbetsgivare vill göra rätt, men de vet inte hur. En viktig del i att underlätta för företag, i synnerhet mindre företag, är att förenkla regelverket. Det måste helt enkelt vara lätt att göra rätt. Handledning är därför en oerhört central och viktig del i arbetet.</p><p> STYLEREF Kantrubrik \\* MERGEFORMAT Aktuell debatt med anledning av det höga antalet dödsolyckor i arbetslivet</p><p>Låt mig nu nämna några exempel på vad som har framkommit i debatten om dödsolyckor på våra arbetsplatser.</p><p>Svenska Dagbladet har i en granskning konstaterat att samarbetet mellan myndigheter inte fungerar smärtfritt, vilket är alarmerande.</p><p>Justitieombudsmannen har varit kritisk gällande en dödsolycka på LKAB i Norrbotten, som efter fyra år fortfarande inte var färdigutredd.</p><p>Polismyndigheten har i en rapport markerat att hanteringen av arbetsmiljöbrott är bristfällig.</p><p>Det är av stor vikt att det finns en helhetssyn där många olika parter samverkar. Det visar dessa uttalanden. Inte minst behövs också resurser till polis och åklagare.</p><p>Jag är klart medveten om att arbetsgivarna har en väldigt stor del i detta, liksom skyddsombud och fackliga organisationer. Men om det inte fungerar, som det uppenbarligen inte gör i dag, måste regeringen och inte minst arbetsmarknadsministern ta sitt ansvar. Vi talar om 170 personer som har förolyckats på våra arbetsplatser.</p>",
    "intressent_id": "0519740099915",
    "rel_dok_id": "H7C120191025ad",
    "replik": "N",
    "systemdatum": "2019-11-13 15:27:34"
  }
}