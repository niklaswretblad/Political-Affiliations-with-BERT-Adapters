{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d765139e-2ab4-ec11-9167-901b0eac4c78",
    "anforande_nummer": "104",
    "talare": "Per Bolund (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Fru talman! Nu har vi en ny regering i Tyskland där också De gröna är med och där man har ambitiösa planer på att investera i just grön, förnybar och hållbar elproduktion. Detta har vi möjlighet att göra även i Sverige. Vi har investerat över 100 miljarder i vindkraft, och möjligheterna är enormt stora också framöver.</p><p>Faktum är att med den elexport som Sverige nu har till kontinenten räknar man med att ta bort ungefär 12 miljoner ton koldioxid varje år. Detta är något som vi borde kunna vara glada över, inte bekymrade. Däremot kan vi vara överens om att de höga elpriserna just nu är bekymrande.</p><p>Det finns dock andra lösningar som Miljöpartiet förespråkar, såsom att satsa hårt på energibesparing, vilket fanns med i den budget som tyvärr föll på grund av att M, KD och SD drev igenom sin budget, och inte minst att kraftigt öka elproduktionen i Sverige. Det finns nu ansökningar om 500 terawattimmar vindkraftsel bara i Sverige. Det är en möjlighet både att få stor försörjning av billig grön el till svensk industri och att kunna exportera denna el till länder där den kan ersätta kolkraft.</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}