{
  "anforande": {
    "dok_hangar_id": "5120892",
    "dok_id": "H90969",
    "dok_titel": "Protokoll 2021/22:69 Fredagen den 18 februari",
    "dok_rm": "2021/22",
    "dok_nummer": "69",
    "dok_datum": "2022-02-18 00:00:00",
    "avsnittsrubrik": "Svar på interpellationerna 2021/22:217, 220 och 251 om ungdomsrån och lagföring av kriminella ungdomar",
    "underrubrik": "",
    "kammaraktivitet": "interpellationsdebatt",
    "anforande_id": "80835025-b1c7-ec11-9170-0090facf175a",
    "anforande_nummer": "5",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Först en allmän kommentar: Det är väl så här det kommer att låta nu från Moderaterna och Sverigedemokraterna, den nya högern, som tävlar i att piska upp motsättningar mellan svenskar och invandrare. Det var extremt tydligt i det vi precis hörde.</p><p>För mig spelar det ingen som helst roll om du är svart eller vit. Om du begår brott ska du buras in för de brotten. Då ska du ha en påföljd. Jag kommer aldrig att falla ned i något slags retorik som handlar om att piska upp motsättningar mellan grupper i Sverige.</p><p>Det där har Sverigedemokraterna hållit på med i åratal. Det är deras favoritgren. Men när jag nu hör också Moderaterna gå in i precis samma typ av retorik förstår jag att ert samarbete har gått mycket djupare än vad man kanske i förstone hade trott.</p><p>Nej, låt oss koncentrera oss på brottsligheten i sig i stället för att piska upp motsättningar mellan svenskar och invandrare. Det kan bara leda till ökad misstro, ökade problem och ökade konflikter i det svenska samhället.</p><p>Jag betraktar förstås rån som ett mycket allvarligt brott. Det är också precis det jag säger i mitt svar. Därför är jag glad över att kunna se att antalet rån har minskat kraftigt de senaste åren. Det är 35 procents minskning sedan 2019. Vi ligger nu faktiskt på den lägsta nivån sedan 2017 när det gäller rån mot ungdomar.</p><p>Då säger ni att det bara har med pandemin att göra. Men sanningen är ju att också uppklaringen av ungdomsrån ökar. Min bedömning och slutsats är att detta mycket väl kan ha att göra med att polisen på senare år har prioriterat de här brotten och sett till att ingripa mot de ungdomar som ägnar sig åt denna mycket allvarliga brottslighet.</p><p>Vi har skärpt straffen kraftigt på senare år. Vi har sett till att domstolarna i högre utsträckning dömer ut hårdare straff genom att vi har höjt minimistraffen. Vi har tagit bort straffreduktionen för 18-20-åringar för allvarliga våldsbrott - där innefattas också rånen. Vi har infört den nya ungdomsövervakningspåföljden, som redan har tillämpats vid 66 tillfällen förra året. Vi kommer att gå vidare med detta för att se till att förbättra och förstärka påföljderna, riktat just mot dem som rånar.</p><p>Nu ligger det ett utredningsförslag på mitt bord som handlar om att skärpa minimistraffet för rån till 18 månaders fängelse och samtidigt sänka gränsen för häktningspresumtion till 18 månader. Det innebär att vi kommer att få häktningspresumtion för rån. Vad betyder det? Jo, det innebär att den som misstänks för ett rån kommer att häktas i väntan på rättegång på ett helt annat sätt än vad som sker i dag, så att vi helt enkelt får undan den individen från gatorna. Det är en mycket kraftfull åtgärd. Så gjorde vi när det gällde de grova vapenbrotten. Efter det att vi förändrade det 2018 ökade häktningarna av personer som misstänktes för grova vapenbrott fem gånger.</p><p>Går vi i land med hela detta utredningsförslag från gängutredningen som vi fick i somras, som vi nu arbetar med och som vi kommer att gå vidare med är det också en kostnad på över en halv miljard för Kriminalvården. Det vittnar om hur kraftfulla åtgärder det faktiskt handlar om när vi måste bygga ut häkten och anstalter för detta.</p><p>Just nu har vi dessutom fler poliser på plats än vad vi någonsin har haft i Sverige. 21 929 var toppnoteringen i januari - all-time-high för antalet poliser. Det är en effekt av att vi har förstärkt rättsväsendet på den sidan. Nu till våren går det ut ytterligare 800 poliser från våra nya polisutbildningar.</p><p> STYLEREF Kantrubrik \\* MERGEFORMAT Svar på interpellationer</p><p>Vi kommer att fortsätta att bekämpa all form av kriminalitet. Vi kommer att fortsätta att förstärka rättsväsendet. Vi kommer att fortsätta att prioritera de brott som drabbar ungdomar. Men när ni gör detta till en fråga där ni piskar upp hat, motsättningar och misstro mellan folkgrupper blir det stora problem i det svenska samhället. Det vill jag med kraft avråda från.</p>",
    "intressent_id": "0473783431010",
    "rel_dok_id": "H910217, H910220, H910251",
    "replik": "N",
    "systemdatum": "2022-04-29 13:40:55"
  }
}