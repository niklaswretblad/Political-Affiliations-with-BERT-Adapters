{
  "anforande": {
    "dok_hangar_id": "5110733",
    "dok_id": "H90918",
    "dok_titel": "Protokoll 2021/22:18 Onsdagen den 20 oktober",
    "dok_rm": "2021/22",
    "dok_nummer": "18",
    "dok_datum": "2021-10-20 00:00:00",
    "avsnittsrubrik": "En möjlighet till ny anmälan om avstämning av stöd vid korttidsarbete och ett nytt förfarande vid sen anmälan om avstämning",
    "underrubrik": "",
    "kammaraktivitet": "ärendedebatt",
    "anforande_id": "e2da05cd-dd4d-ec11-915f-901b0eac4c70",
    "anforande_nummer": "9",
    "talare": "Anna-Caren Sätherberg (S)",
    "parti": "S",
    "anforandetext": "<p>Fru talman! Tack, ledamoten, för anförandet!</p><p>Som vi hörde i utskottet i går och som vi även hörde av statssekreteraren när han var på besök - jag antar att vi hörde samma saker - har regeringen redan tillsatt en översyn av stödet vid korttidsarbete till exempel. Man ska utvärdera stödets betydelse för att lindra effekterna av pandemin, analysera och ta ställning till om det fortsatt ska finnas två parallella system för stöd vid korttidsarbete, analysera om regelverket kan förenklas, analysera om bestämmelserna om ersättning för kompetensinsatser är ändamålsenligt utformade, se över bestämmelserna om återbetalningsskyldighet och återkrav, analysera behovet av förändrad och förstärkt reglering för att förhindra felaktiga utbetalningar och missbruk och se över möjligheten att införa särskilda straffbestämmelser om det bedöms lämpligt. Det är också ett av de tillkännagivanden som utskottet var enigt om och som riksdagen liksom nödvändiga författningsförslag lämnade till regeringen.</p><p>Samtidigt var dessa myndigheter där, och de berättade alla tillsammans att det inte går att göra en analys på företagsnivå. Kronofogdemyndigheten berättade alltså att under pandemin har färre av företagen hamnat hos kronofogden än under ett vanligt år som 2019, och 2019 var ändå, berättade Kronofogden, det bästa året, det år då det minsta antalet företag hade hamnat där.</p><p>Min fråga till ledamoten är: Hur tycker man att regeringen ska analysera detta, när myndigheterna säger att det inte går?</p>",
    "intressent_id": "0407081382317",
    "rel_dok_id": "H901NU6",
    "replik": "Y",
    "systemdatum": "2021-11-25 11:53:08"
  }
}