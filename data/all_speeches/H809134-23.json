{
  "anforande": {
    "dok_hangar_id": "5099851",
    "dok_id": "H809134",
    "dok_titel": "Protokoll 2020/21:134 Fredagen den 4 juni",
    "dok_rm": "2020/21",
    "dok_nummer": "134",
    "dok_datum": "2021-06-04 00:00:00",
    "avsnittsrubrik": "Svar på interpellation 2020/21:727 om information från utrikesministern och UD med anledning av svenskars död i Dominikanska republiken",
    "underrubrik": "",
    "kammaraktivitet": "interpellationsdebatt",
    "anforande_id": "e41b3827-3b1d-ec11-915b-901b0eac4c78",
    "anforande_nummer": "23",
    "talare": "Mats Green (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Vi har fått <em>ett</em> svar här i dag. Det är att utrikesministern står bakom det minst sagt anmärkningsvärda synsätt som uppenbarligen hela Utrikesdepartementet har vad gäller synen på en fri press och mediers möjligheter att utifrån fakta rapportera från de omständigheter som finns. Detta är som sagt värt sin egen mässa. Det kommer också att bli en egen mässa i form av en interpellation om det.</p><p>Fru talman! Man får ursäkta mig, men jag kan inte annat än att tycka att det är ganska anmärkningsvärt att utrikesministern i alla delar fullt ut verkar se det här fallet som ett rent praktiskt och administrativt ärende då två svenska medborgare dog.</p><p>Man nämner ingenting om själva knäckfrågan här om hur de dödsfallen gick till och de helt ofullständiga svar som hittills har presenterats av dominikanska myndigheten.</p><p>Fru talman! Avslutningsvis: Utrikesministern gör rent allmänt intrycket av att vara irriterad av att behöva lägga en del av sin dyrbara tid på att diskutera detta. Det kanske är ett helt felaktigt intryck. Men det är nog det intryck de flesta får efter att ha följt detta i mer än ett års tid.</p><p>Jag hoppas att vi kan gå vidare i nya debatter och nya diskussioner, framför allt när det gäller utrikesministerns hantering av sakfrågorna och kommunikationen med de anhöriga. Jag hoppas också att vi kommer att få se bättring och att vi kommer att få se en annan, konstruktiv, dialog från Utrikesdepartementet och dess chef.</p>",
    "intressent_id": "0538387395826",
    "rel_dok_id": "H810727",
    "replik": "N",
    "systemdatum": "2021-09-24 15:27:49"
  }
}