{
  "anforande": {
    "dok_hangar_id": "5036696",
    "dok_id": "H609106",
    "dok_titel": "Protokoll 2018/19:106 Måndagen den 17 juni",
    "dok_rm": "2018/19",
    "dok_nummer": "106",
    "dok_datum": "2019-06-17 00:00:00",
    "avsnittsrubrik": "Granskningsbetänkande",
    "underrubrik": "Handläggning av vissa regeringsärenden m.m. (kapitel 2)",
    "kammaraktivitet": "ärendedebatt",
    "anforande_id": "e18dc400-48ca-e911-9123-901b0eac4c78",
    "anforande_nummer": "21",
    "talare": "Per Söderlund (SD)",
    "parti": "SD",
    "anforandetext": "<p>Herr talman! År 2014 inleddes en kampanj för att Sverige skulle få en icke-permanent plats i FN:s säkerhetsråd. Kampanjarbetet uppnådde målet och avslutades 2016.</p><p>I oktober samma år beslutade UD att genomföra en utvärdering av kandidaturarbetet. En utredare anställdes för att arbeta självständigt fram till den 12 december 2016, då utvärderingen skulle lämnas över till chefen för FN-politik vid UD.</p><p>På UD var man inte helt nöjd med utvärderingen utan föreslog förändringar, något som inte är vanligt förekommande. I januari lämnade utredaren en uppdaterad version av dokumentet till UD. Där hade tidigare synpunkter delvis beaktats.</p><p>Den 2 mars 2017 färdigställde UD i sin tur en sammanfattning av de slutsatser utredaren hade kommit fram till. Slutsatserna publicerades på UD:s hemsida dagen efter.</p><p>Det var där någonstans det började gå fel, herr talman.</p><p>I mars 2017 begärde utrikesutskottet att få ta del av den fullständiga utvärderingen. UD överlämnade ganska snart sammanfattningen på 13 sidor till utrikesutskottet, alltså inte det dokument som utskottet begärt att få ta del av.</p><p>I december samma år begärde en journalist ut den fullständiga utvärderingen, som skulle vara på 44 sidor, men han nekades. En tjänsteman på Utrikesdepartementet svarade att en sammanfattning på 13 sidor var det dokument som överlämnats av utredaren, något som sedan skulle visa sig inte vara sant. Nekandet var dessutom otydligt och delvis missvisande, vilket ledde till att det var omöjligt att få saken prövad av ett statsråd eller regeringen, något som man annars har rätt till.</p><p>Gransknings-betänkandeHandläggning av vissa regeringsärenden m.m. (kapitel 2)</p><p>Men det tar inte slut där. Den 1 mars 2018 upprepade utrikesutskottet sin begäran om att få ta del av den fullständiga utvärderingen, och den 27 mars begärde utskottet formellt prövning av frågan om utlämnande av den fullständiga versionen av UD:s interna utvärderingsrapport. Trots det tog det ända till den 18 maj, alltså nästan två månader, innan den fullständiga utvärderingen överlämnades till utskottet. Någon formell prövning har inte gjorts, trots utrikesutskottets begäran.</p><p>Sammanfattningsvis kan man säga att Utrikesdepartementet har brustit på flera områden i det här ärendet.</p><p>För det första har man undanhållit information när man har förnekat att den fullständiga utredningen existerar. Detta har gjort det omöjligt för en journalist att begära prövning.</p><p>För det andra har man dragit ut på tiden orimligt länge när det gäller utrikesutskottets begäran om prövning av utlämnande av den fullständiga versionen av UD:s interna utvärderingsrapport. Man har helt enkelt överlämnat utvärderingen med sekretessmarkering i stället för att pröva begäran om utlämnande.</p><p>För det tredje har man inte varit tydlig från början vad gäller statusen på utredarens arbete.</p><p>Herr talman! För de brister som konstitutionsutskottet har påtalat i detta ärende kan utrikesministern inte undgå ansvar. Konstitutionsutskottet anser vidare att det är synnerligen bekymmersamt att UD:s hantering av handlingar återkommande har gett upphov till klagomål. Men konstitutionsutskottet välkomnar också de insatser som har gjorts inom Utrikesdepartementet på detta område inom hela förvaltningen. Det är hög tid att åtgärda dessa brister, vilket även UD verkar ha insett.</p><p>Vissa frågor om regeringens ansvar </p><p>för förvaltningen (kapitel 3)</p>",
    "intressent_id": "0492644357418",
    "rel_dok_id": "H601KU20",
    "replik": "N",
    "systemdatum": "2019-08-29 12:30:51"
  }
}