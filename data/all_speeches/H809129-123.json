{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Svar på interpellation 2020/21:714 om pandemilagen och begränsningar vid stora evenemang",
    "underrubrik": "",
    "kammaraktivitet": "interpellationsdebatt",
    "anforande_id": "52a28ea4-3516-ec11-9160-901b0e9b71a0",
    "anforande_nummer": "123",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Nu nämnde Angelika Bengtsson själv att det finns forskningsprojekt i de länder där man har stora evenemang. Det är ju något annat.</p><p></p><p>Jag vill också säga att det inte handlar om hela pandemin. Vi är nu i ett läge där länder öppnar upp på olika sätt beroende på utgångsläge. Har man haft alldeles totalt stängt ska man öppna upp över huvud taget. Har man haft lite öppet ska man öppna mer.</p><p>Jag tror att jag sa det, annars säger jag det igen: Vi ska ha stora evenemang också i Sverige men på ett sätt som inte äventyrar den minskande smittspridningen.</p><p>Om Angelika Bengtsson vill diskutera idrottens förutsättningar och hur mycket stöd den har fått är jag säker på att idrottsministern gärna svarar på det. Jag kan inte den exakta summan.</p><p>Men idrotten har inte på något sätt förbigåtts. De stöd som givits har fördelats till näringslivet, till människor som riskerat att bli av med jobbet och till korttidsstöd som gjort att man inte behövt bli av med jobbet. Men det har också handlat om stöd - av historiska mått, faktiskt - till både idrotten och kulturen såväl som till vården och omsorgen, så stöd har givits.</p><p>Sedan är det klart att var och en som är drabbad, oberoende av var man är i samhällsstrukturen, kan ha synpunkter på det. Men jag tycker att det är orättvist att ge bilden att idrotten inte skulle ha fått något stöd.</p><p>Det vore också orimligt att bryta ut stora idrottsevenemang specifikt. Jag tycker att vi tar de stora evenemangen över huvud taget. På presskonferensen i går var jag och regeringen tydliga med att vi i mitten av juni kommer att återkomma och ge en bild av hur vi ser på möjligheten att ha stora evenemang som inte skulle vara möjliga annars, i det här epidemiologiska läget, om vi kan hitta former för det. Jag tycker att det är ett ganska tydligt besked.</p><p>Jag kan också säga att det finns en skillnad mellan butiker och stora evenemang. Jag hoppas att det framgår klart och tydligt att det är skillnad mellan att gå in i en butik och där hålla avstånd, göra det man ska och gå hem och att säga: \"Nu ska alla människor få komma hit! De här två timmarna har vi ett stort evenemang.\" Vi har inte sett det som möjligt, och vi har sett det som en stor risk. Det har vi delat med alla andra länder, skulle jag säga.</p><p>Det är därför idrotten inte bara i Sverige har haft en utmaning. Det här är ju något som man upplevt i både ett europeiskt och ett globalt perspektiv. Jag tror att det är viktigt att ha lite utblick i de frågorna och inte bara titta på vad länder gör precis nu. Vi följer varandra noga och ser vad som är möjligt att göra.</p><p>Regeringen har för avsikt att återkomma när det gäller de stora evenemangen i mitten av juni. Men jag vill understryka att pandemin inte på något sätt är över.</p><p>De besked som regeringen gav i går tycker jag däremot tydligt säger att vi börjar med att införa deltagartak från den 1 juli. Upp till 3 000 utomhus sittande är ganska stora evenemang. Det här säger vi för att vi tror att utvecklingen kommer att hålla i sig. Allt talar för det. Men vi ska inte göra något i det här läget som äventyrar den positiva utveckling vi har.</p><p>Att ge idrotten förtur framför kulturen eller andra delar är vi inte beredda att göra, men att vi tittar på stora evenemang vill jag vara tydlig med att vi gör. Vi återkommer om det i mitten av juni.</p>",
    "intressent_id": "0853395328224",
    "rel_dok_id": "H810714",
    "replik": "N",
    "systemdatum": "2021-09-15 17:00:57"
  }
}