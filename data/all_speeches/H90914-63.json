{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:3 om utförsel av stöldgods",
    "underrubrik": "",
    "kammaraktivitet": "interpellationsdebatt",
    "anforande_id": "91a850f7-7b40-ec11-9164-0090facf175a",
    "anforande_nummer": "63",
    "talare": "Kjell Jansson (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är absolut viktigt att stoppa införsel av skjutvapen och narkotika. Det hotar hela samhället. Knarket är ett stort hot. Folk dras in i kriminalitet, både användare och säljare, också kraftig kriminalitet. Detta vet vi, och det är vi helt överens om.</p><p>Jag har lyft upp några exempel från min hemkommun, där vi är hårt drabbade. Det är därför jag interpellerar. Det finns en frustration hemma över detta. Det är många som drabbas som är så kallade vanliga hederliga människor som aldrig är i närheten av brottslighet annars. De drabbas hårt. Det finns en förtvivlan runt det här.</p><p>Många har gjort som statsrådet säger. De har satt igång med grannsamverkan. Båtklubbarna har bevakning dygnet runt. Man går i skift två och två och bevakar. Det är lovvärt, absolut, och det begränsar till viss del. Men vi har enormt många bryggor som ligger ensamma i Roslagen. Vissa områden är mer fritidshustäta än andra, och om folk inte bor där året runt öppnar det upp för den här verksamheten. Det finns en enorm fräckhet. Jag bor nära Blidösundet vid en vik, och i nästa vik har de rensat fyra år i rad. I år har de inte varit där än, men vi får se. Det är inte vinter än.</p><p>Jag tror också att det är bra att vi skärper kontrollerna. Från vår sida är det önskvärt att man ger tullen större befogenhet att även öppna skåpbilar utan misstanke. Det är ett förslag som jag har, att man får göra det. Jag förstår att man måste utreda, att Lagrådet ska titta på det etcetera. Så är det om man ska ändra lagstiftningen.</p><p>När det gäller skärpta kontroller vid gränserna är det samma sak som i exemplet med Öresundsbron, som vi hörde om här. Det kanske också behövs. Det har varit viss kontroll med anledning av saker som har hänt det sista året, men jag tror att det är bra att ha starkare kontroller. Jag förstår att detta kräver mer personal och budgetförstärkningar, men det är ändå pengar som jag tror är hanterbara för staten.</p><p>I slutändan är det försäkringstagarna som får betala allt. Premierna går upp, och det drabbar hushållen. Det drabbar också dem som själva blivit utsatta för både inbrott och stölder och som får vara med och betala. Notan hamnar lik förbaskat, om jag får uttrycka mig så, i knät på vanligt folk.</p>",
    "intressent_id": "0779329190517",
    "rel_dok_id": "H9103",
    "replik": "N",
    "systemdatum": "2021-11-08 11:10:22"
  }
}