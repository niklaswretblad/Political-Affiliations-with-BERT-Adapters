{
  "anforande": {
    "dok_hangar_id": "5033036",
    "dok_id": "H60987",
    "dok_titel": "Protokoll 2018/19:87 Tisdagen den 7 maj",
    "dok_rm": "2018/19",
    "dok_nummer": "87",
    "dok_datum": "2019-05-07 00:00:00",
    "avsnittsrubrik": "Socialförsäkringsfrågor",
    "underrubrik": null,
    "kammaraktivitet": "ärendedebatt",
    "anforande_id": "66d5becd-7081-e911-9121-901b0e9b71a0",
    "anforande_nummer": "14",
    "talare": "Björn Petersson (S)",
    "parti": "S",
    "anforandetext": "<p></p><p>Fru talman! Det gläder mig att det ställs krav på feministisk politik här i kammaren.</p><p>När det gäller sjukskrivningarna syns den fruktansvärda olikheten i siffrorna. Det är kvinnor som till största delen drabbas av psykisk ohälsa och som svarar för den största delen av sjukskrivningarna. Det är illa. Det behöver vi arbeta med.</p><p>Det är dock inte det enda stället där vårt samhälle är ojämnt eller olikt. Vi har stora saker att göra.</p><p>Att kvinnor i vård och omsorg, i kommuner och landsting, nu sjukskrivs på ett oacceptabelt sätt är inte ett resultat av sjukförsäkringen. Det är ett resultat av usel arbetsmiljö. Det är ett resultat av arbetsförhållanden som inte är värdiga. Det är ett resultat av att kvinnor behandlas på ett sätt på arbetsmarknaden som män aldrig skulle acceptera, och det är ett resultat av att deras arbetsgivare - i många fall det offentliga - kommer undan med det.</p><p>Regeringen arbetar med att få ordning på detta otyg. Vårt parti arbetar med det. Och hela arbetarrörelsen arbetar med det. Elisabeth Björnsdotter Rahm är välkommen in i den församlingen. Då kan vi jobba med det tillsammans.</p><p>(Applåder)</p>",
    "intressent_id": "0358278412329",
    "rel_dok_id": "H601SfU20",
    "replik": "Y",
    "systemdatum": "2019-05-28 19:49:18"
  }
}