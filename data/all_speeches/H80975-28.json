{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f910d8e4-cca2-eb11-9152-901b0e9b71a8",
    "anforande_nummer": "28",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Tack för anförandet, Rickard Nordin! Jag tackar också för de ansatser till att ta Sverige genom krisen som regeringen gör tillsammans med Centern och Liberalerna. </p><p>Det finns dock mycket övrigt att önska, inte minst när det gäller snabbheten. Det gäller att vara tidigare på det när problemen dyker upp och se till att åtgärda dem så att inte den här ryckigheten och oförutsägbarheten - utdragenheten - tilltar. Vi ser att det skapar en desperation bland företag och anställda. Företagen är i sämre skick, och de behöver få de här stöden på plats. Jag tycker att det finns skäl för januaripartierna att verkligen vara självkritiska när det gäller hur man har hanterat stöden från sommaren och framåt. </p><p>Jag noterar också att det i de ändringsbudgetar vi nu ska fatta beslut om finns en tidigareläggning av den sänkta arbetsgivaravgiften för unga. I samband med att det här förslaget presenterades i höstas frågade jag Rickard Nordin i riksdagen varför man inte gör den sänkning som man tycker är angelägen och effektiv - även om jag har en annan uppfattning i sak. Varför gör man den inte omedelbart och med retroaktivitet, som det ju finns möjlighet att göra med arbetsgivaravgifter? Då förklarade Rickard Nordin för mig att det går att tycka så i opposition men att den som är seriös inte kan göra detta förrän den 1 april. </p><p>Nu införs det likväl från den 1 januari. Frågan är därför: Vad har hänt med seriositeten mellan hösten och nu, Rickard Nordin?</p>",
    "intressent_id": "0982795248728",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}