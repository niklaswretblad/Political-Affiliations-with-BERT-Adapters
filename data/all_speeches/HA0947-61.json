{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "02a672a1-9da7-ed11-917f-901b0eac4c70",
    "anforande_nummer": "61",
    "talare": "Annie Lööf (C)",
    "parti": "C",
    "anforandetext": "<p>Herr talman! Den 2 februari avgår jag som partiordförande för Centerpartiet. I samband med detta lämnar jag också min plats som riksdagsledamot för Jönköpings län. Därför skulle jag vilja använda dessa minuter till att uttrycka min uppskattning till alla som har bidragit till att göra mina 16 år i riksdagen helt oförglömliga.</p><p>Till att börja med skulle jag vilja rikta ett stort och varmt tack till talmanspresidiet, som leder riksdagsarbetet med den äran, den senaste mandatperioden under ledning av Andreas Norlén och dessförinnan Urban Ahlin och Per Westerberg.</p><p>Jag vill tacka alla som arbetar i riksdagen och varje dag bidrar till att demokratins hjärta bultar tryggt - säkerhetsvakter, lokalvårdare, restaurangpersonal, it-service och tjänstemän inom Riksdagsförvaltningen och utskotts- och partikanslier. Stort tack till de medarbetare som jobbade i Regeringskansliet under min tid som näringsminister och som departementschef! Tack till alla som har arbetat med mitt personskydd så att jag och min familj har kunnat leva ett så normalt och tryggt liv som möjligt!</p><p>Jag vill också tacka alla riksdagsledamöter från alla partier - Jönköpingsbänken, Centerledamöter och ledamöter från hela landet - som trots olika ideologier lägger ned många långa timmar och kraft och energi på det vi tror på, för demokratin och för Sveriges bästa.</p><p>Sist men inte minst vill jag tacka mina partiledarkollegor - 20 till antalet under min partiledartid - för alla tuffa debatter och valrörelser men också för alla vänliga ord däremellan, sms, hejarop och förtroliga pratstunder. Jag önskar mina partiledarkollegor allt gott inför det fortsatta viktiga arbetet. Jag kommer att sakna vårt samarbete.</p><p>(Applåder)</p><p>(TALMANNEN: Tack för de vänliga orden!)</p>",
    "intressent_id": "0862868280923",
    "rel_dok_id": "",
    "replik": "N",
    "systemdatum": "2023-02-08 11:45:22"
  }
}