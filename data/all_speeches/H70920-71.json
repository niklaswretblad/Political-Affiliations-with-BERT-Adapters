{
  "anforande": {
    "dok_hangar_id": "5044128",
    "dok_id": "H70920",
    "dok_titel": "Protokoll 2019/20:20 Onsdagen den 16 oktober",
    "dok_rm": "2019/20",
    "dok_nummer": "20",
    "dok_datum": "2019-10-16 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "460441f9-dcff-e911-9126-901b0eac4c70",
    "anforande_nummer": "71",
    "talare": "Johan Pehrson (L)",
    "parti": "L",
    "anforandetext": "<p>Herr talman! Tack för svaret, Jimmie Åkesson! Ja, det är väl korrekt. Där har vi inte samma åsikt. Vi liberaler tror att mer polisiärt samarbete är nödvändigt för att knäcka den grova brottsligheten som är välorganiserad. Det går stråk från delar av Europa till Sverige och också åt andra hållet. Ska vi möta detta krävs ett operativt samarbete mellan polis i de olika länderna. Detta säger Sverigedemokraterna nej till. </p><p>Jag är mer orolig för tyska grova kriminella än för tysk polis, faktiskt. Vi måste våga samarbeta.</p><p>Samma sak gäller åklagarsamarbetet. Schengensamarbetet behöver utvecklas så att vi bättre kan utbyta information. Om man tycker att detta är tveksamt ska man titta på Storbritannien, där de är otroligt oroliga just nu för mängder av saker, också hur de ska samarbeta polisiärt. Gränserna kommer ju inte att stängas i Storbritannien, men de kommer att få svårt att handla och samarbeta om säkerhetsfrågor, både inre och yttre säkerhet.</p><p>Detta vore fel väg att gå, och jag tycker att Sverigedemokraterna ska erkänna att man har haft fel här och vilja fördjupa samarbetet på det polisiära området.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2019-11-05 16:00:39"
  }
}