{
  "anforande": {
    "dok_hangar_id": "5030058",
    "dok_id": "H60971",
    "dok_titel": "Protokoll 2018/19:71 Tisdagen den 2 april",
    "dok_rm": "2018/19",
    "dok_nummer": "71",
    "dok_datum": "2019-04-02 00:00:00",
    "avsnittsrubrik": "Svar på interpellation 2018/19:130 om iranska kvinnor",
    "underrubrik": null,
    "kammaraktivitet": "interpellationsdebatt",
    "anforande_id": "6f623beb-e565-e911-911b-901b0eac4c78",
    "anforande_nummer": "24",
    "talare": "Utrikesministern Margot Wallström (S)",
    "parti": "S",
    "anforandetext": "<p>Fru talman! Tack till både Amineh Kakabaveh och Hillevi Larsson för den här debatten!</p><p>Sveriges position när det gäller respekten för mänskliga rättigheter, demokrati och rättsstatens principer är, som tidigare har nämnts, tydlig. Vi kritiserar upprepat Iran för dess brister. Jag tror, som Hillevi Larsson just sa, att det är viktigt att rösterna hörs och att reaktionerna som uppstår runt om i världen uppmärksammas. Vi kommer i vår dialog med Iran att fortsätta att regelbundet ta upp frågor som rör diskriminering av kvinnor och flickor. Detsamma gäller tillämpningen av dödsstraffet, fackliga rättigheter och den bristande respekten för minoriteters mänskliga rättigheter i Iran.</p><p>Fängslandet av Nasrin Sotoudeh är upprörande och ett exempel på en negativ utveckling för människorättsförsvarare i Iran. Vi kommer i stället att fortsätta skydda, stödja och främja människorättsförsvarare i landet.</p><p>Den isoleringspolitik som riktades mot Iran i decennier ledde ju inte till några positiva framsteg när det gäller mänskliga rättigheter. Vi fortsätter på en väg framåt där dialog och möten ändå sätts i fokus. Men ibland kan det behöva kombineras med sanktioner av det slag som jag nämnde här. Det diskuteras fortsatt i EU-kretsen.</p><p> STYLEREF Kantrubrik \\* MERGEFORMAT Svar på interpellationer</p><p>Förändring kräver dialog, också med företrädare för länder som står långt ifrån oss i synen på mänskliga rättigheter. Vi kommer att vara tydliga med vad vi tycker om den här frågan och den här domen. Vi kommer att fortsätta att engagera oss för en utveckling mot respekt för mänskliga rättigheter i Iran.</p>",
    "intressent_id": "0740457070816",
    "rel_dok_id": "H610130",
    "replik": "N",
    "systemdatum": "2019-04-23 18:36:50"
  }
}