{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellationerna 2020/21:500, 501 och 513 om EU:s blyförbud och definitionen av våtmark",
    "underrubrik": "",
    "kammaraktivitet": "interpellationsdebatt",
    "anforande_id": "e945481c-24cd-eb11-9156-901b0e9b71a8",
    "anforande_nummer": "4",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Tack för svaret, minister Bolund från Miljöpartiet!</p><p>I Sverige har vi gått före. Vi har redan tydliga och tuffa regler för användning av blyammunition. Kommissionen öppnade dock för att medlemsländerna skulle kunna göra nationella definitioner av vad som är våtmark. Vi i Sverige har ju redan en definition, och att behålla den skulle vara väldigt bra. Det skulle undanröja många problem och efterföljande negativa konsekvenser. </p><p>Jag anser att kommissionens förslag som det ser ut nu inte är förankrat i verkligheten. Det skulle kunna få förödande konsekvenser för Sveriges jägare och skyttar - men även för andra. Det finns ju andra som också använder blyammunition, tänker jag; till exempel finns den i polisens handeldvapen.</p><p>Syftet med förbudet är att minska förekomsten av bly i miljön, men i Sverige har vi alltså redan ett bra förbud. Det har tidigare utretts noggrant, på vetenskaplig grund. Det jag vill och önskar nu är att Sverige är tydliga och aktiva i frågan att fastställa vår redan antagna definition av våtmark hos våra kollegor i kommissionen. Om detta inte sker innebär det nämligen ett ganska stort hot mot jakten, skyttet och den svenska viltvården.</p><p>Eftersom EU-kommissionen öppnat upp för att tillåta en medlemsstat att införa ett totalförbud mot blyhagel om landets yta består till minst 20 procent av våtmark ställde jag en fråga till minister Bolund. Har ministern för avsikt att agera för att den redan antagna definitionen av våtmark i Sverige ska bevaras, eller tänker ministern driva på för att vi i Sverige ska få en annan definition? </p><p>Minister Bolund säger att endast en mycket liten andel av avlossat blyhagel träffar målet och att resten av haglet sprids i miljön. Han säger att ungefär 5 000 ton blyhagel sprids i EU:s våtmarker varje år. Jag skulle gärna vilja ha svar av minister Bolund på frågan hur man har räknat fram att det är 5 000 ton blyhagel som sprids varje år, för vad jag har fått fram säger EU-kommissionen att det är 4 000 ton. Men oavsett om det gäller 4 000 eller 5 000 ton tänker jag att 24 medlemsländer ju redan har ett förbud. Menar EU och minister Bolund alltså att dessa 4 000 eller 5 000 ton bly sprids i de länder som inte har ett förbud?</p><p>Fru talman! Att bly är farligt vet vi alla. Men hur mycket bly får vi egentligen i oss? För effekter på IQ har Efsa satt ett hälsobaserat referensvärde på 12 mikrogram, vilket motsvarar ett blyintag via mat på 0,5 mikrogram per kilo kroppsvikt per dag. Man har tagit fram data - jag tror att det gjordes 2016 eller 2017 - som visade en genomsnittlig blyhalt i blodet på 7,3 mikrogram, vilket alltså är långt under referensvärdet. </p><p> STYLEREF Kantrubrik \\* MERGEFORMAT Svar på interpellationer</p><p>Naturligtvis kan det vara större risk för den som äter mycket vilt. Vilt kan - jag upprepar <em>kan</em> - innehålla bly, men det beror faktiskt även på hur köttet styckas. Det behöver styckas rätt. Men jag äter ändå hemskjutet flera gånger i veckan, och det har ju gått ganska bra. I hela Sverige går det ganska bra - precis som ledamoten Sten Bergheden var inne på går det ganska bra i Sverige. Att då tillämpa kollektiv bestraffning av alla medlemsländer för att någon inte sköter sig säger vi moderater nej till. </p><p>Vi är helt enkelt överens om att man inte ska äta bly. Men anser statsrådet att det är skillnad på blyföreningar och metalliskt bly? Och anser statsrådet att all blyammunition bör förbjudas?</p>",
    "intressent_id": "0866055333028",
    "rel_dok_id": "H8C120210326ip",
    "replik": "N",
    "systemdatum": "2021-06-14 17:21:20"
  }
}