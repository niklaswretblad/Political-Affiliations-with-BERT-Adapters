{
  "anforande": {
    "dok_hangar_id": "5034366",
    "dok_id": "H60994",
    "dok_titel": "Protokoll 2018/19:94 Torsdagen den 16 maj",
    "dok_rm": "2018/19",
    "dok_nummer": "94",
    "dok_datum": "2019-05-16 00:00:00",
    "avsnittsrubrik": "Statsministerns frågestund",
    "underrubrik": "Osund konkurrens på arbetsmarknaden",
    "kammaraktivitet": "statsministerns frågestund",
    "anforande_id": "254124bf-868b-e911-9121-901b0e9b71a0",
    "anforande_nummer": "88",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Företag med fusket som affärsidé ska inte ha någon plats på svensk arbetsmarknad eller i svensk ekonomi.</p><p>Regeringen har vidtagit ett antal åtgärder för att sätta stopp för den osunda konkurrensen och för kriminaliteten, som det många gånger är.</p><p>Vi har bland annat sett till att utländska arbetsgivare som har personal i Sverige ska betala arbetsgivaravgifter och registrera sig hos Skatteverket.</p><p>Arbetsmiljöverket har efter flera år av nedskärningar fått mer resurser så att man kan anställa fler och göra fler kontroller.</p><p> STYLEREF Kantrubrik \\* MERGEFORMAT Statsministerns frågestund</p><p>Polisens arbete med att göra stickprovskontroller har också underlättats, och de vittnar själva om att det har varit till hjälp.</p><p>Vi har också sett till att ge ett särskilt uppdrag till Arbetsmiljöverket att stärka arbetet med att motverka osund konkurrens. Vi kommer att behöva göra mer på EU-nivå för bättre regler där.</p>",
    "intressent_id": "0218878014918",
    "rel_dok_id": "H6C120190516sf",
    "replik": "N",
    "systemdatum": "2019-06-10 15:51:42"
  }
}