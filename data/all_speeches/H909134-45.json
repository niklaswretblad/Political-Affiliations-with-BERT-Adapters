{
  "anforande": {
    "dok_hangar_id": "5139834",
    "dok_id": "H909134",
    "dok_titel": "Protokoll 2021/22:134 Måndagen den 20 juni",
    "dok_rm": "2021/22",
    "dok_nummer": "134",
    "dok_datum": "2022-06-20 00:00:00",
    "avsnittsrubrik": "Stärkt rätt till personlig assistans vid behov av egenvård",
    "underrubrik": "",
    "kammaraktivitet": "ärendedebatt",
    "anforande_id": "063efaec-3143-ed11-9177-901b0eac4c70",
    "anforande_nummer": "45",
    "talare": "Mikael Dahlqvist (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Stärkt rätt till person-lig assistans vid behov av egenvård</p><p>Fru talman! Tack så mycket, Pia Steensland, för din fråga!</p><p>Först och främst, Pia Steensland, vill jag beklaga att du och jag har olika faktagrund att stå på. Jag förlitar mig på experter när det gäller råfakta.</p><p>Jag har samtalat med ett antal juridiska experter på hög nivå. Alla har givit mig samma bakgrund. Utvecklingen av LSS beror från början på att det är en ihålig och trubbig lagstiftning. Det har ingenting med regeringens eventuella språkliga företeelser att göra. Det handlar om ren och skär tolkning av olika behov.</p><p>Fru talman! Jag kan bara konstatera att jag har att förhålla mig till den bakgrunden. Vad sedan en enskild finansminister gjort för kommentar får finansministern själv kommentera vidare.</p><p>När det gäller regleringsbrevets omfattning står det också, om ledamoten läser hela regleringsbrevet, det som man skrev redan 2016. Det ska ske på ett rättssäkert och rättvist sätt, och det ska vara transparent och jämlikt i hela landet.</p><p>Jag hävdar fortfarande att minskningen av positiva beslut började redan 2009 under din och alliansregeringens tid, Pia Steensland.</p><p>Det som jag ser konkret, fru talman, när det gäller besparingar från bland andra Kristdemokraterna är den budget som lades fram i höstas och den nya funkisskatt som ni, Pia Steensland, införde för den här gruppen. Aktivitetsersättningen och sjuklönen var ni med på, men de fick inte ta del av jobbskatteavdraget. Därför fick de högre skatt.</p>",
    "intressent_id": "0554852839719",
    "rel_dok_id": "H901SoU35",
    "replik": "Y",
    "systemdatum": "2022-10-03 17:42:31"
  }
}