{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "f52fb099-7c6f-ea11-9134-0090facf175a",
    "anforande_nummer": "7",
    "talare": "Markus Wiechel (SD)",
    "parti": "SD",
    "anforandetext": "<p>Herr talman! Jag vill i likhet med Hans Wallmark säga att det är väldigt lätt att hålla med om mycket av det som utrikesministern har anfört, men det finns såklart en hel del punkter där vi inte håller med varandra.</p><p>Det utrikesministern har anfört väcker även en del frågor. Utrikesministern nämnde exempelvis en feministisk handelspolitik. Vad innebär det?</p><p>Vi är många som minns att ministern när hon var utrikeshandelsminister åkte till Iran för att diskutera främst lastbilsförsäljning. Jag tänkte därför ta upp vad utrikesministern sa den 13 september i SVT:s <em>Aktuellt</em>. Då sa utrikesministern att man inte ska se ned på exporten och att det är detta som gör att vi kan bygga välfärd i Sverige. Det här var alltså i en diskussion om den feministiska utrikespolitiken och hur viktig den är.</p><p>Det låter naturligtvis bra, men vad innebär då den feministiska utrikespolitiken för ministern? Är det så att Ann Linde klart och tydligt kan säga att Iran är en stenhård islamistisk diktatur som konsekvent förtrycker kvinnor, minoriteter, politiska motståndare och oliktänkande, och kan hon klart och tydligt säga att Iran bryter mot internationell rätt? Kan utrikesministern säga detta?</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2020-03-26 17:12:57"
  }
}