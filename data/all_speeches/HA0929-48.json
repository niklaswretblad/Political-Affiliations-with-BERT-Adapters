{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Frågestund",
    "underrubrik": "Ekonomiska effekter av ny amerikansk lag",
    "kammaraktivitet": "frågestund",
    "anforande_id": "1572ad46-b895-ed11-9180-901b0e9b71a0",
    "anforande_nummer": "48",
    "talare": "Statsrådet Johan Forssell (M)",
    "parti": "M",
    "anforandetext": "<p>Herr talman! Jag tackar för frågan.</p><p>Det korta svaret är: Ja, vi delar oron.</p><p>Låt mig först säga att det naturligtvis är positivt att den amerikanska administrationen tar ett kliv framåt i den gröna omställningen. Problemet är det sätt lagen är utformad på, som gör att den tyvärr har starka protektionistiska drag. Det är förmodligen inte i enlighet med WTO-regelverket, även om det kan vara svårt att vandra just den vägen för att få en ändring eftersom deras överprövningssystem ligger nere sedan ett antal år tillbaka.</p><p></p><p>Vi följer frågan noga. Den upptar mycket av min arbetstid, inte minst i europeisk kontext. Jag har talat direkt med USA:s handelsrepresentant ambassadör Tai och påpekat att detta kan få stora negativa konsekvenser inte bara för Sverige och Europa utan även för USA eftersom det här potentiellt sett skulle kunna eskalera till ett handelskrig. Det finns starka sådana krafter i Europa. </p><p>Regeringen vill inte se en sådan utveckling, utan vi driver på för att försöka hitta en överenskommelse med USA.</p>",
    "intressent_id": "0126797549328",
    "rel_dok_id": "HAC120221201fs",
    "replik": "N",
    "systemdatum": "2023-01-16 17:10:59"
  }
}