{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellation 2020/21:516 om arbetssituationen på manuella biltvättar",
    "underrubrik": "",
    "kammaraktivitet": "interpellationsdebatt",
    "anforande_id": "38de072e-6ec8-eb11-9156-901b0e9b71a8",
    "anforande_nummer": "93",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Redan under detta år måste kontrollerna öka, och de behöver bli fler. Vi satsar mer resurser nu för att se till att myndigheterna verkligen får förutsättningar att pressa tillbaka de här skurkföretagen och hitta den här typen av brottslighet som förekommer i väldigt stor utsträckning på svensk arbetsmarknad.</p><p>Jag måste säga att jag är väldigt glad över att min företrädare Ylva Johansson för några år sedan, då det fanns misstankar om att arbetslivskriminalitet var ett stort problem, sa ungefär så här: Gå ut och kolla hur det ser ut med den grå ekonomin! Arbetsmiljöverket kom tillbaka och sa: Den är inte grå, den är svart. Det finns så mycket skit - ursäkta, fru talman - på vår arbetsmarknad. Vi måste pressa tillbaka de här skurkföretagen. Vi kan aldrig acceptera arbetslivskriminaliteten över huvud taget.</p><p>Det är därför som vi nu kraftigt ökar medlen till myndigheterna som bekämpar arbetslivskriminaliteten. Polisen har också fått större möjligheter att kontrollera riskutsatta branscher. Men jag vill också lyfta fram en sak som Lars Beckman pekade på i sitt första inlägg som väldigt central. Det är att hur mycket vi än kontrollerar de här företagen kommer vi aldrig att kunna kontrollera bort arbetslivskriminaliteten så länge det finns en efterfrågan på de här tjänsterna. Lars Beckman säger att det kostar 99 kronor för en manuell biltvätt. Då ska det ringa en klocka för var och en av oss som konsumenter.</p><p>Om vi ska kunna städa bort arbetslivskriminaliteten från svensk arbetsmarknad måste vi som konsumenter reagera. Det kan vara biltvätten, klippningen eller däckbytet. Om det står att det kostar 99 kronor ska man dra öronen åt sig. Det ska såklart vara kollektivavtal och sjysta villkor, men det får heller inte vara svartarbete, som ju 99 kronor indikerar. Det är ju väldigt allvarligt.</p><p>Om det är för billigt för att kunna vara sjyst ska vi som konsumenter välja bort den tjänsten, för även om det känns gott för stunden finns det en väldigt stor risk för att du som konsument faktiskt är med och bidrar till den organiserade, grova brottsligheten i Sverige. Det är så pass allvarligt, så jag vill verkligen lyfta fram det angelägna som också interpellanten framför i den här debatten. Vi ska inte vara med och bidra till att betala till den organiserade brottsligheten eller till att människor som arbetar och bor i Sverige har sämre villkor och löner eller ibland faktiskt lever under helt slavliknande förhållanden. Det förekommer människohandel, så det är klart att vi behöver öka kontrollerna och sätta hårt mot hårt. Men min poäng är att vi också ska göra precis som Lars Beckman säger här: Vi måste också som konsumenter agera.</p><p>Även att tidningar som Motor väljer att belysa de här avarterna är också väldigt viktigt, liksom att man ökar kännedomen, att man granskar och att vi får upp på bordet vilka skurkföretag som faktiskt finns därute.</p><p> STYLEREF Kantrubrik \\* MERGEFORMAT Svar på interpellationer</p><p>Förhoppningsvis är det en och annan, precis som interpellanten, som har läst reportaget och som reagerar. Det gör jag också väldigt starkt när jag får rapporterna från våra myndigheter.</p><p>Det är viktigt att vi som makthavare men också alla i vår roll och egenskap som konsumenter inser vår betydelse i kampen mot arbetslivskriminalitet.</p>",
    "intressent_id": "0661583406713",
    "rel_dok_id": "H810516",
    "replik": "N",
    "systemdatum": "2021-06-08 17:29:19"
  }
}