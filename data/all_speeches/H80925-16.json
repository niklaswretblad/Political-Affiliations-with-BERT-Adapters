{
  "anforande": {
    "dok_hangar_id": "5072791",
    "dok_id": "H80925",
    "dok_titel": "Protokoll 2020/21:25 Onsdagen den 21 oktober",
    "dok_rm": "2020/21",
    "dok_nummer": "25",
    "dok_datum": "2020-10-21 00:00:00",
    "avsnittsrubrik": "Riksrevisionens rapport om effektiviteten i förmedlingsverksamheten",
    "underrubrik": "",
    "kammaraktivitet": "ärendedebatt",
    "anforande_id": "acdf1831-4024-eb11-9143-901b0eac4c70",
    "anforande_nummer": "16",
    "talare": "Mats Green (M)",
    "parti": "M",
    "anforandetext": "<p>Herr talman! Jag vill inleda med att yrka bifall till Moderaternas, Kristdemokraternas och Sverigedemokraternas reservation i frågan.</p><p>Herr talman! Sveriges arbetsmarknad kännetecknas av stora matchningsproblem. Samtidigt som fler människor än någonsin behöver hjälp för att komma in på arbetsmarknaden är rekryteringsproblemen stora, och arbetsgivarna hittar inte rätt kompetens. En väl fungerande matchning och förmåga att ge arbetslösa rätt insats och aktivitet kommer att spela en central roll för att hantera den utmaning som Sverige står inför.</p><p>De insatser som januaripartierna hittills aviserat är otillräckliga, och de stora problem som vi ser på arbetsmarknaden med hög arbetslöshet samtidigt som arbetsgivare inte hittar den kompetens de söker kan inte vänta på en lösning.</p><p>I Riksrevisionens rapport som vi nu behandlar är det övertydligt att regeringens styrning av Arbetsförmedlingen inte fungerar. Samtidigt har regeringen lagt mycket pengar på subventioner med ingen eller nästan ingen effekt. Problemen med förmedlingsverksamheten har funnits i flera år. Vi menar därför att en reformering av Arbetsförmedlingen är högst nödvändig och att regeringen i sitt kommande arbete måste ha tydligt fokus på att förbättra just detta.</p><p>Vi anser mot bakgrund av dessa faktum att regeringen omedelbart bör vidta åtgärder för att reformeringen av Arbetsförmedlingen ska ske på ett genomtänkt sätt för att säkerställa effektivitet och likvärdighet i Arbetsförmedlingens förmedlingsverksamhet.</p><p>Herr talman! Jag skulle också vilja ställa en fråga mot bakgrund av januaripartiernas löften om en reformering av Arbetsförmedlingen och en reformering av LAS, lagen om anställningsskydd.</p><p>Dessa stod ju som punkt 1 och 2 på i synnerhet Centerpartiets krav- och löfteslista inför januariförhandlingarna. I söndags i SVT:s <em>Agenda</em> såg vi att Centerns arbetsmarknadspolitiska talesperson började retirera från löftet om reformering av LAS - trots att han i samma andetag påstod att Centern avstått från ministerposter för att få igenom just detta krav. Minsann, herr talman!</p><p>Min fråga är följaktligen om man nu i full fart är på väg att retirera även vad gäller löftet om reformering av Arbetsförmedlingen. Det skulle jag vilja få svar på senare i denna debatt, när Centerpartiets arbetsmarknadspolitiska talesperson äntrar talarstolen.</p><p> STYLEREF Kantrubrik \\* MERGEFORMAT Riksrevisionens rapport om effektiviteten i förmedlings-verksamheten</p><p>(Applåder)</p>",
    "intressent_id": "0538387395826",
    "rel_dok_id": "H801AU3",
    "replik": "N",
    "systemdatum": "2020-11-11 18:07:04"
  }
}