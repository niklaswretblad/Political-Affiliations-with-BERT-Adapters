{
  "anforande": {
    "dok_hangar_id": "5058180",
    "dok_id": "H70988",
    "dok_titel": "Protokoll 2019/20:88 Onsdagen den 18 mars",
    "dok_rm": "2019/20",
    "dok_nummer": "88",
    "dok_datum": "2020-03-18 00:00:00",
    "avsnittsrubrik": "Militära frågor",
    "underrubrik": "",
    "kammaraktivitet": "",
    "anforande_id": "9f590082-dd8e-ea11-9132-901b0eac4c78",
    "anforande_nummer": "28",
    "talare": "Roger Richthoff (SD)",
    "parti": "SD",
    "anforandetext": "<p>Herr talman! Nu är pulsen nere på normala 100 slag, så nu ska det väl gå lite bättre.</p><p>Apropå detta med en egen försvarsgren har vi ansett det här ganska länge. Vi vill också ta in det när rikshemvärnschefen anser det så lämpligt, vilket jag vet att ledamoten vet.</p><p>Jag vill dock uttrycka en oro. Vi har talat om etablering av förband. Nu hänvisar jag till <em>Värnkraft</em>, där det står att vi ska återetablera ett förband i Mellansverige.</p><p>Ett antal orter var aktuella, bland andra Sollefteå och Härnösand. I Härnösand flaggar man nu för att lägga ned yrkeshögskolan för sjöfartsutbildning. Det är väldigt oroande att man är beredd att ta sådana steg när vi fortfarande inte har bestämt på vilken ort återetableringen ska ske. Drar man nu bort viktiga delar av detta ökar det knappast möjligheterna att få dit ytterligare förband. Detta säger jag som ett medskick, och det är Sverigedemokraternas uppfattning.</p><p>Militära frågor</p><p>Jag vill också ta upp frågan om miljötillstånd. Det är ju fullständigt orimligt, herr talman, att man ska behöva vänta över tio år på miljötillstånd. Det är fortfarande inte färdigt på Gotland.</p><p>Det här måste vi göra någonting åt. Jag vet att det pågår en utredning från regeringens sida som ser över detta, men jag tycker att man på något sätt borde snabba på det här och lägga fram förslag. Beordrar man verksamhet till en ort ska den verksamhet som det är tänkt ska genomföras naturligtvis få genomföras. En analys ska göras när tillståndet ges - eller påbörjas innan dess - så att det är klart när order kommer om att etablera.</p><p>Man ska också se över bullerzonerna; det kommer jag att återkomma till i nästa anförande.</p><p>Överläggningen var härmed avslutad.</p><p>(Beslut fattades under § 17.)</p><p>Infrastrukturfrågor</p>",
    "intressent_id": "0145294944502",
    "rel_dok_id": "",
    "replik": "N",
    "systemdatum": "2020-05-05 16:35:04"
  }
}