{
  "anforande": {
    "dok_hangar_id": "5117432",
    "dok_id": "H90955",
    "dok_titel": "Protokoll 2021/22:55 Onsdagen den 19 januari",
    "dok_rm": "2021/22",
    "dok_nummer": "55",
    "dok_datum": "2022-01-19 00:00:00",
    "avsnittsrubrik": "Krav på rapportering av betalningstider",
    "underrubrik": "",
    "kammaraktivitet": "ärendedebatt",
    "anforande_id": "3d712b27-beb5-ec11-9167-901b0eac4c78",
    "anforande_nummer": "55",
    "talare": "Helena Lindahl (C)",
    "parti": "C",
    "anforandetext": "<p>Fru talman! Centerpartiet ställer sig bakom utskottets betänkande <em>Krav på rapportering av betalningstider</em>. Jag yrkar bifall till förslaget till beslut.</p><p>Fru talman! Nu är mycket redan sagt av tidigare talare. Det är ju ett betänkande som ett enigt utskott står bakom. Jag kommer säkert att repetera en del av det som ni andra som varit uppe i talarstolen redan har sagt. Men som gammal lärare vet jag att repetition är bra för att man ska lära sig och ta till sig något, så håll till godo!</p><p>Precis som Mathias Tegnér inledde med har under lång tid mindre företag fått agera som ett slags bank åt större företag som inte betalar sina fakturor i tid. Det gör att det kan bli väldigt tufft för små företagare, för de har i sin tur också räkningar att betala i slutet av månaden, liksom löner till eventuell personal. Enligt undersökningar som Intrum Justitia gjort och som också tagits upp här i talarstolen uppger en del av de mindre företagarna att de skulle vilja anställa fler men att försenade betalningar från kunder gör att de inte vågar.</p><p>Nu lägger regeringen fram ett lagförslag som näringsutskottet som helhet ställer sig bakom, som jag nämnde. Förslaget innebär att företag med över 250 anställda ska rapportera in sina betalningstider när de har köpt varor och tjänster från företag med färre än 250 anställda. Informationen ska innehålla genomsnittliga betalningstider och genomsnittliga avtalade betalningstider. Fakturor som betalas för sent ska också rapporteras. Om man som större företag inte rapporterar ska man kunna få böter. Det här ska vara uppgifter som leverantörer lätt ska kunna hitta i register för att få en uppfattning om betalningsrutinerna för till exempel ett storföretag som man ska förhandla med.</p><p></p><p>Fru talman! Enligt Intrum Justitia är det faktiskt inte bara bland vissa storföretag som det är problem med långa betalningstider. Vi har inte nämnt det, men det är också så att småföretag känner press från offentlig sektor att acceptera dåliga betalningsvillkor. Där tar man även längst tid på sig att faktiskt betala räkningarna till småföretagen. Visste ni det? Trots att offentlig sektor lyder under en tvingande lag när det gäller betalningstider verkar det inte alltid fungera. Därför borde regeringen även sätta press på de kommuner, regioner och myndigheter som inte sköter sig.</p>",
    "intressent_id": "084624777218",
    "rel_dok_id": "H901NU13",
    "replik": "N",
    "systemdatum": "2022-04-06 17:28:42"
  }
}