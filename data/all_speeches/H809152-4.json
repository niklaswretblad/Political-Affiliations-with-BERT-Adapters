{
  "anforande": {
    "dok_hangar_id": "5102740",
    "dok_id": "H809152",
    "dok_titel": "Protokoll 2020/21:152 Onsdagen den 7 juli",
    "dok_rm": "2020/21",
    "dok_nummer": "152",
    "dok_datum": "2021-07-07 00:00:00",
    "avsnittsrubrik": "Prövning av förslag till statsminister",
    "underrubrik": "",
    "kammaraktivitet": "",
    "anforande_id": "f25d44e8-3528-ec11-915b-901b0eac4c78",
    "anforande_nummer": "4",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! \"Vi är inte klara.\" Det hör vi från Socialdemokraterna. \"Vi är inte klara.\" Och det är ju det som är problemet, herr talman. Det finns tyvärr mycket kvar att göra fel. Det finns mycket kvar att förstöra, trots att man ändå har ägnat sju år åt att förstöra väldigt mycket. Det är också det som är själva skälet till att vi ända sedan Stefan Löfven tillträdde har velat avsätta honom och tagit varje givet tillfälle att agera i riktningen att avsätta en för Sverige historiskt svag och historiskt dålig regering.</p><p>Det har varit sju förlorade år med misslyckande efter misslyckande. Arbetslösheten - den som, som ni vet, förra året skulle vara lägst i EU - har fallit mot botten, och jag vet inte hur många platser det finns kvar att falla, men det är inte särskilt många. Men man är inte klar än, har vi noterat.</p><p>Gängen skulle knäckas. Det har bara blivit värre. Jag vet inte hur många skjutningar vi har läst om bara de senaste dygnen. Det blir bara värre.</p><p>Pensionärerna skulle få bättre levnadsvillkor. Där är vi inte. Hålen i välfärden skulle lagas. Där är vi inte heller - långt ifrån. Inte minst den senaste tidens gigantiska befolkningsökning i Sverige har gjort att välfärden är mer ansträngd än någonsin, och det var före den pandemi som vi fortfarande befinner oss i.</p><p>Herr talman! Stefan Löfven har i sin roll som statsminister och med sin regering misslyckats med precis allting. Jag har verkligen försökt hitta någonting som Stefan Löfvens regering har lyckats med, men det finns ingenting, annat än att man har gjort saker sämre.</p><p>Problemet är, eftersom Socialdemokraterna inte är klara, att man kommer att fortsätta i den riktningen. Det tänker inte jag och det tänker inte Sverigedemokraterna medverka till. Det kommer inte att ske på våra mandat, och därför tänker vi rösta nej i dagens omröstning.</p><p>Det var inte så länge sedan vi samlades här, hela riksdagen, för att rösta om, eller vid det tillfället avsätta, en statsminister. Nu är vi här igen. Vad har då uppnåtts under de här veckorna?</p><p> STYLEREF Kantrubrik \\* MERGEFORMAT Prövning av förslagtill statsminister</p><p>Inte minst har vi påvisat väldigt tydligt att vi har haft en historiskt svag och bräcklig regering. Den har nu blivit ännu svagare och ännu mer bräcklig. En stor och avgörande del av Stefan Löfvens regeringsunderlag finns inte där längre. Det är en viktig sak som vi har uppnått under de här veckorna.</p><p>Vi har också lyckats, ännu en gång och i ännu högre grad än tidigare, tydliggöra det nya politiska landskap som vi har i Sverige där Sverige har blivit mer normaliserat i ett europeiskt perspektiv. Nya konstellationer växer så sakteliga fram medan de gamla blocken inte finns längre. Det har också varit viktigt att tydligt visa det. Att en röst på Centerpartiet är en röst på Stefan Löfven är ett viktigt besked i sig för väljarna när de går till val nästa gång, oavsett om det sker i höst eller om ett år.</p><p>Vi har också lyckats stoppa ett dåligt förslag om marknadshyror. För vår del var det också ett bra besked.</p><p>Stefan Löfven är beredd att återinträda som statsminister. Det är lite oklart hur han avser att få igenom sin politik. Det kan tyckas vara ansvarslöst. Det kan tyckas att det finns en begränsad rimlighet i att man tillträder utan att veta att man faktiskt har stöd för sin politiska riktning i riksdagen. Men det är lite signifikativt för socialdemokratin. Det där är inte så viktigt, utan det är makten som betyder något, inte vad man faktiskt kan uträtta.</p><p>Herr talman! Jag hade tyckt att det allra bästa vore att det nya politiska läget hade prövats i ett extra val. Jag tror att det hade varit det allra bästa långsiktigt och den enda möjligheten för att lösa ut de knutar som finns och försöka få svensk politisk debatt att återgå till att handla om sakpolitik och riktiga problem för riktiga människor i stället för det spel som åtminstone hela denna mandatperiod har handlat om. </p><p>Nu verkar det inte bli så, men vi får väl se hur riksdagen hanterar denna omröstning. Vi kommer i alla fall att rösta nej och trycka på den röda knappen.</p><p>Glad sommar på er allihop!</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2021-10-08 14:47:55"
  }
}