{
  "anforande": {
    "dok_hangar_id": "5095197",
    "dok_id": "H809112",
    "dok_titel": "Protokoll 2020/21:112 Torsdagen den 22 april",
    "dok_rm": "2020/21",
    "dok_nummer": "112",
    "dok_datum": "2021-04-22 00:00:00",
    "avsnittsrubrik": "Mellanöstern",
    "underrubrik": "",
    "kammaraktivitet": "ärendedebatt",
    "anforande_id": "9848d815-7706-ec11-9160-901b0e9b71a0",
    "anforande_nummer": "153",
    "talare": "Margareta Cederfelt (M)",
    "parti": "M",
    "anforandetext": "<p>Herr talman! Jag försvarar inte korruption var den än förekommer. Det är viktigt att det finns processer för detta.</p><p>Jag anser också att det måste till en fred i regionen. Det visar hur viktigt det är med en fredlig lösning just eftersom det förekommer militära attacker regelbundet. Så kan en tillvaro inte fortsätta, för krig föder krig. Bästa sättet att bekämpa förtryck och krig är att människor kan känna hopp och tillförsikt, och det är här jag tror att EU och USA kan bidra när det handlar om en fredsprocess mellan Israel och Palestina men också i regionen i stort.</p><p>Det kan inte bli en långvarig fred mellan Israel och Palestina så länge konflikterna pågår och Iran agerar som de gör i dag, som en destabiliserande faktor med stora resurser. Numera är de också en kärnvapenmakt som har ökat sin produktion och anrikningen av uran för att kunna framställa ytterligare kärnvapen. Detta visar hur pass allvarlig situationen är i Mellanöstern.</p><p>Jag hoppas att det kan bli fredliga lösningar. Jag hoppas också att Sveriges relationer med Israel kan bli bättre. Israel är den enda starka demokratin i den regionen, och då är det viktigt att Sverige har bra relationer med det landet. Det ger en tydlig signal också gentemot den antisemitism som finns runt om i Europa.</p>",
    "intressent_id": "0970259744617",
    "rel_dok_id": "H801UU15",
    "replik": "Y",
    "systemdatum": "2021-08-26 16:09:16"
  }
}