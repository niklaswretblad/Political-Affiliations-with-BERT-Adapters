{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "2bfad202-ccc0-ec11-9167-901b0eac4c78",
    "anforande_nummer": "23",
    "talare": "Birger Lahti (V)",
    "parti": "V",
    "anforandetext": "<p>Fru talman och statsrådet Farmanbar! Jag har försökt lära mig namnet för att inte uttala det galet.</p><p>Vi hade ett talesätt i skogen när jag jobbade med att köra skördare. Vi brukade säga: Rykande färskt virke finns på backen. Nu kan jag säga: Ett rykande färskt dokument kom ut i går, nämligen elektrifieringsstrategin. Jag kan tänka mig att ni kanske hade lite tur där, statsrådet, eftersom debatten drog ut på tiden. Jag ska givetvis erkänna att jag inte har hunnit läsa hela dokumentet, eftersom det kom ut i går, men jag försökte läsa igenom den kortare versionen. </p><p>Det jag saknar i den versionen - det kan finnas i det långa dokumentet, som jag precis som jag sa inte har hunnit läsa - är bitarna att det som förhindrar förnybarhetsbyggnationen är försvaret samt hur man ska komma till rätta med de kommunala veton som handlar om att kommunerna inte får tillräckligt av de värden som skapas ute i kommunerna. Ni skriver lite grann om att underlätta elektrifiering eller något sådant, statsrådet, men finns det något svar på detta?</p>",
    "intressent_id": "0825441263617",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}