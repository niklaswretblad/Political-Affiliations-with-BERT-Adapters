{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Svar på interpellation 2021/22:277 om stängda gränser",
    "underrubrik": "",
    "kammaraktivitet": "interpellationsdebatt",
    "anforande_id": "74c790c4-7aba-ec11-9167-901b0eac4c78",
    "anforande_nummer": "109",
    "talare": "Kjell-Arne Ottosson (KD)",
    "parti": "KD",
    "anforandetext": "<p>Herr talman! Morgan Johansson och jag är eniga när det gäller vaccin; det råder ingen tvekan om detta. Vi är också eniga om att Sverige har varit återhållsamt när det gäller restriktioner.</p><p>Men det är Sverige inte nu - nu är det vi i Sverige som ställer till det för våra grannar. Smittläget är lika på bägge sidor om gränsen. Den nyaste forskningen visar att gränsstängningar bara hjälper om det är extremt hög smitta i gränsregionen på ena sidan men inte på den andra. Då kan de fylla en funktion. Så har det dock inte varit under pandemin, utan de stora smittspridningarna har varit på andra ställen i våra länder.</p><p>Morgan Johansson säger att vi nu bara behöver covidbevis och att vi inte längre behöver PCR-test. Det är helt rätt, men oavsett detta är det så att de allra flesta gränsövergångar är stängda. Det är bara två gränsövergångar i Värmland som är öppna. Enligt SVT är det bara 12 av 68 övergångar mellan Norge och Sverige som i dagsläget är öppna.</p><p>Anser Morgan Johansson att detta främjar mobiliteten och är ett steg i rätt riktning mot att Norden ska vara världens mest hållbara och integrerade region till 2030? Det är väldigt fina ord i ministerrådets vision, men när ska det bli handling?</p><p>Jag har tidigare under pandemin, både i denna kammare och i Nordiska rådet, påpekat allt det som vi svenskar har råkat ut för i Norge. Denna mobbning är absolut ingenting som Morgan Johansson ska belastas för, men det handlar om att svenskar har fått ta på sig orange varselväst när de har varit på jobbet för att visa att de är svenskar. De har inte fått äta ihop med sina arbetskamrater därför att de är svenskar. De har testats extremt mycket mer eftersom de är svenskar, även om de jobbar i en norsk kommun där smittspridningen är högre. De har varit tvungna att ha mer skyddsutrustning på sig därför att de är svenskar, trots att smittspridningen varit högre i den kommun i Norge som de jobbar i.</p><p>Detta har lett till att människor har slutat - de har inte orkat fortsätta. Skulle ministern, både utifrån historien och utifrån den situation som vi i dag befinner oss i, uppmana arbetssökande som lever i en gränsregion att söka arbete på andra sidan gränsen, oavsett nation? Vilka är argumenten i dag för att ta arbete på andra sidan gränsen? Kan ministern ge några sådana?</p><p>Vi har en hel del stora investeringar längs gränsen som till stor del bygger på just närheten till Norge. En av dessa är det köpcentrum i Långflon som jag nämnde. Det är fyra personer som är fast boende där, om jag inte är helt fel ute. Detta är ett stort köpcentrum, och det bygger alltså helt på Norgehandeln.</p><p>Nu kan jag min egen hemkommun Årjäng bättre än Torsby kommun och Långflon, men även i Årjängs kommun har vi stora köpcentrum som till stor del bygger på vår närhet till Norge. De har fört en tynande tillvaro nu. Om allt skulle implodera skulle det innebära någonstans mellan 500 och 600 arbetslösa. För att översätta detta till Stockholmsmått skulle det innebära 120 000 arbetslösa.</p><p> STYLEREF Kantrubrik \\* MERGEFORMAT Svar på interpellationer</p><p>Även om detta är något som ligger långt bort från Regeringskansliet är det något som i allra högsta grad påverkar människor. Därför är det mycket viktigt att Nordiska ministerrådets vision slutar att vara en vision och i stället blir en verklighet. När kommer vi dit?</p><p>Även om vi inte längre har testkravet är våra gränser till stor del stängda. Jag fortsätter att ställa frågan: När kommer Morgan Johansson att ta beslut om att vi ska öppna våra gränser?</p>",
    "intressent_id": "0509415296421",
    "rel_dok_id": "H910277",
    "replik": "N",
    "systemdatum": "2022-04-12 18:08:52"
  }
}