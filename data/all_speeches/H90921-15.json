{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "f484bd47-e04d-ec11-915f-901b0eac4c70",
    "anforande_nummer": "15",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! När det gäller vaccin är det så att alla ska vara säkra. EU är det bästa exemplet, om än inte tillräckligt bra. Om vi har distribuerat ungefär 800 miljoner doser inom EU har vi faktiskt också exporterat 1 miljard doser, tror jag att det är. Ni får ta de siffrorna lite med en nypa salt, men ungefär varannan dos som EU har producerat och fått möjlighet till har faktiskt exporterats. Här vill jag alltså påstå att vi ligger bra till.</p><p>Men med det inte sagt att det räcker. Vi kommer att behöva göra mer för de fattiga länderna. Det är därför vi ligger på, och det är därför vi själva, alltså Sverige, höjer vår egen insats till Covax. Vi har också sagt att hela världen måste göra det. I det här fallet är EU en föregångare jämfört med många andra, men mer behöver göras.</p><p>När det gäller COP 26 är det precis som Jens Holm säger att det är en stor skillnad mellan rika och fattiga länder. Dessutom drabbas de fattiga mer. Det är de rika som har ställt till det men de fattiga som drabbas och kommer att drabbas rejält. Därför tog vi redan i samband med generalförsamlingens öppnande i New York upp det här på ett extra möte som Boris Johnson och António Guterres hade kallat till.</p><p>Betydelsen av att vi innan vi kommer till Glasgow ska ha sagt att vi har täppt till det där glappet på 20 miljarder dollar är stor. Jag menar att vi inte kan sitta där och eventuellt komma överens under mötet, utan det ska vi ha klarat av. Det har vi också självfallet tagit upp i EU-sammanhang.</p><p>Både Europeiska rådets ordförande och kommissionens ordförande har uttalat att EU ska höja sin insats men vill naturligtvis också se att andra gör det. Men jag menar att det här inte får bli ett chicken race eller något sådant, utan vi måste klara av det här. Det är egentligen bara att göra matten - det är 20 miljarder som fattas, så vi får se till att täppa till det gapet, helt enkelt.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-11-25 12:10:43"
  }
}