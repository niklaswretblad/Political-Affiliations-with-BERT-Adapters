{
  "anforande": {
    "dok_hangar_id": "5054992",
    "dok_id": "H70970",
    "dok_titel": "Protokoll 2019/20:70 Torsdagen den 6 februari",
    "dok_rm": "2019/20",
    "dok_nummer": "70",
    "dok_datum": "2020-02-06 00:00:00",
    "avsnittsrubrik": "Frågestund",
    "underrubrik": "Resurser till skolan",
    "kammaraktivitet": "frågestund",
    "anforande_id": "19ba10dc-e66d-ea11-9134-0090facf175a",
    "anforande_nummer": "71",
    "talare": "Marie-Louise Hänel Sandström (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Herr talman! Min fråga går till utbildningsminister Anna Ekström.</p><p>Redan under hösten 2019 kritiserade Moderaterna regeringen med stödpartier för att inte prioritera välfärden i sin budget. Vi ser redan nu hur kommuner och regioner behöver spara inom skola, vård och omsorg samt inom polis och rättsväsen. Vi ser nedskärningar, uppsägningar och även skattehöjningar, detta inom några av våra viktigaste välfärdsområden.</p><p>Moderaterna, nu med stöd av Vänsterpartiet, har därför föreslagit ett så kallat räddningspaket på 7,5 miljarder som vi satsar omedelbart på generella statsbidrag. Det är viktigt att det är generella bidrag och inte riktade sådana, för det har kommunerna fått nog av.</p><p>För Göteborgs del, där jag kommer ifrån, skulle det innebära ett tillskott på ca 295 miljoner. Det skulle kunna bli 481 lärare eller 584 undersköterskor - mycket välbehövligt. För Västra Götalandsregionen skulle det innebära 376 miljoner kronor, vilket skulle motsvara 550 sjuksköterskor.</p><p>Min fråga till utbildningsministern är om hon inte ser med samma oro som vi på det som händer i skolan. Ser inte ministern att var fjärde elev går ut nian utan fullständiga betyg? Lärare slutar för att de saknar kompetenta kollegor, och fler går ut gymnasiet utan fullständiga betyg.</p>",
    "intressent_id": "0810852280213",
    "rel_dok_id": "H7C120200206fs",
    "replik": "N",
    "systemdatum": "2020-03-24 16:48:46"
  }
}