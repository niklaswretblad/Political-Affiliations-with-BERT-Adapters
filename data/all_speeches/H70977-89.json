{
  "anforande": {
    "dok_hangar_id": "5056326",
    "dok_id": "H70977",
    "dok_titel": "Protokoll 2019/20:77 Onsdagen den 19 februari",
    "dok_rm": "2019/20",
    "dok_nummer": "77",
    "dok_datum": "2020-02-19 00:00:00",
    "avsnittsrubrik": "Riksrevisionens rapport om jämställd sjukfrånvaro",
    "underrubrik": "",
    "kammaraktivitet": "ärendedebatt",
    "anforande_id": "c7fd79d0-a379-ea11-9134-0090facf175a",
    "anforande_nummer": "89",
    "talare": "Julia Kronlid (SD)",
    "parti": "SD",
    "anforandetext": "<p>Fru talman! Ida Gabrielsson framförde att hon är kritisk till tillkännagivandet om att utreda osakliga skillnader. Men Vänsterpartiet och Ida Gabrielsson har inte något förslag på att man ska utreda grundproblematiken. De tycker i stället att det är onödigt med fler utredningar för att utreda det som vi, Sverigedemokraterna, har lyft upp: Varför är det i dag så många fler kvinnor än män som drabbas av psykisk ohälsa och blir sjukskrivna?</p><p>Betyder det att Vänsterpartiet tycker att det är en oviktig fråga? Ska vi inte bry oss om att många kvinnor i dag mår dåligt och drabbas av psykisk ohälsa? Vänsterpartiet har inget förslag. De håller bara med regeringen om att det inte behöver göras något mer i den frågan än det regeringen redan gör. Varför är det oviktigt att åtgärda de allvarliga problemen?</p><p>Jag blir jätteoroad. Det är ett jämställdhetsproblem att så många fler kvinnor än män drabbas av psykisk ohälsa och utbrändhet och tvingas till sjukskrivning.</p><p>Vi vill också utreda om det finns osakliga skillnader i bedömningen. Man behöver titta på frågan ur olika perspektiv. Det ena behöver inte utesluta det andra.</p><p>Jag håller med Ida Gabrielsson om att det absolut finns stora brister i sjukförsäkringen i dag. Det är många inhumana utförsäkringar, och reglerna för att få sjukersättning behöver lättas upp. Men nu debatterar vi den ojämställdhet som finns när det gäller sjukskrivning. Det finns stora skillnader.</p><p>Vi är flera partier som har kommit med konkreta förslag för att utreda det. Då tycker jag att det är ganska raljant att säga att det är onödigt med fler utredningar. Det vi säger är att vi vill gå till botten med problemet med att så många fler kvinnor än män drabbas av psykisk ohälsa och är mer sjukskrivna i dag.</p><p>Varför tycker Vänsterpartiet att det är onödigt att utreda en så allvarlig och viktig fråga?</p>",
    "intressent_id": "0638497389621",
    "rel_dok_id": "H701SfU13",
    "replik": "Y",
    "systemdatum": "2020-04-08 16:19:07"
  }
}