{
  "anforande": {
    "dok_hangar_id": "5101944",
    "dok_id": "H809145",
    "dok_titel": "Protokoll 2020/21:145 Måndagen den 21 juni",
    "dok_rm": "2020/21",
    "dok_nummer": "145",
    "dok_datum": "2021-06-21 00:00:00",
    "avsnittsrubrik": "Prövning av yrkande om misstroendeförklaring mot statsminister Stefan Löfven (S)",
    "underrubrik": "",
    "kammaraktivitet": "",
    "anforande_id": "9c13cf75-3328-ec11-915b-901b0eac4c78",
    "anforande_nummer": "10",
    "talare": "Annika Hirvonen (MP)",
    "parti": "MP",
    "anforandetext": "<p>Herr talman! Vi samlas här mitt under en pågående pandemi. Fyra partier vill fälla regeringen - inte för att regeringen har lagt fram ett förslag som dessa partier gemensamt ogillar, och inte för att de har en gemensam idé om vem som ska styra Sverige eller vilken politik en framtida regering ska driva. De är bara eniga om en enda sak: att säga nej till Stefan Löfven.</p><p>Vi minns alla hösten 2018. Det var en rekordlång regeringsbildning där talmansrundor avlöste varandra. Vi minns hur Moderaterna, SD och KD röstade igenom en total slakt av den miljöpolitik och klimatpolitik som vi i Miljöpartiet hade byggt upp under fyra år i regering. Arbetslösa drabbades när Arbetsförmedlingen stympades, och arbetet mot prostitution och mäns våld mot kvinnor höll på att åka i papperskorgen tillsammans med vårt investeringsstöd för att bygga fler klimatsmarta hyresrätter med rimlig hyra - allt utan tillstymmelse till konsekvensanalys.</p><p>Då levde Kristerssons löfte till Hédi Fried om att aldrig ge SD inflytande. Nu är hans parti och SD ett högerkonservativt regeringsalternativ tillsammans.</p><p>Runt om i Europa och världen ser vi hur högerkonservativa, rasistiska och populistiska krafter flyttar fram sina positioner. De ifrågasätter rättsstatens principer, monterar ned såväl mediernas som rättsväsendets oberoende och inskränker rättigheter för hbtqi-personer, kvinnor och minoriteter. När borgerliga partier i land efter land släppte in dessa krafter vid maktens bord visade vi en annan väg. Det var möjligt genom avtalet mellan Miljöpartiet, Socialdemokraterna, Centerpartiet och Liberalerna.</p><p> STYLEREF Kantrubrik \\* MERGEFORMAT Prövning av yrkande om misstroende-förklaring mot statsminister Stefan Löfven (S)</p><p>Miljöpartiet står därför bakom januariavtalet, som gjort att regeringen kunnat driva en stark och offensiv politik för klimat, för miljö, för jobben, för sjukvården, för jämställdheten och för ett tryggare Sverige. Bland de punkter som vi i Miljöpartiet förhandlat in finns stora satsningar på utbildning och på att hela landet ska utvecklas genom en grön industriomställning där stål utan kol just nu håller på att bli verklighet.</p><p>Vi säkrade stora resurser till skydd av värdefull natur och biologisk mångfald i en tid när massutrotning står för dörren. Vi lovade en utbyggd infrastruktur från Norrbotniabanan till nya stambanor för höghastighetståg ned till Malmö - för ett land som håller ihop och ett land som visar solidaritet mellan människor.</p><p>Det finns punkter som andra förhandlat in som vi tycker är bra och några punkter som vi i Miljöpartiet starkt ogillar. Däribland punkt 44, som det handlar om i dag. Miljöpartiets bostadspolitik utgår från helt andra visioner.</p><p>Under de senaste åren med miljöpartistiska bostadsministrar har bostadsbyggandet ökat kraftigt. Under 2020 färdigställdes mer än dubbelt så många hyresrätter som 2014. 60 000 bostäder har påbörjats det senaste året, många av dem med investeringsstöd som gör att hyrorna hålls nere. Vi vill fortsätta utveckla en socialt hållbar bostadspolitik så att alla som behöver en bostad ska få en trygg bostadssituation till en rimlig kostnad. Marknadshyror är inte vägen dit, och därför har vi också lovat att inte införa marknadshyror.</p><p>Miljöpartiet vill se ansvarstagande i politiken och inte fastlåsta positioner som kan driva in Sverige i ett politiskt kaos.</p><p>Herr talman! Vi i Miljöpartiet vill se att Sverige är en stark röst på klimattoppmötet i Glasgow och att det historiska 40-punktsprogram mot mäns våld mot kvinnor som jämställdhetsminister Märta Stenevi nyligen presenterade blir verklighet. Vi vill säkra biståndet på 1 procent av bni och att Sverige får en grön återstart efter pandemin.</p><p>Vi vill värna demokratiska fri- och rättigheter, ett oberoende public service, fria medier i hela Sverige och fri kultur. Miljöpartiet vill öka jämställdheten, inte backa tillbaka, och säkra hbtqi-personers rättigheter, minoriteters rättigheter. Miljöpartiet vill ha en regering som fortsätter att förhandla fram en offensiv klimatpolitik i EU. Och Miljöpartiet vill förverkliga den här regeringens vision om att bli världens första fossilfria välfärdsland.</p><p>Därför kommer vi att rösta nej till misstroendet mot Stefan Löfven.</p><p>(Applåder)</p><p>Överläggningen var härmed avslutad.</p>",
    "intressent_id": "0819601620927",
    "rel_dok_id": "",
    "replik": "N",
    "systemdatum": "2021-10-08 14:30:31"
  }
}