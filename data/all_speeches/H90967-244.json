{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Alkohol, narkotika, dopnings, tobaks- och spelfrågor",
    "underrubrik": "",
    "kammaraktivitet": "ärendedebatt",
    "anforande_id": "21decf4e-3dc6-ec11-9170-0090facf175a",
    "anforande_nummer": "244",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Johan Hultberg! Jag har läst inte bara den här motionen utan även andra motioner som låg i högen av alkoholmotioner. Jag är lite förundrad över Moderaternas lättvindiga sätt att se på alkohol, måste jag säga.</p><p>Vad kan man då få för information i dag om alkohol, om hur den försäljs och så vidare? Man kan gå in hos Folkhälsomyndigheten och jämföra hitan och ditan i olika grupper och med andra länder. Man kan gå in hos CAN och titta på olika tabeller över hur det ser ut eller inte ser ut. Man kan också gå in hos Systembolaget. Jag tycker att jag har en ganska god bild av hur det ser ut när det gäller alkohol, måste jag säga, till skillnad från när det gäller narkotika, där man inte har samma koll.</p><p> STYLEREF Kantrubrik \\* MERGEFORMAT Alkohol-, narkotika-, dopnings-, tobaks- och spelfrågor</p><p>Jag tycker mig se att ni har slängt ut ett ganska saftigt köttben till övriga partier. En utvärdering - det låter ju nästan vetenskapligt. Men kollar man lite mer i underlagen kan man se att ni exempelvis inte kommer att titta på hur man ska fånga upp barn till personer beroende av alkohol. Men ni kommer att \"modernisera\" alkoholpolitiken, vilket innebär att marknaden ska få större makt över frågan.</p><p>Här har alkoholindustrin verkligen lyckats forcera en dörr, tycker jag. Det är tråkigt. Själv har jag en princip, och det är att jag inte lyssnar på vare sig tobaksindustrin eller alkoholindustrin. Det tycker jag att man ska vara försiktig med.</p><p>Ni vill \"modernisera\" alkoholpolitiken. Men det är som sagt inte svårt att få tag på alkohol i dag om man går till en liten pizzeria eller vart man nu går. Det är inte det stora bekymret i Sverige - oj, vad svårt det är att få tag på alkohol! Och alkoholglass - är det den stora valfrågan?</p>",
    "intressent_id": "0246927519019",
    "rel_dok_id": "H901SoU10",
    "replik": "Y",
    "systemdatum": "2022-04-27 17:19:13"
  }
}