{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "da48e5fe-ab04-eb11-9146-901b0e9b71a8",
    "anforande_nummer": "131",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Kerstin Lundgren har frågat mig om jag avser att agera för att Sveriges utlämningsavtal med Hongkong ska avslutas och om några kontakter tagits med övriga EU-länder för gemensamt agerande. Vidare har Kerstin Lundgren frågat mig om jag anser att det som nu hänt i Hongkong innebär att bilden av \"ett land två system\" som legat till grund för Kinastrategin måste omprövas. Slutligen har Kerstin Lundgren frågat mig om jag är beredd att verka för att, på motsvarande sätt som flera andra EU-länder, forma en tydligare svensk närvaro på Taiwan i form av ett Sweden Office i Taipei.</p><p>Låt mig börja med att framhålla det allvar med vilket jag och regeringen ser på utvecklingen i Hongkong och införandet av den nya säkerhetslagstiftningen där. Sverige har vid flera tillfällen framfört sin syn till kinesiska myndigheter, också efter det att den nya säkerhetslagstiftningen trädde i kraft. Det var angeläget att EU tog upp frågan med den kinesiska ledningen vid det toppmöte som skedde mellan EU och Kina i slutet av juni. Den 24 juli enades EU:s medlemsstater om rådsslutsatser som betonar att den nya säkerhetslagen strider mot Kinas internationella åtaganden och Hongkongs grundlag. I rådsslutsatserna anges en rad konkreta åtgärder med anledning av händelseutvecklingen, inklusive att EU-medlemsstaterna ska se över konsekvenserna av den nya säkerhetslagstiftningen för utlämningsavtal med Hongkong. </p><p>Vad gäller den första frågan är faktum att Sverige inte har något utlämningsavtal med Hongkong. Att avsluta något som inte ingåtts är inte möjligt.</p><p>Vad gäller den andra frågan står Sverige och övriga EU bakom prin-cipen om \"ett land två system\" för att bevara Hongkongs självstyrande ställning med ett fristående politiskt och juridiskt system i enlighet med Hongkongs grundlag. Denna ställning är skyddad i 1984 års överenskommelse mellan Kina och Storbritannien, som är deponerad hos FN. Det är av grundläggande betydelse att de mänskliga fri- och rättigheter som Hongkongborna tillerkänns enligt denna lag fullt ut respekteras.</p><p> STYLEREF Kantrubrik \\* MERGEFORMAT Svar på interpellationer</p><p>Som framkommer i regeringens skrivelse till riksdagen i arbetet i frågor som rör Kina är det av central betydelse för Sverige att EU bedriver en gemensam och tydlig Kinapolitik. Denna linje ligger självklart fast, även beträffande situationen i Hongkong. Det är genom EU som Sverige kan få bäst genomslag. Det är viktigt att vi agerar enigt, och en diskussion kommer att föras om vägen framåt.</p><p>Vad gäller den tredje frågan vill jag framhålla att Sverige har goda förbindelser med Taiwan. Regeringen vill utveckla dessa förbindelser. År 1991 öppnade Sveriges exportråd ett kontor i Taipei, där Business Sweden i dag bedriver ett viktigt arbete för svenska handelsintressen. Det redan omfattande utbyte som bedrivs ryms i dag inom ramen för Business Swedens kontor i Taipei.</p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:13"
  }
}