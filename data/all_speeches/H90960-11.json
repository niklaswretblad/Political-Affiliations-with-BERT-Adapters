{
  "anforande": {
    "dok_hangar_id": "5118477",
    "dok_id": "H90960",
    "dok_titel": "Protokoll 2021/22:60 Torsdagen den 27 januari",
    "dok_rm": "2021/22",
    "dok_nummer": "60",
    "dok_datum": "2022-01-27 00:00:00",
    "avsnittsrubrik": "Frågestund",
    "underrubrik": "Danmarks dumpning av avfall i Öresund",
    "kammaraktivitet": "frågestund",
    "anforande_id": "7c66605b-7aba-ec11-9167-901b0eac4c78",
    "anforande_nummer": "11",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag tackar Niels Paarup-Petersen för engagemanget. Det är otroligt viktigt.</p><p>Vi har väldigt bra relationer med vårt grannland Danmark och ett väl fungerande samarbete. Det är fråga om en väl integrerad region som jag för övrigt i egenskap av infrastrukturminister vill integrera ytterligare genom fasta förbindelser och en gemensam arbetsmarknad.</p><p>Det innebär också att vi inte tar någon regering i örat, eller hur nu Niels Paarup-Petersen uttryckte sig. Men vi är väldigt angelägna om att ha bra informationsutbyte genom våra myndigheter, genom våra respektive departement och när så behövs mellan statsråden för att säkerställa att vi inte hamnar i lägen där vi till exempel har en oenighet om hur man hanterar miljöavfall.</p><p>Jag kan försäkra Niels Paarup-Petersen om att det finns en väl fungerande dialog med Danmark. Naturligtvis är detta en av de frågor som ibland kan vara förekommande i dialogen mellan länderna.</p>",
    "intressent_id": "0284192765516",
    "rel_dok_id": "H9C120220127fs",
    "replik": "N",
    "systemdatum": "2022-04-12 18:05:52"
  }
}