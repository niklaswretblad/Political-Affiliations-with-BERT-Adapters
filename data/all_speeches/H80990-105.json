{
  "anforande": {
    "dok_hangar_id": "5089877",
    "dok_id": "H80990",
    "dok_titel": "Protokoll 2020/21:90 Tisdagen den 9 mars",
    "dok_rm": "2020/21",
    "dok_nummer": "90",
    "dok_datum": "2021-03-09 00:00:00",
    "avsnittsrubrik": "Svar på interpellationerna 2020/21:338 och 413 om arbetslösheten",
    "underrubrik": "",
    "kammaraktivitet": "interpellationsdebatt",
    "anforande_id": "63659db0-63bd-eb11-9156-901b0e9b71a8",
    "anforande_nummer": "105",
    "talare": "Kjell Jansson (M)",
    "parti": "M",
    "anforandetext": "<p>Fru talman! Arbetsmarknadsministern tar upp covid. Den kan vi inte skylla på regeringen, för den kommer från Kina. Asiaterna ansvarar för sin dåliga djurhållning, därav detta virus.</p><p>Vad gäller hanteringen av detta har Moderaterna med Elisabeth Svantesson i spetsen varit drivande i finansutskottet, och det har blivit en bred enighet om en åtgärdsplan, så som statsrådet säger. Så långt är det lovvärt. </p><p>Problemet är att stöden betalas ut för sent, framför allt till restaurangägarna. Många av dem är på botten nu och kämpar dag och natt för att överleva. Här borde regeringen göra mer och sätta fart på utbetalningarna. Kontrollerna kan göras efteråt, som i övriga EU-länder. Nu gäller det att få ut pengarna snabbt, och sedan kan man kontrollera om någon har fuskat. Hittills har kontrollerna visat att 94 procent har gjort rätt och 6 procent fuskat.</p><p> STYLEREF Kantrubrik \\* MERGEFORMAT Svar på interpellationer</p><p>Men mitt anförande omfattar inte bara covid utan går längre än så.</p><p>Fru talman! Problemet är att för få småföretag vill bli större. Hur kommer det sig? Jo, när företagen har fler än tio anställda kommer helt nya krav.</p><p>Sjuklöneansvar finns för samtliga företag, men låt mig ta ett exempel. En god vän till mig som driver ett företag har två anställda som åker upp till fjällen. Den ene bryter benet medan den andre kommer hem frisk. Nu är han med benbrottet borta i flera månader. Min företagarvän ska först betala sjuklön i två veckor, och sedan är han rehabiliteringsansvarig för honom. Det borde sjukvården vara, inte företagaren. Han ska ju ta in jobb och tjäna pengar så att han kan anställa fler, inte rehabilitera sin personal. Det ansvaret måste ligga på någon annan. Jag tycker att det är fel att det ligger på företagarna.</p><p>Vi har ett arbetsmiljöverk i Sverige som ibland uppträder arrogant och oförskämt mot företagare. Jag har flera exempel på det, men jag tänker inte ta upp dem här i kväll. Det är allvarligt när myndigheter inte visar företagare och andra personer respekt. Det är otäckt.</p><p>Fru talman! Arbetsmiljöverkets sista påbud är att företagare ska inventera om deras anställda har haft covid. Är det rimligt att företagarna håller på med det? Det borde vara andra instanser som sköter sådant, lämpligast sjukvården.</p><p>Vi måste också ha ett samhälle med respekt för den lilla människan från myndigheternas sida. Det finns inte alltid. Jag möttes själv av det många gånger när jag var företagare.</p><p>Entreprenörskap bygger på att man riskar kapital för att växa. Det gäller att få de små företagen att bygga kapital för att kunna växa. Det gäller också att lyfta bort en hel del regler från dem. Det är en sak att Volvo har sjuklöneansvar och rehabiliteringsansvar, för de har stora HR-avdelningar. Men det har inte de små företagen med under 10 eller 20 anställda.</p><p>Det här är viktigt att ta med för framtiden. När covid är över kommer Sverige att explodera igen av vår kompetens och vår förmåga att lyfta oss. Jag tror att det kommer att gå bra. Men det gäller att se till att folk får jobb. Mest orolig är jag för ungdomarna. Det är bekymmersamt.</p>",
    "intressent_id": "0779329190517",
    "rel_dok_id": "H8C120210309ip",
    "replik": "N",
    "systemdatum": "2021-05-25 16:16:42"
  }
}