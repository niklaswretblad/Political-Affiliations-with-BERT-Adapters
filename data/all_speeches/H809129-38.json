{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "f7a18ea4-3516-ec11-9160-901b0e9b71a0",
    "anforande_nummer": "38",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Det är välkommet att Moderaterna inte bara bryr sig om att räkna av bistånd från OECD-Dac. Det senaste året har det annars varit lite av en svensk tävling i vem som kan räkna av mest bistånd. Vänsterpartiet har varit den stora förloraren eftersom vi har velat räkna av minst. Vi har velat värna det svenska biståndet. Det är viktigt att det går dit behoven är som störst.</p><p></p><p>Det gäller också att se behovet, inte bara prata om humanitära behov, och de människorättsförsvarare som vi nu är inne på. Jag välkomnar Hans Wallmarks stöd för att stötta dem.</p><p>Jag tror att det är viktigt att man från moderat sida inte bara ropar \"Nato\" varje gång man ser ett problem utan också ser över hela den diplomatiska verktygslådan och pratar även om sätt att bidra till avrustning, nedrustning och stöd för demokratirörelser.</p><p>Jag tror att det finns en stor fara i att måla upp en bild av att alla ryssar utgör ett hot mot Sverige. Det är Putinregimen, Putins kleptokrati, som utgör det säkerhetspolitiska hotet mot Sverige.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-09-15 17:00:41"
  }
}