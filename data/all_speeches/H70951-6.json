{
  "anforande": {
    "dok_hangar_id": "5050249",
    "dok_id": "H70951",
    "dok_titel": "Protokoll 2019/20:51 Fredagen den 13 december",
    "dok_rm": "2019/20",
    "dok_nummer": "51",
    "dok_datum": "2019-12-13 00:00:00",
    "avsnittsrubrik": "Jämställdhet och nyanlända invandrares etablering",
    "underrubrik": "",
    "kammaraktivitet": "ärendedebatt",
    "anforande_id": "8073c094-3048-ea11-9130-901b0e9b71a0",
    "anforande_nummer": "6",
    "talare": "Anna Johansson (S)",
    "parti": "S",
    "anforandetext": "<p>Fru talman! Jag konstaterar igen att det naturligtvis är lätt att skälla på andra.</p><p>Om jag inte har läst ert budgetförslag alldeles fel finns det ett borttagande av värnskatten även i det. Men det är möjligt att jag har missuppfattat någonting.</p><p>Jag tycker att det är bra att kommunerna får mer pengar. Samtidigt kommer kommunerna att behöva alla resurser de kan få om den moderata budgeten får godkännande i kammaren. Då försvinner alla andra insatser som stöttar kommunerna i deras arbete med integrationen och för att motverka segregationen, eftersom ni drar ned på Arbetsförmedlingen, på integrationsinsatser och på insatser mot segregation. Då står ju kommunerna där med försörjningsansvaret och med ansvaret för att integrera människor.</p><p>Vi tror att det är viktigt att staten tar sitt ansvar. Genom de insatser som kan genomföras med stöd av pengar från till exempel Delmos men också i samverkan mellan polis, socialtjänst, arbetsförmedling och många andra går det faktiskt att förändra på riktigt. Det är inte en floskel. Ledamoten är varmt välkommen till Gårdsten för att själv se att det faktiskt går att genomföra förändringar med politisk vilja och investeringar.</p>",
    "intressent_id": "0691264514114",
    "rel_dok_id": "H701AU1",
    "replik": "Y",
    "systemdatum": "2020-02-05 17:01:02"
  }
}