{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "22e5fe42-382c-ec11-915b-901b0eac4c78",
    "anforande_nummer": "75",
    "talare": "Martin Ådahl (C)",
    "parti": "C",
    "anforandetext": "<p>Fru talman! Jag förstår att inte bara Jakob Forssmed utan många vill att vi direkt ska hoppa på tåget. Budgeten kom för några timmar sedan, och man frågar om ja eller nej, upp eller ned. Detta är ett väldigt stort och viktigt beslut med många implikationer och delar. Det behöver vi ta på det stora allvar som det kräver.</p><p>Vi har försatts i en helt omöjlig situation av att vårt långvariga samarbetsparti Liberalerna hoppade av budgetsamarbetet och vi därmed stod i en situation där vi inte hade någon fungerande majoritet för någon reformbudget i riksdagen. Även om ni tror att SD kommer att kunna stå bakom reformbudgetar tror jag inte att någon är särskilt övertygad om det utanför den kretsen som har hakat på det tåget.</p><p>Fru talman! Jag tror för övrigt knappast att Jakob Forssmed har så många anhängare bland Socialdemokraterna gällande bilden av att vi är något slags vasallparti som bär dem under armarna. Så tror jag inte att de upplever Centerpartiet.</p><p>Vi har under de år vi har samarbetat drivit regeringen till att göra kloka och viktiga strukturreformer. Jag är mycket tacksam för att bland annat ni och era kollegor Moderaterna har ställt er bakom det. Sveriges fackföreningar och Sveriges arbetsgivare har tillsammans gjort stora ändringar. Det är viktiga strukturförändringar och ändringar av möjligheter att anställa.</p><p>Jag tänker i linje med detta inte gå in och försvara den budget som just lagts fram. Men nog är det en sjundedel, en tiondel, beroende på hur Jakob Forssmed räknar, som går till skattesänkningar på jobb och företagande och på låga inkomster och medelinkomster.</p><p>Jag förstår inte riktigt att det skulle vara ett sådant totalt vakuum där. Det är ingen slump. Det är saker som vi har drivit länge som regeringen fortsätter med.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}