{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "f98edfdc-bf39-ed11-9178-901b0e9b71a8",
    "anforande_nummer": "93",
    "talare": "Jan Ericson (M)",
    "parti": "M",
    "anforandetext": "<p>Fru ålderspresident! Jag tackar statsministern för svaren.</p><p>När det gäller finansieringen av EU:s stöd till Ukraina är det lite oklart vad man egentligen menar. Detta att medlemsstaterna ska garantera finansieringen ger ju inget riktigt svar på varifrån pengarna ska komma som Ukraina ska få i lån eller i bidrag. Det verkar något oklart vilka medskick stats- och regeringscheferna gjort, och jag tycker att det finns all anledning att följa denna fråga noga framöver - om inte statsministern har ytterligare någon möjlighet att förtydliga vad man egentligen menar här.</p><p>När det gäller frågan om EU:s energiförsörjning och kärnkraftens betydelse kan jag egentligen bara konstatera att det är ett problem när en regering ska försvara en ståndpunkt som man egentligen inte delar. Kanske hade det varit lättare för en moderat statsminister att stå upp för kärnkraftens betydelse i olika EU-sammanhang, men jag får väl vara nöjd med att statsministern åtminstone framför detta med förnybar vid de tillfällen då detta är möjligt.</p>",
    "intressent_id": "0940980416614",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}