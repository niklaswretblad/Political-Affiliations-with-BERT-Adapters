{
  "anforande": {
    "dok_hangar_id": "5066845",
    "dok_id": "H8096",
    "dok_titel": "Protokoll 2020/21:6 Fredagen den 11 september",
    "dok_rm": "2020/21",
    "dok_nummer": "6",
    "dok_datum": "2020-09-11 00:00:00",
    "avsnittsrubrik": "Svar på interpellation 2019/20:431 om artskyddsförordningen och klimatomställningen",
    "underrubrik": "",
    "kammaraktivitet": "interpellationsdebatt",
    "anforande_id": "e466f22b-ac04-eb11-9146-901b0e9b71a8",
    "anforande_nummer": "5",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Jag skulle vilja försöka svara på frågan om vad vi ska sätta först utan att jag som minister lägger mig i hur våra domstolar tolkar den gällande lagstiftningen. Här ska inte Miljöpartiet peka med hela handen. Det kallas för ministerstyre om man talar om för domstolarna hur de ska göra sina avvägningar.</p><p>Enligt den information jag har är det rättspraxis i de fall där man prövar enskilda tillstånd, till exempel för ny vindkraft, att inte göra en tolkning utifrån individperspektiv utan se på en hel skyddad arts bevarandestatus. Jag har ingen anledning att ifrågasätta att det är så det är.</p><p> STYLEREF Kantrubrik \\* MERGEFORMAT Svar på interpellationer</p><p>Mark- och miljödomstolen i Vänersborg har lämnat en begäran om ett så kallat förhandsavgörande i frågan i EU-domstolen om denna praxis är förenlig med EU-rätten. Detta behöver vi följa noga. Vi har också tillsatt Artskyddsutredningen i syfte att säkerställa att fridlysningsbestämmelserna bidrar till ett effektivt, välfungerande och rättssäkert artskydd och att de är förenliga med Sveriges EU-rättsliga åtaganden.</p><p>Jag instämmer till stor del i att klimatfrågan är vår tids absoluta ödesfråga. I detta sammanhang får man vara medveten om att så kallade naturbaserade lösningar också är en viktig väg ut ur klimatkrisen, det vill säga att vi återskapar våtmarker, skyddar skog och ser till att kustnära ekosystem har förmåga att binda koldioxid - helt enkelt för att vi har skövlat så mycket av naturens naturliga kapacitet att behålla koldioxid. </p><p>Det är inte digitalt på något sätt att vi å ena sidan har förnybar energi och å andra sidan har biologisk mångfald, utan vi vet att naturliga ekosystem är det kanske absolut bästa sättet för oss att ha en livförsäkring där naturen klarar av att vara motståndskraftig mot all mänsklig påverkan.</p><p>Jag är också glad över att jag nästan dagligen ser havsörn, även i Stockholms skärgård. Samtidigt är både havs- och kungsörn beskrivna som nära sårbara i Artdatabanken och den nationella rödlistan. Vi måste alltså vara försiktiga med dessa arter. De har återhämtat sig, men vi att de är sårbara och att de åter kan hamna i en sämre klassificering.</p><p>Med det sagt styr jag dock inte över domstolarnas utfall, utan domstolarna måste arbeta utifrån de grunder som de gör.</p><p>I övrigt är det viktigt att vi får ett hållbart elsystem. Det som sker på Gotland är intressant, och det handlar om att få det att fungera så att alla de stora industrierna där, till exempel Cementa, kan få den kraft de behöver.</p>",
    "intressent_id": "0911490574010",
    "rel_dok_id": "H8C120200911ip",
    "replik": "N",
    "systemdatum": "2020-10-02 14:38:52"
  }
}