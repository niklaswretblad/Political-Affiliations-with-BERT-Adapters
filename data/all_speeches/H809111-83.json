{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Forskning, frihet, framtid - kunskap och innovation för Sverige",
    "underrubrik": "",
    "kammaraktivitet": "ärendedebatt",
    "anforande_id": "ee927693-7606-ec11-9160-901b0e9b71a0",
    "anforande_nummer": "83",
    "talare": "Gunilla Svantorp (S)",
    "parti": "S",
    "anforandetext": "<p>Fru talman! Jag läser innantill i den reservation som Robert Stenkvist yrkade bifall till: \"Sverigedemokraterna anser att det inte ska finnas några kvantitativa mål för jämställdhet inom högskoleväsendet.\" Om inte det är ett jämställdhetspolitiskt statement vet jag inte vad det är.</p><p>Robert Stenkvist sa i sitt anförande att vi måste forska på det som har samhällsrelevans och som efterfrågas. Om det är något som har samhällsrelevans och som efterfrågas i dag är det maskulinitetsforskning med tanke på att män dag ut och dag in har ihjäl kvinnor i detta land och andra länder. Det är ju något med den manliga normen som behöver beforskas, och det hoppas jag verkligen att Robert Stenkvist håller med om.</p><p>Låt mig ställa en motfråga till Robert Stenkvist. Om vi ska forska på det som har samhällsrelevans, vad menar då Robert Stenkvist att det ska vara, om det inte handlar om mäns våld mot kvinnor som <em>ett</em> exempel som genusforskningen i sin maskulinitetsforskning sysslar med?</p><p>Robert Stenkvists fråga om isbrytarna kan kanske statsrådet bättre svara på. Men det är en del av den viktiga forskningsinfrastrukturen som vi ju säger i betänkandet att vi måste satsa på.</p>",
    "intressent_id": "0801311569314",
    "rel_dok_id": "H801UbU16",
    "replik": "Y",
    "systemdatum": "2021-08-26 16:05:22"
  }
}