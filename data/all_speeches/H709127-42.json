{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Stödåtgärder till coronakrisens arbetslösa",
    "kammaraktivitet": "frågestund",
    "anforande_id": "e05075a8-0dbd-ea11-9135-901b0eac4c70",
    "anforande_nummer": "42",
    "talare": "Mattias Vepsä (S)",
    "parti": "S",
    "anforandetext": "<p>Fru talman! Min fråga går till utbildningsminister Anna Ekström.</p><p>Coronakrisen drabbar oss alla, men för den som i februari ställde väckarklockan, hastade ur sängen, tog sin första kopp kaffe, stressade iväg till förskolan för att lämna barnen och försökte hinna med bussen för att så snabbt som möjligt komma till jobbet är den här omställningen enorm.</p><p>Coronakrisens vardag är tuff. Många har blivit arbetslösa eller permitterade. Förändringen kom hastigt och tvingade oss alla att snabbt ställa om.</p><p>Avgörande för att människor ska klara omställningen är regeringens förstärkning av a-kassa, korttidspermittering och förstärkningen av välfärden. Framåt måste det handla om att ge alla som har mist jobbet möjlighet att ställa om.</p><p>Vad gör regeringen för att de som mister jobbet i coronakrisen ska ges så bra möjligheter som möjligt att ställa om och utbilda sig?</p>",
    "intressent_id": "0911067396229",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}