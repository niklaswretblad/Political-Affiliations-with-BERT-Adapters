{
  "anforande": {
    "dok_hangar_id": "5047133",
    "dok_id": "H70932",
    "dok_titel": "Protokoll 2019/20:32 Torsdagen den 14 november",
    "dok_rm": "2019/20",
    "dok_nummer": "32",
    "dok_datum": "2019-11-14 00:00:00",
    "avsnittsrubrik": "Frågestund",
    "underrubrik": "Åtgärder mot fusk på högskoleprovet",
    "kammaraktivitet": "frågestund",
    "anforande_id": "47df9828-8317-ea11-912c-901b0e9b71a8",
    "anforande_nummer": "83",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Herr talman! Jag vill ställa min fråga till statsrådet Matilda Ernkrans.</p><p>Att få komma in på en efterlängtad utbildning är en dröm för många. En chans i dag är att göra högskoleprovet. Många kallar det en andra chans. Förra året var det så många som 100 000 som gjorde högskoleprovet.</p><p>Tyvärr har det de senaste åren förekommit flera fall av organiserat fusk. Man har mot betalning fått de rätta svaren. Så får det förstås inte vara.</p><p>För att komma till rätta med detta tillsatte regeringen en utredning den 23 augusti 2018 för att se vad som kan göras för att stävja fusket. Det var alltså mer än ett år sedan, och fusket kan fortfarande pågå. Vi måste påskynda utredningen.</p><p>Förvaltningslagen säger att man kan bli av med sin plats om man fått den via fusk. Man kan dock ännu inte bli av med de poäng man tillskansat sig när man kommit in efter att ha fuskat.</p><p>Nu har det kommit delförslag från utredningen om hur man kan komma till rätta med fusket. Man talar om radiovågsdetektorer och kroppsvisitation vid in och utpassage. Det kanske kommer ytterligare förslag.</p><p>Min fråga till statsrådet är om statsrådet anser att detta är bra förslag och om dessa åtgärder räcker för att komma åt alla former av fusk. Eller tycker statsrådet fortfarande att man kanske ska ta bort högskoleprovet?</p>",
    "intressent_id": "0810852280213",
    "rel_dok_id": "H7C120191114fs",
    "replik": "N",
    "systemdatum": "2019-12-05 18:18:42"
  }
}