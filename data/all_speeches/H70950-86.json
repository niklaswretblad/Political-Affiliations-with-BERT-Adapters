{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "Frågestund",
    "underrubrik": "Det svenska biståndet till Kambodja",
    "kammaraktivitet": "frågestund",
    "anforande_id": "654e4fc8-7542-ea11-9130-901b0e9b71a0",
    "anforande_nummer": "86",
    "talare": "Åsa Eriksson (S)",
    "parti": "S",
    "anforandetext": "<p>Fru talman! En av mina starkaste upplevelser som förtroendevald var när jag besökte två kvinnor i ett fängelse i Phnom Penh. De hade blivit inlåsta på obestämd tid utan rättegång för att de hade försvarat rätten till sin mark som regeringen hade tagit ifrån dem.</p><p>Den maktlöshet som jag kände där i fängelset känner jag fortfarande när det kommer rapporter från Kambodja om alltmer auktoritära metoder från Hun Sens regering. Sverige är en av de största och mest långvariga biståndsgivarna till landet. Det är jättebra. Men dessvärre tar premiärminister Hun Sen ibland svenskt bistånd till statliga institutioner till intäkt för att Sverige skulle stödja hans gräsliga regim.</p><p>Hur tänker regeringen säkerställa i den nya landstrategin för Kambodja att biståndet verkligen går till det hårt prövade folket och till civilsamhället, som har ett alltmer krympande utrymme för att agera? Den frågan ställer jag till biståndsministern.</p>",
    "intressent_id": "0296384583518",
    "rel_dok_id": "H7C120191212fs",
    "replik": "N",
    "systemdatum": "2020-01-29 10:00:59"
  }
}