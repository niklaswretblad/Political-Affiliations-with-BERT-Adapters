{
  "anforande": {
    "dok_hangar_id": "5049560",
    "dok_id": "H70948",
    "dok_titel": "Protokoll 2019/20:48 Tisdagen den 10 december",
    "dok_rm": "2019/20",
    "dok_nummer": "48",
    "dok_datum": "2019-12-10 00:00:00",
    "avsnittsrubrik": "Svar på interpellation 2019/20:182 om kommunsektorns ekonomiska problem",
    "underrubrik": "",
    "kammaraktivitet": "interpellationsdebatt",
    "anforande_id": "7b4e6d8e-7442-ea11-9130-901b0e9b71a0",
    "anforande_nummer": "30",
    "talare": "Statsrådet Lena Micko (S)",
    "parti": "S",
    "anforandetext": "<p>Fru talman! Det är bra och viktigt att diskutera kommunernas ekonomi, och det kommer vi säkert att återkomma till i olika sammanhang.</p><p>Jag kan börja med att säga att jag inte under de år som jag har varit verksam, och det är väldigt många år, har sett att Moderaterna gått i bräschen för att ge mer tillskott till kommunsektorn. Det är i så fall ett sent uppvaknande om de gör det nu. Jag är glad om det är fler som ser de här behoven. Det kommer att handla om hur vi ska se till att ha en bra kostnadsutjämning nu som ska verka, att de kommuner som har störst behov också får tillskott och att vi håller ihop vårt land och ser till att vi inte har kommuner som håller på med social dumpning, vilket vi kommer att ta reda på mer om i januari.</p><p>Vi måste se till att vårt land håller ihop och att kommunerna samarbetar kring detta. Alla har ett ansvar oavsett om vi talar om nyanlända eller om de medborgare som redan finns i kommunerna. Det är oerhört viktigt.</p><p>Välfärden behöver mer resurser. Att hålla ihop vårt land och samarbeta kring samhällsservicen kommer att vara oerhört viktigt för att medborgarna ska få det som de faktiskt behöver.</p><p>Jag kan avslutningsvis säga att vi håller på med ett intensivt arbete när det gäller att förbättra statens styrning till kommunerna och regionerna och när det gäller att se till att vi också minskar de detaljerade statsbidragen. Vi socialdemokrater kommer alltid att sätta välfärden först.</p><p>Interpellationsdebatten var härmed avslutad.</p>",
    "intressent_id": "0783117374519",
    "rel_dok_id": "H710182",
    "replik": "N",
    "systemdatum": "2020-01-29 09:52:05"
  }
}