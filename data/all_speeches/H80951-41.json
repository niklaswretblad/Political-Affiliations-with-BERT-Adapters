{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Väntetiderna i vården",
    "kammaraktivitet": "frågestund",
    "anforande_id": "17af6c2c-c567-eb11-914e-901b0e9b71a0",
    "anforande_nummer": "41",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack för frågan, Acko Ankarberg! </p><p>Det är sannerligen som du beskriver: Samordning och gemensamma tag är verkligen vad som krävs, inte bara under pandemin utan förstås också när det gäller att hantera både den vård som skjutits upp under pandemin och, förstås, den utmaning vi hade sedan innan. Låt mig påminna om att många regioner, för att inte säga alla, ändå hade gått i en positiv riktning innan pandemin. Allt fler såg till att fler fick vård i tid än vid motsvarande tidpunkt året innan. Allt fler fick alltså del av de omgjorda tillgänglighetsmiljarderna.</p><p>När det gäller tillgänglighetsdelegationen har den påbörjat sitt arbete under hösten. Tanken var att den skulle bidra i det ordinarie arbetet, och när pandemin kom blev det förstås än mer viktigt. Delegationen arbetar helt enkelt på och har inte kommit särskilt långt i sitt arbete än, men jag ser fram emot att den ska kunna växla upp sitt arbete och både ge stöd till regionerna och, förstås, återkoppla till regeringen och riksdagen när det gäller förslag som vi skulle kunna genomföra. </p>",
    "intressent_id": "0853395328224",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:32"
  }
}