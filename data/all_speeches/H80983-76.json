{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "e493bf96-a1ad-eb11-914f-901b0eac4c78",
    "anforande_nummer": "76",
    "talare": "Håkan Svenneling (V)",
    "parti": "V",
    "anforandetext": "<p></p><p>Fru talman! Tack, utrikesministern, för att du deltar aktivt i debatten och tar repliker på alla ledamöter! Det uppskattas.</p><p>Frågan du ställer är intressant. Vänsterpartiet har länge kritiserat militariseringen av EU. Redan när vi röstade om att gå med i EU var frågan om militariseringen av EU en viktig fråga som vi lyfte fram.</p><p>Här kan man jämföra med till exempel Danmark. Vänsterpartiet i Danmark, SF, har sett till att danskarna har ett undantag när det gäller samarbete på det militära området och på justitieområdet, där man var väldigt orolig för en stor överstatlighet. Det är samma sak med frågan om huruvida man ska gå med i EMU och få euron som valuta.</p><p>Sverige har inga sådana undantag, för Carl Bildt var inte riktigt intresserad av det. Det är något som jag beklagar. Jag tycker att det hade varit en ökad tydlighet. Jag tänker på när EU fördjupar områden som svenskarna inte fick ta ställning till när de röstade om EU-medlemskap.</p><p>Jag har stor respekt för att Sverige är medlem i EU och så lär förbli under lång tid, även om jag alltid i grund och botten och i själ och hjärta kommer att vara EU-motståndare. Så är det även för mitt parti, tror jag.</p><p>Men EU:s militarisering oroar mig av flera skäl, bland annat för att vi till exempel ser pushbacks från Frontex sida gällande migrationen. Vi ser att man inte riktigt har ordning på detta med civila och militära insatser. EU:s militära och civila insatser finns på samma hemsida. Det är inte tydligt vilka insatser som är militära och vilka som är civila. Till exempel när det gäller Niger blir EU:s civila insats i praktiken militariserad - med ammunition, material, skyddsvästar och så vidare - på ett sätt som inte gynnar ambitionerna med insatserna. Det gör att jag i grund och botten är kritisk till EU:s ökande militarisering.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}