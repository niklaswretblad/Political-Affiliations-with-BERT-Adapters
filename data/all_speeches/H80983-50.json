{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ca93bf96-a1ad-eb11-914f-901b0eac4c78",
    "anforande_nummer": "50",
    "talare": "Markus Wiechel (SD)",
    "parti": "SD",
    "anforandetext": "<p>Herr talman! Visst kan man gå in på detaljer i enskilda skriftliga frågor som en av våra ledamöter har skrivit. Jag har dock ingen aning om vad som står i dessa frågor, och jag tycker därför att Håkan Svenneling får ställa sina frågor till ledamoten i fråga.</p><p>Vad gäller olika organisationer som ska få pengar råder det inget tvivel om att Sverigedemokraterna och Vänsterpartiet har skilda uppfattningar om vilka som ska få stöd. Låt oss ta ett exempel. Vänsterpartiet har en förkärlek för det diktatoriska PLO, medan Sverigedemokraterna står på demokratins sida i Mellanöstern, det vill säga Israels sida.</p><p></p><p>Vi tror på en tvåstatslösning där palestinier och israeler kan leva sida vid sida. Men vi baserar ändå vår politik på att stå upp för demokrati, för det fria ordet och för att människor ska få leva under fundamentala fri- och rättigheter. Det gör inte Vänsterpartiet. Det kan man inte göra när man står bakom exempelvis biståndspengar till PLO eller den palestinska myndigheten, som är odemokratisk. Det kan ingen säga något annat om. I dessa har dessutom omfattande skandaler förekommit angående antisemitism, terrorismfinansiering och så vidare.</p><p>Jag är väldigt trygg med Sverigedemokraternas prioriteringar vad gäller vår biståndspolitik. Fråga är om Vänsterpartiet verkligen kan känna detsamma.</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}