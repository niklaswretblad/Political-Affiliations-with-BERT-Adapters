{
  "anforande": {
    "dok_hangar_id": "5036696",
    "dok_id": "H609106",
    "dok_titel": "Protokoll 2018/19:106 Måndagen den 17 juni",
    "dok_rm": "2018/19",
    "dok_nummer": "106",
    "dok_datum": "2019-06-17 00:00:00",
    "avsnittsrubrik": "Utökad fredsplikt på arbetsplatser där det finns kollektivavtal och vid rättstvister ",
    "underrubrik": null,
    "kammaraktivitet": "ärendedebatt",
    "anforande_id": "0b8ec400-48ca-e911-9123-901b0eac4c78",
    "anforande_nummer": "59",
    "talare": "Ali Esbati (V)",
    "parti": "V",
    "anforandetext": "<p>Fru talman! Jag menade inte att Maria Nilsson ogillar arbetstagare generellt utan mer när de gör något tillsammans, till exempel strejkar.</p><p>Jag ska försöka upprepa mina frågor. Hur skulle Maria Nilsson önska att den här lagstiftningen, ifall den redan hade gått igenom, hade påverkat konflikten i Göteborgs hamn? Ni har ändå sagt att den behövs, till exempel eftersom konflikten i Göteborgs hamn har förekommit. Hur kommer den lagstiftningen att påverka eventuella framtida konflikter, som är likadana, i Göteborg? Vad tycker ni är poängen med den här lagstiftningen?</p><p>Min första fråga gällde om Liberalerna och Maria Nilsson anser att arbetsgivarna har ett ansvar för att försöka skapa fungerande relationer med en organisation som organiserar majoriteten av arbetstagarna på en stor arbetsplats, såsom Göteborgs hamn.</p><p>I det här fallet är det Svenska Hamnarbetarförbundet som organiserar majoriteten av arbetstagarna i Göteborgs hamn. Man arbetade för att försöka göra det man ansåg var det bästa för sina medlemmar. Det är en organisation som har funnits i och organiserat hamnarbetare i Göteborgs hamn i drygt 40 år. Det har förekommit många konflikter under den tiden, även större än de som har varit de senaste åren. Men det har kunnat lösa sig tidigare inom ramen för gällande lagstiftning.</p><p>Nu kommer dock en lagstiftning som på något sätt ska begränsa de möjligheterna. Hur ser Maria Nilsson på den begränsningen?</p>",
    "intressent_id": "014386615025",
    "rel_dok_id": "H601AU13",
    "replik": "Y",
    "systemdatum": "2019-08-29 12:30:58"
  }
}