{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Försvar och samhällets krisberedskap",
    "underrubrik": "",
    "kammaraktivitet": "",
    "anforande_id": "8edb90ca-3062-eb11-914e-901b0e9b71a0",
    "anforande_nummer": "49",
    "talare": "Roger Richthoff (SD)",
    "parti": "SD",
    "anforandetext": "<p>Fru talman! Sverigedemokraterna har en budget som överstiger den ram vi har att förhålla oss till. Den slutsats vi drar av det är att vi inte kan yrka bifall till våra nivåer, och vi kommer därför att avstå från yrkanden och i stället hänvisa till vårt särskilda yttrande. Vi står givetvis bakom våra motioner men yrkar inte bifall till något i detta stycke.</p><p>Det övergripande målet för vår politik är att skapa ett totalförsvar som åter kan försvara hela landet mot en kvalificerad fiende eller motståndare - i detta stycke är det samma sak. Vi anser därför att det är av yttersta vikt att försvarsviljan stärks och att folkförankringen är djup. Ett led i detta är att ha en stor andel värnpliktiga. De kommer att uppgå till 8 000 per år 2025, och vi vill fortsätta så.</p><p>På sikt vill vi också stärka försvaret genom att ingå ett försvarsförbund med Finland. En utförligare debatt om detta kommer nästa måndag när riksdagen diskuterar totalförsvaret, alltså både den militära och den civila delen.</p><p>Försvarsberedningen har producerat två rapporter: <em>Motståndskraft</em>, om det civila försvaret, och <em>Värnkraft</em>, om det militära försvaret. Vi står till fullo bakom dem och har skrivit under dem.</p><p>Genom vårt anslag, som vi inte kan yrka bifall till, tillför vi till exempel 1,4 miljarder mer än regeringen 2021. Vi satsar 300 miljoner mer på det civila försvaret. Nästa måndag blir det mer om detta i detalj. Men nu har vi alla dimensionen klar för oss.</p><p>Vi fortsätter upp mot 2 procent av bnp, som vi sa förrförra perioden, och med vår budget når vi dit 2030. Det ska sedan lagstadgas så att det under en mandatperiod i snitt inte får understiga dessa 2 procent. Vi lägger oss på fyra år för att ingen regering ska gå under detta och knuffa problemet till en eventuell ny regering.</p><p>Fru talman! En annan stor nyhet är vi än så länge ensamma om, men det kommer säkert att ändra sig. Det handlar om att lägga fram treårsbudgetar. Det militära och civila försvaret behöver ökad handlingsfrihet, och därför vill vi att de ska få flytta anslagen mellan 2021, 2022 och 2023. De behöver inte lämna tillbaka pengar som de inte gör av med, och de kan flytta pengar från exempelvis 2022 till 2021. Men på tre års sikt ska budgeten hållas.</p><p>Detta skapar större handlingsfrihet, till exempel för det civila försvaret. Här pågår en utredning, och vi har fått en alldeles utmärkt delredovisning som går mycket hand i hand med rapporten <em>Motståndskraft</em>. Vi avvaktar utredningen och tillskjuter rejält med medel. Men vi ger dem också flexibilitet att knuffa dessa pengarna till 2022 beroende på vad utredningen kommer fram till.</p><p>Det här med 2 procent av bnp och treårsbudget är viktigt.</p><p>Försvarsmakten har till viss del genomfört det som står i <em>Värnkraft</em>. Men med hänsyn till den tilldelade budgeten har man fått prioritera ned vissa delar. Med vår politik kan Försvarsmakten åter ta itu med alla de delar som man har nedprioriterat med hänsyn till regeringens budget. </p><p>Förutom detta innebär våra satsningar att personal kan anställas, att de som har fått sluta kan återanställas om de vill och att lönerna kan höjas.</p><p> STYLEREF Kantrubrik \\* MERGEFORMAT Försvar och samhällets krisberedskap</p><p>Vi talade nyss om närvaron i Afghanistan, Mali och Irak. Vad säger då regeringen? Jo, regeringen bedömer att deltagande i internationella insatser har påverkat krigsförbandens förmåga, och i vissa fall minskat möjligheterna att utveckla krigsförbanden och deras förmåga att lösa sina uppgifter i en nationell kontext.</p><p>Krigsförband kan alltså inte lösa sina uppgifter, men här diskuteras satsningar utomlands. Kan man göra både och? Ja, men då måste mer resurser tillföras.</p><p>Våra ställningstaganden grundar sig på en annan prioritering. I första hand satsar vi på Sveriges egna nationella krigsförband så att dessa stärks. Vi kan inte acceptera att krigsförbanden inte kan lösa stridsuppgifter på grund av att de har en stor del av sin kvalificerade personal utomlands.</p><p>Sedan fyra år tillbaka har vi motionerat om att rekryteringskontoren inte räcker till. Nu är de två, och man vill öppna ett tredje. Detta sa vi för fyra år sedan, och vi säger det fortfarande. Sverigedemokraterna anser att Luleå är platsen för ett ytterligare rekryteringskontor.</p><p>I fråga om anskaffning av materiel vill vi särskilt peka på hemvärnets materielbehov av nya sensorer, ny mörkermateriel och nya drönare. Detta ryms inom vår budget.</p><p>När man talar om Herculesplanen är en intressant fråga: Varför står det två Herculesplan i Cambridge i England? De har enligt uppgift stått ute i väder och vind i två år, obrukbara. Det kostar pengar. Det är inte gratis att stå där. Så varför?</p><p>Sedan kan vi återigen uppmärksamma att statsministern som vanligt skyller på någon annan eftersom han har delat ut direktiv till myndigheterna om hur det här ska skötas. Jag kan bara konstatera att när man gör det här måste man förstå att regleringsbrev och annat måste ha en uppföljning och kontroll. Man måste fråga: Gör ni som vi säger? Man kan inte bara säga: Vi har sagt det här. Det är deras ansvar. Det är inte vårt fel, utan deras.</p><p>Det finns mycket mer att säga om det här, men även om ni vill höra min röst ytterligare tackar jag nu för ordet, fru talman.</p>",
    "intressent_id": "0145294944502",
    "rel_dok_id": "",
    "replik": "N",
    "systemdatum": "2021-01-29 13:52:39"
  }
}