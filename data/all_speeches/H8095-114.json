{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:458 om åtgärder mot den organiserade brottsligheten i Sveriges storstäder",
    "underrubrik": "",
    "kammaraktivitet": "interpellationsdebatt",
    "anforande_id": "c948e5fe-ab04-eb11-9146-901b0e9b71a8",
    "anforande_nummer": "114",
    "talare": "Statsrådet Mikael Damberg (S)",
    "parti": "S",
    "anforandetext": "<p>Herr talman! Jag tror inte att det är sista gången vi diskuterar dessa viktiga frågor. De berör verkligen hela Sverige. Jag är angelägen att den här interpellationen faktiskt bemöts med seriositet och respekt eftersom det här är ett av våra största samhällsproblem. Vi ska inte vänja oss vid våldet. Därför ska vi kraftsamla.</p><p>Låt mig så här på slutet få vara lite ideologisk, nämligen att det handlar om att skapa ett starkare samhälle. För mig som socialdemokrat kommer jag, när jag får chansen, att prioritera satsningar på polisen, satsningar på rättsväsendet, satsningar på skolan och socialtjänsten före skattesänkningar. Staten, samhället, är för svagt och har varit det under en period. Nu gäller det att flytta fram statens förmåga så att vi faktiskt förhindrar gängbrottsligheten och ser till att unga människor inte dras in i de kriminella miljöerna. Man måste orka med att diskutera båda frågorna samtidigt. Jag är helt övertygad om att det går att göra. </p><p>Men jag tror inte att polisen kommer att klara detta helt själv, även om de får mer resurser, nya lagar och nya verktyg i ryggen för att bekämpa kriminella. Det är fråga om nya förslag som inte har lagts fram tidigare, även om det redan i höst kommer ytterligare förändringar i polisens vardag och ny lagstiftning på plats.</p><p>Det handlar om att hela samhället måste sluta upp. Det vi har talat om för lite i dag är de andra myndigheterna, till exempel Skatteverket, Migra-tionsverket och Arbetsförmedlingen. De myndigheterna tillsammans med polisen kan sätta dit gängen och klanerna på ett sätt som polisen inte klarar på egen hand. Det myndighetsgemensamma arbetet, att klämma åt gängen från alla håll, visar också samhällets fulla kraft när det fungerar som bäst. Det har vi utvecklat under denna period, och det ska vi fortsätta att utveckla. Vi ska inte vänja oss vid den utvecklingen, vi ska trycka tillbaka brottsligheten och vi ska fortsätta att växla upp arbetet. </p><p>Detta är ett arbete som jag tar på absolut största allvar. Min viktigaste uppgift som inrikesminister är att fortsätta att få polisen att växa. Vi ligger före prognosen i tillväxten av polisen, och vi kommer att fortsätta att få polisen att växa kraftfullt de kommande åren.</p><p>Interpellationsdebatten var härmed avslutad. </p>",
    "intressent_id": "014744660015",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:10"
  }
}