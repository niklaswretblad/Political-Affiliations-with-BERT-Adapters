{
  "anforande": {
    "dok_hangar_id": "5097699",
    "dok_id": "H809123",
    "dok_titel": "Protokoll 2020/21:123 Onsdagen den 19 maj",
    "dok_rm": "2020/21",
    "dok_nummer": "123",
    "dok_datum": "2021-05-19 00:00:00",
    "avsnittsrubrik": "Tidsbegränsad lösning för att säkerställa tillgång till skolinformation",
    "underrubrik": "",
    "kammaraktivitet": "ärendedebatt",
    "anforande_id": "2735414d-3316-ec11-9160-901b0e9b71a0",
    "anforande_nummer": "23",
    "talare": "Roger Haddad (L)",
    "parti": "L",
    "anforandetext": "<p>Fru talman! Liberalerna har från dag ett när frågan uppmärksammades hösten 2019 genom skriftliga frågor till regeringen krävt ändringar i förordning och regelverk för att säkerställa att alla skolmyndigheter ska få tillgång till uppgifter om enskilda elever på skolenhetsnivå, kommunnivå och huvudmannanivå. Allt ska vara öppet för insyn och uppföljning.</p><p>Detta är det intressanta, inte offentlighetsprincipen. Den är totalt irrelevant under den här debatten, som handlar om hur vi från politikens sida kan se till att alla uppgifter som fanns tillgängliga innan SCB:s tokiga nya bedömning bidrog till problemen kan återställas så att alla myndigheter får tillgång till alla uppgifterna. Jag har ställt frågor till Skolverkets generaldirektör i utbildningsutskottet, men jag har också inom ramen för januariavtalssamarbetet träffat representanter för Skolverket och SCB och självklart försäkrat mig om att med den här ordningen, med det förslag som jag kommer att rösta ja till i eftermiddag, kommer alla uppgifter som vi har haft tillgång till också att vara tillgängliga efter dagens beslut. Det välkomnar jag. </p><p>Reglerna gäller från den 1 juli. Det framgår i betänkandet att om detta visar sig fungera bra ska det permanentas. Den frågan får vi återkomma till.</p>",
    "intressent_id": "0308306375022",
    "rel_dok_id": "H801KU31",
    "replik": "Y",
    "systemdatum": "2021-09-15 16:44:01"
  }
}