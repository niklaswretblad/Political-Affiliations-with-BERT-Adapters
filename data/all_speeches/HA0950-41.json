{
  "anforande": {
    "dok_hangar_id": "5164122",
    "dok_id": "HA0950",
    "dok_titel": "Protokoll 2022/23:50 Tisdagen den 24 januari",
    "dok_rm": "2022/23",
    "dok_nummer": "50",
    "dok_datum": "2023-01-24 00:00:00",
    "avsnittsrubrik": "Svar på interpellation 2022/23:59 om ukrainska flyktingar som tvingas till prostitution",
    "underrubrik": "",
    "kammaraktivitet": "interpellationsdebatt",
    "anforande_id": "93b2a6a4-45ad-ed11-917f-901b0eac4c70",
    "anforande_nummer": "41",
    "talare": "Annika Hirvonen (MP)",
    "parti": "MP",
    "anforandetext": "<p>Herr talman! Det är fantastiskt vilka insatser som civilsamhället och även folkbildningen har gjort här.</p><p>När vi i Miljöpartiet såg till att införa Svenska från dag ett var det som ett komplement där det offentliga inte erbjuder utbildning inom ramen för vuxenutbildningen. Men här har man ett val. Den nya regeringen kan välja att låta samhället, det offentliga, ge de ukrainska flyktingarna samma rättigheter som alla andra flyktingar som får uppehållstillstånd i Sverige har. Det är möjligt för regeringen.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill än en gång fråga om det stämde att Moderaternas uppfattning var att ukrainska flyktingar skulle få rätt till sfi. Det lovade nämligen som sagt Moderaterna i valdebatten hos Nordic Ukraine Forum i augusti. Detta är en väldigt viktig fråga som berör många människor.</p><p>Vi i Miljöpartiet tycker att stödet till det ukrainska folket också ska omfatta drägliga levnadsvillkor för de flyktingar som Sverige har tagit emot. Vi tycker att det är viktigt att de barn som förlorat sitt hem, som skilts från fäder och andra familjemedlemmar och som ryckts från sina förskolor och skolor inte ska tvingas att leva i fattigdom i de fall där frivilligorganisationers insatser inte räcker till och där föräldrarna inte kan komma i arbete på grund av att de inte har tillgång till svenska språket.</p><p>Jag uppmanar regeringen att agera. Ukrainska flyktingar borde ha samma rättigheter till sjukvård, svenska för invandrare och etableringsinsatser som alla andra flyktingar som får skydd i Sverige.</p>",
    "intressent_id": "0819601620927",
    "rel_dok_id": "HA1059",
    "replik": "N",
    "systemdatum": "2023-02-15 16:30:57"
  }
}