{
  "anforande": {
    "dok_hangar_id": "5058693",
    "dok_id": "H70995",
    "dok_titel": "Protokoll 2019/20:95 Fredagen den 27 mars",
    "dok_rm": "2019/20",
    "dok_nummer": "95",
    "dok_datum": "2020-03-27 00:00:00",
    "avsnittsrubrik": "Särskild debatt om mediernas och kulturens oberoende",
    "underrubrik": "",
    "kammaraktivitet": "",
    "anforande_id": "aaf08be8-d695-ea11-9132-901b0eac4c78",
    "anforande_nummer": "24",
    "talare": "Lotta Finstorp (M)",
    "parti": "M",
    "anforandetext": "<p>Fru talman! De fria konsterna är ett av våra viktigaste medel för att värna yttrandefriheten. Vi ser med stor oro på all sorts radikalisering och extremism med antidemokratiska förtecken oavsett om den är religiös eller politisk. Kulturpolitiken kan i dessa sammanhang bidra till ökad dialog, ett gott samtal och kunskapsspridning. Kulturen angår alla. Det är en fråga om bildning och en förutsättning för demokratin. Men den ger oss också verktyg att utforska vilka vi själva är som människor och vilket sammanhang vi befinner oss i. Jag uppskattar kulturen som en utmärkt väg till social inkludering. Kulturen är inget eget stuprör utan är det kitt som håller oss människor samman och bygger broar mellan oss.</p><p> STYLEREF Kantrubrik \\* MERGEFORMAT Särskild debatt om mediernas och kulturens oberoende</p><p>Fru talman! Att skapa goda förutsättningar för konsten och kulturen handlar också om att belysa hur kulturpolitiken hänger samman med alla andra politikområden. Vi måste se kulturen i ett tvärsektoriellt sammanhang, och här finns mycket mer att göra.</p><p>De kulturpolitiska målen som fastställdes 2009 anger vilken riktning som staten ska peka ut för kulturpolitiken. Kulturen ska vara en utmanande och obunden kraft med yttrandefriheten som grund - detta måste vi värna varje dag - men tolkningsutrymmet verkar vara väldigt stort.</p><p>För Moderaterna är det självklart att förhållningssättet med armlängds avstånd mellan politiken och kulturens utövare innebär det mest grundläggande, det vill säga att konsten ska vara fri och fredas från politisk klåfingrighet.</p><p>Förhållningssättet med armlängds avstånd måste vara en realitet. Staten ska inte gå in och styra och villkora. Men jag undrar om armen håller på att krympa.</p>",
    "intressent_id": "0750518623913",
    "rel_dok_id": "",
    "replik": "N",
    "systemdatum": "2020-05-14 13:35:07"
  }
}