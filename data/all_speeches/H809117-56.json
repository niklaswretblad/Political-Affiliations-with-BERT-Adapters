{
  "anforande": {
    "dok_hangar_id": "5096170",
    "dok_id": "H809117",
    "dok_titel": "Protokoll 2020/21:117 Fredagen den 30 april",
    "dok_rm": "2020/21",
    "dok_nummer": "117",
    "dok_datum": "2021-04-30 00:00:00",
    "avsnittsrubrik": "Svar på interpellation 2020/21:636 om observatörskap i FN:s konvention mot kärnvapen",
    "underrubrik": "",
    "kammaraktivitet": "interpellationsdebatt",
    "anforande_id": "4d2aaf21-3a0b-ec11-9160-901b0e9b71a0",
    "anforande_nummer": "56",
    "talare": "Björn Söder (SD)",
    "parti": "SD",
    "anforandetext": "<p>Fru talman! Jag tycker att det är lite märkligt att man har beslutat att vi ska bli observatörer i TPNW, men man vet inte hur sekretariatet kommer att utformas eller hur mycket detta kommer att kosta Sverige. Man vet inte heller hur det skulle påverka kärnvapenstaterna eftersom de inte är intresserade av att vara med.</p><p>Jag delar utrikesministerns uppfattning om vikten av NPT. Jag tycker att vi skulle fortsätta jobba inom NPT och vidareutveckla det. Men att skapa en ny konvention, som inte över huvud taget kan bära frukt eftersom de som är berörda inte ens vill vara med och har förkastat konventionen - hur kommer det att göra att nedrustning sker? Det måste ju finnas en plan för det om man ansluter sig, antingen genom att ratificera konventionen eller genom att ansluta sig som observatör, som regeringen vill.</p><p>Än en gång: Hur kan man bestämma sig för att bli observatör i något som man egentligen inte vet någonting om, vare sig hur det kommer att se ut, vad det kommer att kosta eller hur det över huvud taget ska nå någon framgång?</p><p>Jag vill ändå tacka utrikesministern för debatten och passar på att göra det nu.</p>",
    "intressent_id": "0452755722723",
    "rel_dok_id": "H810636",
    "replik": "N",
    "systemdatum": "2021-09-01 17:35:13"
  }
}