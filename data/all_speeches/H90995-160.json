{
  "anforande": {
    "dok_hangar_id": "5127614",
    "dok_id": "H90995",
    "dok_titel": "Protokoll 2021/22:95 Torsdagen den 7 april",
    "dok_rm": "2021/22",
    "dok_nummer": "95",
    "dok_datum": "2022-04-07 00:00:00",
    "avsnittsrubrik": "Vuxenutbildning",
    "underrubrik": "",
    "kammaraktivitet": "ärendedebatt",
    "anforande_id": "6ea7e467-82f8-ec11-9174-901b0e9b71a0",
    "anforande_nummer": "160",
    "talare": "Alireza Akhondi (C)",
    "parti": "C",
    "anforandetext": "<p>Fru talman! Jag är egentligen hungrig, och efter detta ska jag dessutom sätta mig i bilen och köra till Sibbhult. Men när en vänsterpartist så tydligt bjuder upp till dans kan man inte vara den som tackar nej, även om klockan är mycket. </p><p>Innan Ukrainakrisen slog till var det ungefär 26 procent av alla asylansökningar som beviljades, Daniel Riazat. Det är inte så konstigt att man måste vänta tills man vet om man får stanna i Sverige eller inte innan man får ta del av sfi-undervisningen. Det är inga konstigheter, kan jag tycka. Sedan är det jättebra att vi ändå inte vill förlora tid och därför erbjuder svenska från dag ett, då med hjälp av folkbildningen och dess resurser. Det är också ett sätt att stärka folkbildningen. </p><p>Mig veterligen är Daniel Riazat Vänsterpartiets utbildningspolitiska talesperson - han nickar - och jag kan tycka att det är lite beklagligt att han inte riktigt behärskar sfi-frågan, fru talman. Jag har själv varit chef för en sådan verksamhet i kommunal förvaltning, och bristerna handlar inte riktigt om när man får börja. De handlar i stället om antalet timmar man erbjuds och hur resultatet mäts - ersättningarna betalas efter resultat - samt om form, innehåll och så vidare. Framför allt handlar det om lärarnas behörighet och att de faktiskt klarar av att lära ut. </p><p>Jag hade egentligen ingen fråga till Daniel Riazat, vilket kanske är meningen med ett sådant här replikskifte. Men ändå: Hur kommenterar Daniel Riazat mina påståenden?</p>",
    "intressent_id": "0364687971222",
    "rel_dok_id": "H901UbU18",
    "replik": "Y",
    "systemdatum": "2022-06-30 16:39:55"
  }
}