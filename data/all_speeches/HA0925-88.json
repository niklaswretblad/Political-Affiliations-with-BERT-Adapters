{
  "anforande": {
    "dok_hangar_id": "5157618",
    "dok_id": "HA0925",
    "dok_titel": "Protokoll 2022/23:25 Onsdagen den 23 november",
    "dok_rm": "2022/23",
    "dok_nummer": "25",
    "dok_datum": "2022-11-23 00:00:00",
    "avsnittsrubrik": "Vissa frågor inom hälso- och sjukvårdsområdet",
    "underrubrik": "",
    "kammaraktivitet": "ärendedebatt",
    "anforande_id": "e97e0701-bf7b-ed11-917b-901b0eac4c70",
    "anforande_nummer": "88",
    "talare": "Anders W Jonsson (C)",
    "parti": "C",
    "anforandetext": "<p>Fru talman! Bristen på vårdplatser är ett akut problem som direkt hotar patientsäkerheten. På Sundsvalls sjukhus - Region Västernorrland, som Moderaterna och Socialdemokraterna styrt tillsammans - säger läkarna: Vi befinner oss nästan i fritt fall. Man lägger in hjärtpatienter på psykavdelning beroende på att det är en sådan platsbrist.</p><p></p><p>Det blir ändå en central fråga för oss att diskutera. Hur ska vi från nationell nivå styra den svenska sjukvården? Den modell som nu regeringen återigen går in i med specialdestinerade statsbidrag för att lösa än det ena och än det andra har historiskt visat sig inte vara en särskilt skarp styrmodell.</p><p>Det är betydligt mer effektivt i det läget att se till att regionerna har tillräckliga resurser för att bedriva en patientsäker sjukvård genom att staten ger ordentliga tillskott. Vi ska samtidigt ha Inspektionen för vård och omsorg, som med oerhört skarpa medel kan åka runt i landet och utöva tillsyn och se till att patienter vårdas på den avdelning där man har specialistkompetensen och att man inte utlokaliserar patienter eller för den delen har överbeläggningar.</p><p>Just den kombinationen har visat sig vara väldigt effektiv. I stället gör nu regeringen tvärtom, och det är vad som oroar mig. Den lägger fram en budget som kommer att diskuteras senare. Den innebär de facto att regionerna är tvungna att gå in med väldigt tuffa sparbeting.</p><p>Samtidigt plockar man ut pengar för ett specialdestinerat statsbidrag som ska vara inriktat på att lösa just ett problem. Risken är att de tillfälliga pengarna inte kommer att kunna användas till att göra långsiktiga strukturella förändringar i sjukhusens sätt att arbeta. Jag är allvarligt oroad över den styrmodell som även den här regeringen verkar gå in i.</p>",
    "intressent_id": "0229760896014",
    "rel_dok_id": "HA01SoU3",
    "replik": "Y",
    "systemdatum": "2022-12-14 15:53:51"
  }
}