{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "3077235a-6cad-ed11-917f-901b0eac4c70",
    "anforande_nummer": "58",
    "talare": "Jacob Risberg (MP)",
    "parti": "MP",
    "anforandetext": "<p>Fru talman! Den regering som Magnus Berntssons parti ingår i har gått med på vad som måste kallas ett svek mot biståndet. Miljöpartiet och Kristdemokraterna håller inte med varandra om allt, men i biståndsfrågor har vi kunnat enas om vikten av global solidaritet, att bekämpa fattigdom och förtryck och att dra vårt strå till stacken som ett av världens rikaste länder.</p><p>Vi är flera som undrar vad som egentligen har hänt med Kristdemokraterna. Det verkar som att er partiledning har låst dörren och kastat bort nyckeln till den medmänskliga grundplåt som Kristdemokraterna en gång stod för.</p><p>Trots Kristdemokraternas vallöften om att bevara enprocentsmålet har nedmonteringen redan börjat, och det är världens utsatta som betalar priset. Min fråga till Magnus Berntsson är därför: Varför står ni inte längre upp för enprocentsmålet?</p>",
    "intressent_id": "0604604418610",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}