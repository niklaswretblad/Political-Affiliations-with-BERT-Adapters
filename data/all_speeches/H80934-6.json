{
  "anforande": {
    "dok_hangar_id": "5074343",
    "dok_id": "H80934",
    "dok_titel": "Protokoll 2020/21:34 Torsdagen den 12 november",
    "dok_rm": "2020/21",
    "dok_nummer": "34",
    "dok_datum": "2020-11-12 00:00:00",
    "avsnittsrubrik": "Riksrevisionens rapport om konsumentskydd vid köp av nyproducerade bostadsrätter",
    "underrubrik": "",
    "kammaraktivitet": "ärendedebatt",
    "anforande_id": "a6990b52-8f35-eb11-914a-901b0e9b71a8",
    "anforande_nummer": "6",
    "talare": "Ola Johansson (C)",
    "parti": "C",
    "anforandetext": "<p></p><p>Fru talman! Avtalsfriheten är såklart ett fundament i en marknadsekonomi. Men vi ska tänka på att den ena avtalsparten i det här fallet är en byggmästarbildad bostadsrättsförening. Bostadsutvecklaren är en företagare som tar betydande ekonomiska långsiktiga risker genom att gå in i ett bostadsutvecklingsprojekt. Det ska man komma ihåg. Det är risker som kan påverkas av en kraftig prisnedgång och även naturligtvis av en uppgång. Det finns gungor och karuseller i detta för både bostadsutvecklaren och konsumenten.</p><p>Vi har två intressen att bevaka. Jag och Larry Söder är överens om att vi måste skapa bästa möjliga förutsättningar för det privata näringslivet att utveckla bostäder, såväl hyresrätter som bostadsrätter.</p><p>Min fråga till Larry Söder får jag inte riktigt svar på. Den reservation som han avgett påminner om Vänsterpartiets. Hur långt är Larry Söder beredd att gå för att ytterligare stärka konsumentskyddet, utan att det påverkar bostadsutvecklarnas incitament att ta de ekonomiska risker som det innebär att ge sig ut på en bostadsmarknad där priser kan gå upp och priser kan gå ned, där efterfrågan kan öka och efterfrågan kan minska?</p>",
    "intressent_id": "0934639939611",
    "rel_dok_id": "H801CU2",
    "replik": "Y",
    "systemdatum": "2020-12-03 18:45:57"
  }
}