{
  "anforande": {
    "dok_hangar_id": "5057355",
    "dok_id": "H70983",
    "dok_titel": "Protokoll 2019/20:83 Fredagen den 6 mars",
    "dok_rm": "2019/20",
    "dok_nummer": "83",
    "dok_datum": "2020-03-06 00:00:00",
    "avsnittsrubrik": "Svar på interpellation 2019/20:246 om tillstånd för kamerabevakning",
    "underrubrik": "",
    "kammaraktivitet": "interpellationsdebatt",
    "anforande_id": "d66c76a3-a984-ea11-9134-0090facf175a",
    "anforande_nummer": "20",
    "talare": "Boriana Åberg (M)",
    "parti": "M",
    "anforandetext": "<p>Herr talman! Jag vill bara uppmana ministern att berätta för de människor som har fått sina hem länsade på värdesaker, fått sina båtmotorer stulna och sett hur stöldgods förs ut ur landet utan att någon reagerar att antalet bostadsinbrott minskar och att regeringen har fått bukt med stöldligorna. Den statistik som ministern hänvisar till väger väldigt lätt för den som själv har blivit utsatt, om ens barn har blivit misshandlat eller om något annat har skett på grund av att klimatet i samhället har blivit mycket råare och att kriminaliteten har ökat.</p><p>Låt mig säga något om Moderaternas förslag. De förslag som ni nu får igenom om tillståndsbefriade övervakningskameror i kollektivtrafiken och för myndigheter som sysslar med brottsbekämpande verksamhet var Moderaternas förslag. Ni röstade inte för dem. Ministern kan titta på betänkandet om lagen om kameraövervakning. </p><p>Där var Moderaternas förslag att man ska göra det lättare att sätta upp kameror i otrygga områden. Detsamma borde gälla kommuner och regioner. Man borde lita på våra företrädare där - att de sätter upp kameror där det behövs för att öka människors trygghet.</p>",
    "intressent_id": "0105632258713",
    "rel_dok_id": "H710246",
    "replik": "N",
    "systemdatum": "2020-04-22 16:58:45"
  }
}