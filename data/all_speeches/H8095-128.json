{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:446 om UD:s reseavrådan till de nordiska grannländerna",
    "underrubrik": "",
    "kammaraktivitet": "interpellationsdebatt",
    "anforande_id": "d748e5fe-ab04-eb11-9146-901b0e9b71a8",
    "anforande_nummer": "128",
    "talare": "Utrikesministern Ann Linde (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det finns flera skillnader avseende vilka åtgärder som har vidtagits i de olika nordiska länderna för att hantera pandemin. Vi skulle gärna ha haft en dialog om de beslut som påverkar resor och handel över våra nordiska gränser. </p><p>Med tanke på vad de nordiska grannländerna betyder för varandra - vi är ofta varandras viktigaste handelspartner, och 65 000 personer arbetspendlar normalt över de nordiska gränserna - gav besluten om att stänga gränserna flera uppenbara negativa följder, inte minst på lokal och regional nivå, som framför allt Håkan Svenneling har pekat på flera gånger. Exempelvis minskade norska medborgares gränshandel under andra kvartalet med 99 procent. </p><p>Det norska systemet för att kategorisera nordiska områden till grund för karantän för inresande, där bland annat antalet nya bekräftade positiva fall ska vara färre än 20 per 100 000 invånare under de senaste två veckorna, har medfört att vissa svenska län har gått från att ha varit öppna till att stängas och öppnas igen. Det gav Håkan Svenneling konkreta bevis på. När Norge åter införde karantänskrav för resenärer från bland annat Värmland den 12 augusti, endast tre veckor efter att gränshandeln åter kommit igång - där det värmländska nyckeltalet var 20,2 per 100 000, det vill säga att det var 0,2 över gränsen och handlade om färre än tio smittade personer - framhöll både jag och utrikeshandelsminister Anna Hallberg att detta var ett beslut som har helt oproportionerliga konsekvenser. </p><p>Det norska folkhälsoinstitutet, FHI, rekommenderar nu att karantänskrav återigen ska införas för Jämtland. Rekommendationerna kommer bara några dagar efter att den norska regeringen har öppnat gränsen mot Jämtland. Detta baseras på mycket små förändringar i smittspridningsstatistiken. </p><p>Denna typ av agerande skapar en oförutsägbarhet och ovisshet som har allvarliga konsekvenser för enskilda personer och för handeln i gränsregionerna. </p><p>Just detta exempel använde jag i går på ett officiellt möte med alla NB8-länderna, de nordiska och baltiska länderna, med en betydande skär-pa. </p><p>I Öresundsregionen är det vanligtvis ca 15 000 som pendlar dagligen, och ca 90 procent av dem pendlar från Sverige till Danmark. Enligt de senaste siffrorna arbetar 11 procent av pendlarna från Skåne inom den danska vården. </p><p>I Danmark införde man också ett krav på sex dagars hotellvistelse även för dem som fick komma in i Danmark. För mig framstår detta som obegripligt. Om man nu är rädd för smitta från Sverige ska man inte låta folk stanna i sex dygn. Då skulle man i stället säga att de får stanna i sex timmar. Objektiviteten i dessa restriktioner måste ifrågasättas. </p><p>I Norrbotten har den minskade gränshandeln med Norge och Finland slagit hårt mot näringslivet. 80 procent av företagen i Norrbotten har på-verkats negativt av pandemin, och 70 procent har behövt vidta besparings-åtgärder. </p><p> STYLEREF Kantrubrik \\* MERGEFORMAT Svar på interpellationer</p><p>Jag tror att vi har goda förutsättningar att göra det bättre framöver. Jag och mina ministerkollegor har haft en intensiv dialog med våra nordiska kollegor, och vi har tagit upp dessa frågor om de negativa konsekvenserna flera gånger. Vi har verkat för att regionala och lokala lösningar för människor som bor i gränsområdena i våra länder ska komma till stånd. Och i våra kontakter med de nordiska länderna har vi särskilt framhållit de regionala skillnaderna i smittspridningen och vikten av en kontinuerlig dialog. </p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:12"
  }
}