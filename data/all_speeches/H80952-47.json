{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellation 2020/21:192 om hot mot förtroendevalda",
    "underrubrik": "",
    "kammaraktivitet": "interpellationsdebatt",
    "anforande_id": "69a9e37b-c567-eb11-914e-901b0e9b71a0",
    "anforande_nummer": "47",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag tackar för en bra diskussion. Vi har alla ett ansvar för att se till att så mycket vi kan göra bekämpa den här typen av hot, hat och drev mot enskilda politiker.</p><p>Thomas Morell har rätt i att en del av det här ligger längre tillbaka i tiden, men det gäller inte Anton Lundin Pettersson och våldsdådet i Trollhättan. Det skedde för bara några år sedan, och där var bakgrunden bland annat just en radikalisering på nätet. Peter Mangs hade en annan typ av bakgrund, men det var också fråga om en radikalisering. Ännu längre tillbaka i tiden, i början av 90-talet, gick Lasermannen, John Ausonius, runt och sköt invandrare i Stockholm. Det var också hatbrott.</p><p>Jag vill återkomma till att sociala medier har förgiftats de senaste åren, framför allt från högerextremt håll. Detta är mycket påtagligt. Jag påstår att det är därifrån hotet kommer. Jag påstår också att det inte kan vara en tillfällighet att samma konton som underbygger Sverigedemokraterna också ägnar sig åt den typen av hat och hot. Kan Thomas Morell göra någonting åt det är jag den förste att tacka, för det tycker jag verkligen skulle behövas.</p><p>Hur vi uppträder mot varandra och hur vi diskuterar färgar naturligtvis också av sig på resten av samhället och samhällsdebatten. Därför måste vi ta ansvar även för det.</p><p>Jag önskar Thomas Morell en god jul och ett gott nytt år. Vi hoppas som sagt att nästa år blir bättre än det här året har varit, och vi kommer att ses i fler debatter framöver.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H810192",
    "replik": "N",
    "systemdatum": "2021-02-05 16:19:42"
  }
}