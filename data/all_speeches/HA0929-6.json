{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Svar på interpellation 2022/23:35 om prostitution som grund för utvisning från Sverige",
    "underrubrik": "",
    "kammaraktivitet": "interpellationsdebatt",
    "anforande_id": "e971ad46-b895-ed11-9180-901b0e9b71a0",
    "anforande_nummer": "6",
    "talare": "Denis Begic (S)",
    "parti": "S",
    "anforandetext": "<p>Fru talman! Vi pratar just nu om prostitution. Det är det som är kärnan i denna fråga, och det var därför jag gick upp i debatten. Det handlar inte om all annan kriminalitet, för där kan vi komma överens. Men inom prostitution är kvinnorna utsatta, och återigen ska de som har det värst anses vara kriminella. </p><p>Jämställdhetsministern säger att hon träffar poliser i sitt yrke. Det gläder mig att vi har fått en åklagare som jämställdhetsminister, för hon förstår dessa frågor. Samtidigt oroar det mig att jag inte får svar på frågan om jämställdhetsministern anser att dessa kvinnor är kriminella. För mig kan de aldrig vara kriminella, och det får inte finnas en sådan formulering i någon svensk lagstiftning. De är de mest utsatta av alla.</p><p>Jag ställer frågan igen: Anser jämställdhetsministern att dessa kvinnor är kriminella och bör utvisas?</p>",
    "intressent_id": "0466653728712",
    "rel_dok_id": "HA1035",
    "replik": "N",
    "systemdatum": "2023-01-16 17:10:57"
  }
}