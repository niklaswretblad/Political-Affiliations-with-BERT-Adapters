{
  "anforande": {
    "dok_hangar_id": "5117432",
    "dok_id": "H90955",
    "dok_titel": "Protokoll 2021/22:55 Onsdagen den 19 januari",
    "dok_rm": "2021/22",
    "dok_nummer": "55",
    "dok_datum": "2022-01-19 00:00:00",
    "avsnittsrubrik": "2021 års redogörelse för bolag med statligt ägande",
    "underrubrik": "",
    "kammaraktivitet": "ärendedebatt",
    "anforande_id": "60712b27-beb5-ec11-9167-901b0eac4c78",
    "anforande_nummer": "89",
    "talare": "Camilla Brodin (KD)",
    "parti": "KD",
    "anforandetext": "<p>Herr talman! Jag vill också börja med att hälsa Anders Frimert välkommen till näringsutskottet. Det har varit intressant att lyssna på ledamotens anförande här i dag.</p><p>Jag hade inte tänkt att ta replik, men när jag lyssnade på ledamoten i slutet lät det nästan som om alla statens bolag är en skänk från ovan och att allt verkligen är toppen med alla statliga bolag.</p><p>Ett exempel som jag tar upp och tittar på här är det statliga bolaget Svevia. Det är i dag Trafikverkets största leverantör, men det är man också för att man prisdumpar ganska hårt. Den största avvikelsen som vi kunde ta del av i en rapport förra året handlar om ett bud på 262 miljoner kronor där den närmaste konkurrentens anbud var 461 miljoner kronor. Det är alltså en otroligt osjyst prisdumpning på en marknad av ett statligt bolag.</p><p>Det är inte så att jag tror att ledamoten kan ha satt sig in i exakt alla frågor, men är det verkligen statens uppgift att slå undan benen på de privata aktörer som försöker att överleva på en fungerande marknad?</p>",
    "intressent_id": "0378597308227",
    "rel_dok_id": "H901NU4",
    "replik": "Y",
    "systemdatum": "2022-04-06 17:28:44"
  }
}