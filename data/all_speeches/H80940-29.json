{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "ce6dfcf1-df3e-eb11-914a-901b0e9b71a8",
    "anforande_nummer": "29",
    "talare": "Amanda Palmstierna (MP)",
    "parti": "MP",
    "anforandetext": "<p>Fru talman! Tack, statsministern, för återrapporten och tydliga och bra svar!</p><p>Jag instämmer med många andra riksdagsledamöter angående detta med rättsstatens principer. Demokratin är ju Europeiska unionens bultande hjärta och verkligen det ordentliga mervärdet av Europeiska unionen och de grundläggande värderingarna: jämlikhet, rättsstatens principer, domstolarnas oberoende och mänskliga rättigheter.</p><p>Vi ser nu till exempel i Polen en väldigt tuff situation när det gäller abortfrågan, och där det genomförs stora demonstrationer som vi försöker stötta.</p><p>Det är liksom inte bara paragrafer på ett papper, utan det är människor av kött och blod som drabbas om detta inte blir på ett bra vis. Jag uppskattar därför att statsministern har varit väldigt tydlig inför Europeiska rådet och även här i frågestunden med att detta är något som Sverige driver på väldigt tydligt för. Det var ju förhandlingar om de här frågorna i somras, även om man kan tycka att de egentligen inte borde vara förhandlingsbara.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Ordningsföljden är väldigt viktig, för som jag har förstått det kommer man att först besluta om rättsstatens principer och därefter om hela budgetpaketet. Om jag har förstått det rätt blir det en fördel för oss demokratiivrare, så att säga, att lite grann av hävstångseffekten i så fall faller bort. Man kanske får syna korten lite där. Hur mycket har Polen och Ungern egentligen att sätta emot i detta när de har alla andra länder emot sig?</p><p>Jag skulle vilja ha en försäkran från statsministern om att vi nu verkligen håller ut hela vägen med det förslag som kommit från EU-parlamentet.</p>",
    "intressent_id": "0999976269027",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}