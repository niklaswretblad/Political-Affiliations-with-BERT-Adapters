{
  "anforande": {
    "dok_hangar_id": "5037030",
    "dok_id": "H609107",
    "dok_titel": "Protokoll 2018/19:107 Tisdagen den 18 juni",
    "dok_rm": "2018/19",
    "dok_nummer": "107",
    "dok_datum": "2019-06-18 00:00:00",
    "avsnittsrubrik": "Förlängning av lagen om tillfälliga begränsningar av möjligheten att få uppehållstillstånd i Sverige",
    "underrubrik": null,
    "kammaraktivitet": "ärendedebatt",
    "anforande_id": "98d15394-48ca-e911-9123-901b0eac4c78",
    "anforande_nummer": "92",
    "talare": "Hans Eklind (KD)",
    "parti": "KD",
    "anforandetext": "<p>Fru talman! Skillnaden mellan Paula Bieler och mig är att jag tror att det är fullt möjligt att ha en migrationspolitik där vi ger rätten för de familjer som splittrats att återförenas här i Sverige om det inte går att återförenas i hemlandet. Jag tror dessutom att det är välgörande för oss om vi ska lyckas med den integrationsutmaning som jag pekade på i mitt anförande, nämligen den skuld vi har att betala.</p><p>Att låta familjer återförenas menar jag är en väldigt viktig integrationsåtgärd om vi ska få det att fungera. Om exempelvis jag som pappa har skilts från min fru och mina barn kanske det inte är detta med svenska språkets grammatik och ord eller hur vår kultur fungerar och vilka värderingar som finns här som ligger överst på min agenda. Oron för min fru och mina barn kommer hela tiden att vara prioriterad.</p><p>Jag tror att en familjeåterförening kan hjälpa till att ge Sverige en bättre integration. Där har det brustit.</p><p>Sedan var jag tydlig, tycker jag själv, med att vi måste - och vi kristdemokrater vill medverka till det - hitta de verktyg och de åtgärder som krävs så att vi får ned söktrycket. Vi kan inte fortsätta att ta emot så här många människor om vi inte förmår integrera. Jag brukar säga att migrationspolitiken måste ta hänsyn till förmågan att integrera människor.</p><p>Jag misstänker att det är andra saker än kanske enbart det lagstiftningsmässiga som vi måste kika på. Hur man kvalificerar sig till välfärdssystemen nämnde jag exempelvis i mitt anförande. Jag tror att det, om vi kan göra det annorlunda, är en sådan faktor som vi på allvar måste kika på.</p><p> STYLEREF Kantrubrik \\* MERGEFORMAT Förlängning av lagen om tillfälliga begränsningar av möjligheten att få uppehållstillstånd i Sverige</p><p>Jag nöjer mig med att svara som så. Men familjeåterförening finns i den proposition som har lagts fram och som vi dag har att behandla och besluta om. Den är vi kristdemokrater för. Familjer ska hållas ihop.</p>",
    "intressent_id": "0494242537816",
    "rel_dok_id": "H601SfU26",
    "replik": "Y",
    "systemdatum": "2019-08-29 12:35:10"
  }
}