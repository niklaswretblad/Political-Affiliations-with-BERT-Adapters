{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2577235a-6cad-ed11-917f-901b0eac4c70",
    "anforande_nummer": "47",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag var också med i de säkerhetspolitiska samtalen. Jag var också med och upplevde hur de säkerhetspolitiska samtalen kortades, trots att det fanns saker på vår agenda som vi behövde titta på. Jag var också med och hörde hur man slog bort att det skulle bli problem med Turkiet och Ungern. Det är därför vi sitter här i dag. Det är därför utrikesministern sitter i skiten, och där sitter han fast. Det är därför Morgan Johansson säger att detta ligger på is, att det inte kommer att hända någonting med den svenska Natoansökan.</p><p>Nu har vi fått berättat för oss att den svenska riksdagen också ska rösta om detta, trots att det inte har någon betydelse eftersom bara 28 av 30 länder har godkänt Sveriges Natoansökan. Vänsterpartiet och Miljöpartiet lyckades med precision peka ut 2 av 30 länder och säga att dessa kommer att bli problemet. Alla sa: Nej, det kommer inte att hända. Jag tror att det är väldigt viktigt att komma ihåg det för historieskrivningen.</p><p>Det är därför jag menar att vi måste prata om vilka makthavare, som svenska folket inte har valt, som ligger bakom detta. Jens Stoltenberg är i högsta grad ansvarig för att Sveriges säkerhetssituation är så dålig som den är just nu. Det har han bidragit till genom de råd han gav till den socialdemokratiska regeringen och de råd han har gett till den nya moderatledda regeringen.</p><p>Morgan Johansson har ju rätt: Han var med själv. Han är ansvarig för att vi sitter där vi sitter.</p><p>Det jag kräver är att vi ska gå tillbaka till det svenska signumet trovärdig diplomati, att vi är trovärdiga i vår utrikespolitik och för den på ett lugnt och sansat sätt. Det gör vi inte längre. Morgan Johanssons och Billströms Twitterkonton är två väldigt bra exempel. Jag tror att det skulle behövas mer av det.</p><p>Jag menar att det är viktigt att belysa makthavares roll när de är välavlönade tjänstemän i Regeringskansliet. Då förtjänar man att granskas. Det är bra om svenska medier gör det, och det är bra om svenska politiker också gör det.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}