{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Svar på interpellation 2018/19:107 om en utvärdering av kemikalieskatten",
    "underrubrik": null,
    "kammaraktivitet": "interpellationsdebatt",
    "anforande_id": "a141e42a-e365-e911-911b-901b0eac4c78",
    "anforande_nummer": "67",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Innan vi drar alltför långtgående slutsatser av sysselsättningseffekterna av skatten ska vi nog göra den utvärdering som riksdagen har beställt och som regeringen också kommer att leverera. Vi vet ännu inte om vi kommer att få de effekter som Boriana Åberg lyfter fram. Det låter på henne som om de redan har skett här och nu. Det vore nog bra att vi först genomför utvärderingen.</p><p>Det är symtomatiskt att just Moderaterna ställer interpellationer om olika miljöstyrande åtgärder. Moderaterna är ett av de partier i Sveriges riksdag som allra minst är intresserade av att ta det ansvar som vår generation har för att lämna över en planet också för framtida generationer. Vi har en svensk förebild, Greta Thunberg, som nu inspirerat tusentals skolelever runt om i hela världen att demonstrera för att vi politiker ska ta det nödvändiga ansvaret att rädda klimatet och miljön. Jag som socialdemokrat vill att vi ska göra detta. </p><p>Därför kommer vi att se till att göra förbättringar inom flera av de områden där Moderaterna slaktade de klimatåtgärder som den tidigare regeringen hade infört. Vi kommer att se till att ta vårt ansvar för den globala omställningen. Vi kommer att vara en ledande nation i detta och vara en inspirationskälla för andra länder i stället för att släpa fötterna efter oss på det sätt som vi sett tydliga uttryck för i moderat politik. </p><p>Denna regering vill ta ansvar för kommande generationer och kommer att med riksdagens stöd göra det genom våra förslag. Jag vet att Moderaterna kommer att rösta nej, men alla som tror på våra barn och deras framtid kommer att rösta ja.</p><p>Interpellationsdebatten var härmed avslutad.</p>",
    "intressent_id": "098412828516",
    "rel_dok_id": "H610107",
    "replik": "N",
    "systemdatum": "2019-04-23 18:17:26"
  }
}