{
  "anforande": {
    "dok_hangar_id": "5039368",
    "dok_id": "H7099",
    "dok_titel": "Protokoll 2019/20:9 Tisdagen den 24 september",
    "dok_rm": "2019/20",
    "dok_nummer": "9",
    "dok_datum": "2019-09-24 00:00:00",
    "avsnittsrubrik": "Svar på interpellation 2018/19:284 om momsbeläggning av sjukvårdstjänster",
    "underrubrik": "",
    "kammaraktivitet": "interpellationsdebatt",
    "anforande_id": "29bbbbe7-53ef-e911-9128-901b0e9b71a0",
    "anforande_nummer": "29",
    "talare": "Ann-Sofie Alm (M)",
    "parti": "M",
    "anforandetext": "<p>Fru talman! Jag tackar finansministern för svaret.</p><p>Jag blir upprörd i talarstolen därför att jag förstår vad detta kommer att innebära om det genomförs. Jag skulle så gärna vilja att regeringen gjorde den här konsekvensanalysen och verkligen tog in vad som kommer att ske om detta går igenom.</p><p>I januariavtalet mellan regeringen, C och L skriver partierna att konkurrensneutralitet ska råda mellan offentliga och fristående vårdgivare vad gäller ekonomiska villkor. Det faktum att systemet med momskompensation till regioner och kommuner innebär att man behandlar dem olika i momshänseende tycker jag att man ska fästa ganska stor vikt vid. En del regioner - inte alla - ger schablonersättning för momsen till privata vårdgivare. Men i en konsekvensanalys är det viktigt att beakta att schablonersättningen inte speglar företagets faktiska momskostnader.</p><p>När man förstår att den momskompensation de får från regionen inte täcker de nya momskostnaderna när vårdmomsen införs förstår man också att det blir otroligt svårt ekonomiskt att fortsätta att bedriva den vård som ges. Jag skulle väldigt gärna vilja se konsekvensanalysen från regeringen skyndsamt innan fler privata vårdföretagare lägger ned sin verksamhet.</p>",
    "intressent_id": "028954589415",
    "rel_dok_id": "H7C120190924ip",
    "replik": "N",
    "systemdatum": "2019-10-15 15:59:32"
  }
}