{
  "anforande": {
    "dok_hangar_id": "5039971",
    "dok_id": "H70911",
    "dok_titel": "Protokoll 2019/20:11 Fredagen den 27 september",
    "dok_rm": "2019/20",
    "dok_nummer": "11",
    "dok_datum": "2019-09-27 00:00:00",
    "avsnittsrubrik": "Svar på interpellation 2018/19:274 om försäljning av sälprodukter",
    "underrubrik": "",
    "kammaraktivitet": "interpellationsdebatt",
    "anforande_id": "25288386-01f0-e911-9126-901b0eac4c70",
    "anforande_nummer": "15",
    "talare": "Runar Filper (SD)",
    "parti": "SD",
    "anforandetext": "<p>Herr talman! Jag tackar statsrådet för svaret. </p><p>Vi tar också stor hänsyn till både näring och forskning. Som jag sa är det flera forskare som har hävdat att vi måste få större incitament för att kunna jaga säl, eftersom många tusen fler än i dag behöver skjutas. </p><p>Runt om i landet höjs nu röster mot EU:s förbud mot handel med sälprodukter. Det är ett faktum. Förbudet är märkligt och verkar vara följden av ett slags politiskt spel. </p><p>Sedan 2015 råder det alltså totalförbud mot handel med sälprodukter, vilket statsrådet har redogjort för. EU-reglerna gör undantag för vissa inuitsamhällen och ursprungsbefolkningar. Men en svensk säljägare får inte sälja någonting från sälen. Det är ett märkligt förbud. Att skjuta djur utan att ta till vara kroppen är inte försvarbart och inte god viltvård. Historiskt sett har skinn, päls, kött och fett varit en handelsvara. Sälkött kan också vara en gastronomisk upplevelse om det tillagas på rätt sätt. </p><p> STYLEREF Kantrubrik \\* MERGEFORMAT Svar på interpellationer</p><p>Lokala politiker och jägarföreträdare kämpar för att riva upp handelsförbudet. Så är det. Intresset hos jägare att gå ut och skjuta en säl som man inte får ta till vara kan inte vara alltför entusiasmerande. Om inte licensjakten, som träder i kraft den 29 november i år, faller väl ut och om inte avskjutningen ökar nämnvärt jämfört med tidigare skyddsjakt måste det till incitament. Det förstår vem som helst. </p><p>Ett hävande av handelsförbud kan dock ta många år att verkställa. Det är vi medvetna om. Skulle en ersättning per skjuten säl kunna vara ett sätt att locka fler att jaga? Förr kallades det skottpengar. Det förordas faktiskt av både forskare och säljägare. Tusentals fler sälar behöver skjutas runt om i Sverige om det ska få någon effekt. Men denna skyddsjakt är inte så enkel som att bara gå ut och skjuta en säl. Det får bara göras 200 meter från den plats där man fiskar och där redskap eller fångster har förstörts. Det gör det mycket mer komplicerat än vad det låter.</p><p>Kan statsrådet svara på hur säljakten ska kunna nå önskvärd effekt utan dessa nämnda incitament?</p>",
    "intressent_id": "065701062615",
    "rel_dok_id": "H7C120190927ip",
    "replik": "N",
    "systemdatum": "2019-10-16 12:42:05"
  }
}