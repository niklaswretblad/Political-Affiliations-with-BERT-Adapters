{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "b36dfcf1-df3e-eb11-914a-901b0e9b71a8",
    "anforande_nummer": "2",
    "talare": "Jessika Roswall (M)",
    "parti": "M",
    "anforandetext": "<p>Fru talman! Jag tackar statsministern för återrapporten. Jag kommer främst att fokusera på budgeten. Min kollega Johan Hultberg kommer att lyfta fram coronakrisen, som var en huvudpunkt på Europeiska rådets möte. Icke förty var det mycket rapportering både före och efter mötet om Ungerns och Polens veto i budgetfrågan. Europeiska rådets ordförande Charles Michel lyfter fram den prekära situation som nu har uppstått. Bland annat sa han på presskonferensen: Vi kommer att fortsätta diskussionerna för att hitta en lösning som är acceptabel för alla.</p><p>Min tolkning av Ungerns och Polens uttalande är att de inte är beredda att acceptera någon lösning. Jag undrar hur statsministern tolkar rådets ordförande och vad statsministern tycker är en acceptabel lösning.</p><p>Vi moderater var i somras kritiska till den överenskommelse som till slut träffades om rättsstatsmekanismen. Därför är jag tacksam över att Europaparlamentet har drivit fram det här förslaget, som 25 - eller 24, beroende på hur man ska tolka Slovakiens uttalande - länder tydligt säger ja till. Det är klart att EU-samarbetet alltid är en fråga om kompromisser och ett ständigt förhandlande. Men Sverige kan inte kompromissa bort EU:s grundläggande värderingar.</p><p>Sverige kommer även fortsatt att vara en av de absolut största nettobetalarna. Det har Sverige sagt okej till. En ganska viktig anledning är att många andra EU-länder har det extra svårt. Det är såklart så att alla medlemsstater formellt har lika mycket att säga till om i den här frågan. Men Sverige och den svenska regeringen har ett extra moraliskt ansvar gentemot vårt lands skattebetalare att se till att den här rättsstatsmekanismen kommer på plats. Moderaterna är inte beredda till några kompromisser. Jag undrar vad statsministern säger.</p>",
    "intressent_id": "0718034011110",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}