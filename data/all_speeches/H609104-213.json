{
  "anforande": {
    "dok_hangar_id": "5036391",
    "dok_id": "H609104",
    "dok_titel": "Protokoll 2018/19:104 Torsdagen den 13 juni",
    "dok_rm": "2018/19",
    "dok_nummer": "104",
    "dok_datum": "2019-06-13 00:00:00",
    "avsnittsrubrik": "Riksrevisionens rapport om Landsbygdsprogrammet 2014-2020",
    "underrubrik": null,
    "kammaraktivitet": "ärendedebatt",
    "anforande_id": "076a111d-47ca-e911-9123-901b0eac4c78",
    "anforande_nummer": "213",
    "talare": "John Widegren (M)",
    "parti": "M",
    "anforandetext": "<p>Fru talman! Tack, Maria Gardfjell, för dina svar!</p><p>Faktum är att också hästen är ett fantastiskt betesdjur som kan gynnas på de svenska naturbetesmarkerna. Jag ser jättegärna att hästbranschen lyfts upp och kommer vidare, för det finns som sagt fler hästar än mjölkkor i Sverige i dag. Hästen behöver hjälpa till på naturbetesmarkerna. Det är absolut ett fantastiskt djur att använda sig av i växelbetning med nötkreatur och får. Det är oerhört viktigt.</p><p>Det är bra med småskaliga livsmedelsförädlingsföretag och annat och att det blir mer och mer småskaligt. Men jag tror att det är viktigt att vi också pratar om det stora produktionsjordbruket, för vi kommer att behöva bulkproduktionen också. Den kommer att behövas.</p><p>Jag brukar slänga mig med LRF:s gamla uttryck: Under de kommande 40 åren ska vi producera lika mycket mat som vi har gjort under de senaste 8 000 åren. Det är mycket mat! Då behöver vi bulkproduktionen, men vi behöver såklart också ta vara på de små, duktiga livsmedelsföretagen. Vi behöver ha helheten.</p><p>För vissa passar det väldigt bra att vara ekologiska, och för andra passar det väldigt bra att vara konventionella. För min egen del är det som jag lyfte fram tidigare: Om jag skulle ha lagt om till ekologiskt skulle jag ha behövt köpa in gödsel. Eftersom jag har mina dikor i ranchproduktion vintertid får jag ingen särskilt bra gödsel till mina åkermarker under odlingsåret. Då måste jag i stället köpa in ekologisk gödsel och forsla den, och jag skulle i och för sig kunna köpa konventionell hönsgödsel och använda som ekologisk gödsel. Det blir komplext.</p><p>Riksrevisionens rapport om Landsbygdsprogram-met 2014-2020</p><p>Fru talman! Jag tycker ändå att ledamoten Maria Gardfjell bjuder till bra när det gäller svensk livsmedelsproduktion, och jag ser absolut fram emot många kommande debatter om detta.</p><p>(Applåder)</p>",
    "intressent_id": "025877594729",
    "rel_dok_id": "H601MJU17",
    "replik": "Y",
    "systemdatum": "2019-08-29 12:24:45"
  }
}