{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "04839754-be2a-ed11-9178-901b0e9b71a8",
    "anforande_nummer": "86",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Herr talman! Jag vill tacka för debatten, som på sätt och vis har varit belysande. </p><p>Vi kommer att fortsätta att förstärka polisen med mer resurser, mer utrustning och fler anställda på precis det sätt vi hittills har gjort under vår period. Vi kommer också att satsa på det förebyggande arbetet, det vill säga skola, socialtjänst och fritidsverksamhet, för att försöka se till att bryta nyrekryteringen till de kriminella gängen. Det är väl där en av skiljelinjerna mot högerpartierna går, eftersom högern inte bryr sig om det. </p><p>Efter den här debatten förstår jag dock att skiljelinjen är värre än så, för den retorik vi har hört från högern - krigsretoriken, splittringen och hetsen - har ju tagit ytterligare några steg framåt under den här debatten. Det vi har hört från Sverigedemokraterna under debatten låter ju som Donald Trump på steroider. Man tar ytterligare steg för att försöka stämpla och skuldbelägga grupper för det våld som ett fåtal extremister utövar. </p><p>Så kan vi inte ha det. Vi måste faktiskt kunna föra en diskussion som har betydligt större höjd än det vi har hört från högern under den här debatten. </p><p></p><p>Den särskilda debatten var härmed avslutad.</p>",
    "intressent_id": "0473783431010",
    "rel_dok_id": "",
    "replik": "N",
    "systemdatum": "2022-09-02 14:54:40"
  }
}