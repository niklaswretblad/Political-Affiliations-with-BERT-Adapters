{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "bf6dfcf1-df3e-eb11-914a-901b0e9b71a8",
    "anforande_nummer": "14",
    "talare": "Ilona Szatmari Waldau (V)",
    "parti": "V",
    "anforandetext": "<p>Fru talman! Tack för återrapporten, statsministern!</p><p>Jag vill börja med att uttrycka Vänsterpartiets fulla stöd för att statsministern inte ska vika en tum när det gäller rättsstatens principer.</p><p>Jag vill också återknyta till EU-nämndens sammanträde inför Europeiska rådet. Jag lyfte då risken för att länder i syd inte ska få del av vaccinet och var nöjd med statsministerns svar att Sverige driver den frågan och att Europeiska unionen också i sitt bistånd ser till att vaccin kommer att fördelas över hela världen, så att säga.</p><p>Nu har jag dock en fråga som gäller samarbetet inom EU: Hur säkerställer man att vaccinet kommer att distribueras jämnt i unionen och efter behov, så att det inte också här blir så att de rika och mer framfusiga länderna får mer av vaccinet? Vi har ju tidigare sett hur vissa länder har stängt sina gränser och beslagtagit material som skulle vidare, till exempel till Sverige. Finns det någon risk att detta kommer att ske nu?</p><p>Jag har också en fråga som gäller vaccinet. Vi vet ju att många stater och även unionen har satsat miljarder sammanlagt på forskning. Kommer det att på något sätt påverka priset, eller är det enbart kommersiellt framställt vaccin som unionen och Sverige nu har upphandlat?</p><p>Statsministern nämnde också att det finns ett vaccinmotstånd och att ni hade pratat om att det krävs tydlig och övervägd information. Jag skulle vilja veta lite mer om hur ni pratade om att vaccinmotståndet skulle kunna övervinnas. Pratades det till exempel någonting om repressalier i form av reserestriktioner eller liknande från någon stat?</p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}