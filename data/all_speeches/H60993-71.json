{
  "anforande": {
    "dok_hangar_id": "5034193",
    "dok_id": "H60993",
    "dok_titel": "Protokoll 2018/19:93 Onsdagen den 15 maj",
    "dok_rm": "2018/19",
    "dok_nummer": "93",
    "dok_datum": "2019-05-15 00:00:00",
    "avsnittsrubrik": "Förstärkta återfallsförebyggande åtgärder vid villkorlig frigivning",
    "underrubrik": null,
    "kammaraktivitet": "ärendedebatt",
    "anforande_id": "18241088-a487-e911-9121-901b0e9b71a0",
    "anforande_nummer": "71",
    "talare": "Adam Marttinen (SD)",
    "parti": "SD",
    "anforandetext": "<p>Herr talman! Som jag sa inledningsvis i mitt anförande avser jag att ställa frågan till relevanta oppositionspartier gällande just villkorlig frigivning och det som Kristdemokraterna har nämnt i sitt särskilda yttrande som en \"farlighetsbedömning\".</p><p>Nu landade vi ju i ett tillkännagivande som regeringen förvisso har accepterat när det gäller att deltagande i behandlingsprogram och missskötsel i anstalt skulle kunna vara två skäl som föranleder uppskjuten villkorlig frigivning. Det finns också en hel del svar i betänkandet kring varför regeringen inte vill att en farlighetsbedömning ska kunna ligga till grund för uppskjuten villkorlig frigivning.</p><p>Min fråga till Kristdemokraterna är därför, trots det svar som finns i betänkandet gällande just farlighetsbedömningen, om Kristdemokraterna fortsatt kommer att driva den frågan i höst och motionera om den så att vi tillsammans kan skapa en bredare samsyn, kanske tillsammans med fler partier, om att en farlighetsbedömning av intagna ska kunna föranleda uppskjuten villkorlig frigivning. Står ni fast vid den ståndpunkten, och kommer ni att fortsätta att driva den tillsammans med Sverigedemokraterna i höst?</p>",
    "intressent_id": "0831039938224",
    "rel_dok_id": "H601JuU25",
    "replik": "Y",
    "systemdatum": "2019-06-05 17:14:43"
  }
}