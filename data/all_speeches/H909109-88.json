{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Svar på interpellation 2021/22:463 om Postnords efterlevnad av gällande lagstiftning",
    "underrubrik": "",
    "kammaraktivitet": "interpellationsdebatt",
    "anforande_id": "0b839754-be2a-ed11-9178-901b0e9b71a8",
    "anforande_nummer": "88",
    "talare": "Thomas Morell (SD)",
    "parti": "SD",
    "anforandetext": "<p></p><p>Herr talman! Tack, statsrådet, för svaret!</p><p>Nu står vi här igen. Det är sjätte gången i ordningen och andra gången med nuvarande statsråd; det var fyra gånger innan dess med det tidigare statsrådet. Det är samma ärende: Postnord och att Postnord inte följer gällande lagstiftning.</p><p>I svaret sa statsrådet att budskapet är tydligt från regeringen: Det ska vara ordning och reda på våra vägar. Jag är den förste att hålla med om det. Det måste vara ordning och reda. Det måste vara en sund konkurrens för de företag som är där ute och arbetar. Det ska vara rimliga villkor för dem som är anställda inom transportnäringen.</p><p>Då måste det också kosta pengar när man gör fel. Det måste från statens sida vidtas åtgärder mot dem som bryter mot regelverket.</p><p>Då blir det ju väldigt märkligt att vi står här för sjätte gången och diskuterar Postnord och Postnords del i den här osunda verksamheten. De figurerar ständigt och jämt i sammanhang där polisen rapporterar brott. För mig är det störande att ett statligt bolag inte har bättre ordning på sig. Det är störande.</p><p>Regeringen skickade ut ett pressmeddelande den 22 april förra året. Där stod det att regeringen hade beslutat att åkerier som bryter mot kör och vilotidsreglerna ska betala sanktionsavgifter samt att utländska åkerier ska betala avgiften omedelbart.</p><p>Här var det ju ett utländskt åkeri som hade själva dragbilen; Postnord ägde trailern och det som var ombord.</p><p>I pressmeddelandet stod det också följande: \"För att kunna verkställa sanktionsavgifter mot utländska transportföretag som bryter mot kör- och vilotidsreglerna har regeringen även beslutat att utländska transportföretag ska betala sanktionsavgiften omedelbart vid en vägkontroll. Betalar företaget inte omgående kommer polisen att vidta åtgärder för att hindra den fortsatta färden, till exempel genom att klampa fordonet tills avgiften är betald. Detta införs för att säkerställa att utländska företag betalar avgifter vid regelöverträdelser.\"</p><p>Pang, sa det, så var Postnord där - igen. Frågan är: Hinner vi ta en debatt till före sommaruppehållet? Postnord är en visa ute i åkerikretsar i de här sammanhangen, och frågan är när polisen tar nästa transport.</p><p>Jag har skrivit ut alla svar jag har fått av både nuvarande och tidigare statsråd. Det är samma text. Man byter i princip datum på själva svaret och lägger till någon mening någonstans, men annars är det samma text. Den första debatten som jag fick svar i var den 6 februari 2020. I dag har vi maj månad 2022, och det är samma visa. Vore det inte bättre att i stället för att ge samma svar i varje interpellationsdebatt verkligen se till att det blir ordning i de statliga bolagen, så att de följer reglerna?</p><p>Jag störs av att ständigt och jämt se att statens bolag figurerar i sammanhang där det sker brott. Jag inser att ingen människa är felfri, men att det hela tiden går på repeat stör mig. De flesta som får böter försöker göra rätt nästa gång; det är ju det som är hela grejen med böter.</p><p></p><p>Jag ser fram emot ett svar från statsrådet.</p>",
    "intressent_id": "0880018341619",
    "rel_dok_id": "H910463",
    "replik": "N",
    "systemdatum": "2022-09-02 14:54:48"
  }
}