{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Riksrevisionens rapport om Arbetsförmedlingens tjänst Stöd och matchning",
    "underrubrik": "",
    "kammaraktivitet": "ärendedebatt",
    "anforande_id": "4511d8e4-cca2-eb11-9152-901b0e9b71a8",
    "anforande_nummer": "100",
    "talare": "Mats Green (M)",
    "parti": "M",
    "anforandetext": "<p>Fru talman! När det gäller Arbetsförmedlingens anslag är det helt korrekt att även alliansregeringen drog ned på anslagen. Vi var nämligen betydligt bättre än ni på att bekämpa arbetslösheten, Serkan Köse. Dessutom råkade det vara så att arbetslösheten under finanskrisen på alliansregeringens tid var lägre än vad den var under en väldigt stark och utdragen högkonjunktur under en rödgrön regering. Det säger ganska mycket, fru talman, om effektiviteten.</p><p>Vi har aldrig haft som ambition att vinna någon sorts race om att satsa mest på Arbetsförmedlingens förvaltningsanslag. Vi tror återigen inte på att administrera arbetslösheten. Vi tror på att bekämpa den.</p><p>Sedan vill jag erinra Serkan Köse om den mängd olika tilläggsbudgetar och krispaket som Sveriges riksdag beslutat om. Större delen av detta har faktiskt Moderaterna och övriga partier, från Sverigedemokraterna till Vänsterpartiet, fått tvinga regeringen till, ibland nästan skrikande. En stor del har man varit överens om, och det är jättebra. Men jag konstaterar också att det har varit ganska begränsat intresse, framför allt från Socialdemokraternas sida, av att stötta små och medelstora företag.</p><p>Jag konstaterar också att det är nu vi måste börja arbetet med att förbereda oss för att ta oss ur krisen och börja bekämpa arbetslösheten. Exempelvis tycker vi att det är rimligt att när man har ett korttidsarbete vidta åtgärder för kompetenshöjande insatser, men det har Socialdemokraterna konstant vägrat att sätta ett krav på. De har anslagit en symbolisk summa till det, men de har vägrat att sätta ett krav på det.</p><p>Återigen: Socialdemokraterna och januaripartierna satsar pengar på att administrera arbetslösheten i form av Arbetsförmedlingens förvaltningsanslag. Vi behöver satsa pengar på att bekämpa arbetslösheten.</p>",
    "intressent_id": "0538387395826",
    "rel_dok_id": "H801AU7",
    "replik": "Y",
    "systemdatum": "2021-04-21 20:11:34"
  }
}