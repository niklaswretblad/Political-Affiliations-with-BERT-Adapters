{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Cirkulär ekonomi",
    "underrubrik": "",
    "kammaraktivitet": "ärendedebatt",
    "anforande_id": "7a649a50-80d0-ec11-9170-0090facf175a",
    "anforande_nummer": "17",
    "talare": "Betty Malmberg (M)",
    "parti": "M",
    "anforandetext": "<p>Fru talman! Jag tackar Marlene Burwick för anförandet, där plasten med all rätt tog en del plats. Även jag nämnde det globala avtal som har tecknats av FN. Det är klart att det här ger förhoppningar om att man hittar ramverket men sedan också klär det i ord och i handling för att komma åt föroreningar.</p><p>Den handlingsplan som regeringen har antagit för plasten är naturligtvis också bra. Jag noterar dock att en del av dem som har kommenterat handlingsplanen - jag tänker bland annat på Avfall Sverige - tycker att det är få nyheter. Vart försvann till exempel den kemiska återvinningen? Den nämns över huvud taget inte i handlingsplanen men presenterades så sent som för ett år sedan som en väldigt innovativ teknik. Här ska vi gå vidare.</p><p>I mitt anförande talade jag om dialogen, som även Amanda Palmstierna tog upp i sitt anförande. Det handlar om vikten av att man talar med varandra och lyssnar in vad till exempel näringslivet behöver. Det förvånar mig att regeringen inte tycks ha gjort det i den utsträckning som man skulle önska för att vi ska kunna gå vidare med de olika stegen mot en bättre användning av plasten, så att den faktiskt hamnar på rätt plats. Vilket är Marlene Burwicks svar på frågan varför återvinningsindustrierna är kritiska?</p>",
    "intressent_id": "0547818628111",
    "rel_dok_id": "H901MJU15",
    "replik": "Y",
    "systemdatum": "2022-05-10 18:43:56"
  }
}