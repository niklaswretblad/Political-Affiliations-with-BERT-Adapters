{
  "anforande": {
    "dok_hangar_id": "5055817",
    "dok_id": "H70974",
    "dok_titel": "Protokoll 2019/20:74 Torsdagen den 13 februari",
    "dok_rm": "2019/20",
    "dok_nummer": "74",
    "dok_datum": "2020-02-13 00:00:00",
    "avsnittsrubrik": "(forts. från § 8) Äldrefrågor (forts. SoU4)",
    "underrubrik": "",
    "kammaraktivitet": "",
    "anforande_id": "1d426372-2d74-ea11-9134-0090facf175a",
    "anforande_nummer": "104",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Det är alltid viktigt och intressant att följa den politik som bedrivs i de kommuner där respektive parti har ett överlägset övertag och styr i majoritet, tycker jag. Därför är det intressant att titta på Sölvesborg. </p><p>Vad gäller personalen har vi i Vänsterpartiet ett stort paket i vår budgetmotion. Det handlar om att uppvärdera dem som arbetar inom hemtjänsten, vilket vi tycker är en superviktig fråga. Vi vill att alla anställda inom hemtjänst och äldreomsorg ska ha möjlighet till heltider, bra löner, kompetensutveckling och att tillsammans - kollektivt - kunna styra sina arbetsplatser. Det är ett drömscenario, men vi vet att det inte ser ut så i dag.</p><p>Det är därför viktigt, anser jag, att man i den politik som man lägger fast nationellt också försöker följa upp kommunalt så att man inte gör precis tvärtom. Om man här står och talar om att det inte ska finnas deltidstjänster och ändå kör det i de kommuner där man styr blir det väldigt skevt. Då säger man en sak här och något annat där. Det tycker jag inte, fru talman, är speciellt sjyst mot väljarna. </p><p>Jag tycker att det är bra att vi följer upp vad Sverigedemokraterna gör, och inte bara i er gren invandringen utan också i er sakpolitik. Det är inte känt överallt vad ni står för. Vi tänkte därför börja att mer titta på just er sakpolitik. Det rasistiska känner vi redan till.</p>",
    "intressent_id": "0246927519019",
    "rel_dok_id": "",
    "replik": "Y",
    "systemdatum": "2020-04-01 17:29:25"
  }
}