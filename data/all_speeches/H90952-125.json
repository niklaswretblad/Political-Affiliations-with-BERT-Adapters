{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Svar på interpellation 2021/22:170 om en förstärkt konsumentvägledning",
    "underrubrik": "",
    "kammaraktivitet": "interpellationsdebatt",
    "anforande_id": "bd2c89b4-2bb4-ec11-9167-901b0eac4c78",
    "anforande_nummer": "125",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Jag vill tacka Angelica Lundberg för den här diskussionen. Jag tycker att den har varit informativ och lärorik. </p><p>Jag har kunnat redogöra för de insatser regeringen gör för att stärka konsumentvägledningen, inte minst genom Konsumentverkets insatser men också i samverkan med SKR och genom stöd till civilsamhället. </p><p>Vi har även lärt oss ytterligare några grundläggande saker om Sverigedemokraterna. Vi har lärt oss att de inte ser den ekonomiska utsatthet som funktionsnedsatta lever med som ett problem som bidrar till överskuldsättning utan att de är helt <em>contents</em> med att belägga dessa människor, som lever i utsatthet, med en särskild skatt - den så kallade funkisskatten. </p><p>Vi har också lärt oss att Sverigedemokraterna när det väl kommer till kritan och de förhandlar med moderater och kristdemokrater genast gör avkall på insatserna för konsumentvägledning till förmån för andra insatser av moderat och kristdemokratisk kulör. Det är klart att detta är viktig information till hela svenska folket: Det man hör från Sverigedemokraterna behöver inte se dagens ljus, utan man ska lyssna mer noggrant på Moderaterna. </p><p>Slutligen hoppas jag verkligen att vi får anledning att återkomma till denna och andra diskussioner. Konsumentfrågorna är mycket angelägna frågor - där förefaller vi i grunden vara mycket eniga - som Sverige mår bra av att diskutera och driva vidare. </p><p>Interpellationsdebatten var härmed avslutad. </p>",
    "intressent_id": "0596495003124",
    "rel_dok_id": "H910170",
    "replik": "N",
    "systemdatum": "2022-04-04 17:27:51"
  }
}