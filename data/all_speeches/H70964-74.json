{
  "anforande": {
    "dok_hangar_id": "5053946",
    "dok_id": "H70964",
    "dok_titel": "Protokoll 2019/20:64 Tisdagen den 28 januari",
    "dok_rm": "2019/20",
    "dok_nummer": "64",
    "dok_datum": "2020-01-28 00:00:00",
    "avsnittsrubrik": "Särskild debatt om mäns våld mot kvinnor",
    "underrubrik": "",
    "kammaraktivitet": "",
    "anforande_id": "a7a1fdd8-a363-ea11-912e-901b0eac4c78",
    "anforande_nummer": "74",
    "talare": "Juno Blom (L)",
    "parti": "L",
    "anforandetext": "<p>Fru talman! Under tolv år ansvarade jag för samordningen av Sveriges nationella arbete mot hedersrelaterat våld och förtryck. Genom den nationella stödtelefonen fick vi kännedom om allvarlig kriminalitet som riktade sig mot barn, unga och vuxna. Det handlade om misshandel, bortförande av barn, tvångsäktenskap, könsstympning och ytterligheten mord. </p><p>Det framstod som märkligt att jag redovisade kriminella handlingar till en jämställdhetsminister. Självklart såg jag, och jag ser det fortfarande, att frågan om jämställdhet är central i det förebyggande arbetet mot mäns våld mot kvinnor och hedersrelaterat våld och förtryck. Men när våldet väl sker är det viktigt att vi aldrig reducerar det till ett familjeproblem eller enbart ett jämställdhetsproblem. Det är kriminalitet. När ansvaret inte tydligt ligger på vår justitieminister utan på vår jämställdhetsminister får det allvarliga konsekvenser. </p><p>Polisen i Stockholm uttryckte i Dagens Nyheter i december 2019 att man i många år har hävdat att man har prioriterat våld i nära relationer. Men nu medger man att det oftast varit ett spel för gallerierna. Det framkommer att verktyg finns på plats. Det handlar bara om att använda dem. Det enda som skiljer polisens förhållningssätt till de gängkriminellas skjutvapenvåld från det till våld i nära relationer är egentligen attityden. Om denna attityd ska ändras måste vi börja i denna kammare. För detta krävs det att vi ser till att polisens satsning på våld i nära relationer får ett genomslag i hela landet genom en tydlig handlingskraft. Jag står fast vid att vi måste kartlägga situationen för de gömda och glömda barn och kvinnor som lever i vårt samhälle. Det krävs en nationell strategi för att bekämpa våld mot barn med en sammanhållen politik. </p><p></p><p>(Applåder)</p>",
    "intressent_id": "0719332223713",
    "rel_dok_id": "",
    "replik": "N",
    "systemdatum": "2020-03-11 15:23:40"
  }
}