{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:201 om riksintressen",
    "underrubrik": "",
    "kammaraktivitet": "interpellationsdebatt",
    "anforande_id": "8ba57cff-adb9-ec11-9167-901b0eac4c78",
    "anforande_nummer": "43",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! Ida Drougge har frågat mig hur jag ska säkerställa att de föreslagna åtgärderna vidtas och vilka ytterligare åtgärder som jag avser att vidta för att säkerställa att en kraftig minskning av det totala riksintresseanspråket sker.</p><p>Som Ida Drougge uppger gav regeringen under 2020 Boverket, som samordnande myndighet, i uppdrag att tillsammans med Naturvårdsverket, Riksantikvarieämbetet, Statens energimyndighet, Tillväxtverket och Trafikverket göra en översyn av sina respektive anspråk på områden av riksintresse. Översynen syftade till en kraftig minskning av såväl antalet anspråk på områden av riksintresse som dessa områdens samlade areella utbredning.</p><p>Boverket kunde i slutredovisningen bland annat konstatera att Naturvårdsverket och Riksantikvarieämbetet behövde stöd av länsstyrelserna för att fullfölja översynen av sina respektive riksintresseanspråk.</p><p>Regeringen gav därför länsstyrelserna i uppdrag att identifiera områden av riksintresse för naturvården och kulturmiljövården som har brister avseende aktualitet och utbredning, som Naturvårdsverket och Riksantikvarieämbetet sedan kan ompröva. En utgångspunkt för uppdraget var att minska målkonflikterna mellan riksintressen och bostadsbyggande och att frigöra mer mark för planering och byggande. Uppdraget slutredovisades den 28 december 2021.</p><p>Riksantikvarieämbetet och Naturvårdsverket har i sina regleringsbrev för 2022 fått i uppdrag att ompröva de riksintressen för kulturmiljövården och naturvården som länsstyrelserna identifierat har brister avseende aktualitet och utbredning. Uppdragen ska redovisas senast den 31 januari 2023.</p><p> STYLEREF Kantrubrik \\* MERGEFORMAT Svar på interpellationer</p><p>Jag följer fortsättningsvis myndigheternas arbete i denna fråga.</p>",
    "intressent_id": "0613648926029",
    "rel_dok_id": "H910201",
    "replik": "N",
    "systemdatum": "2022-04-11 17:43:09"
  }
}