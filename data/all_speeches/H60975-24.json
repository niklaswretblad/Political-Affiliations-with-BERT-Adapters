{
  "anforande": {
    "dok_hangar_id": "5030836",
    "dok_id": "H60975",
    "dok_titel": "Protokoll 2018/19:75 Tisdagen den 9 april",
    "dok_rm": "2018/19",
    "dok_nummer": "75",
    "dok_datum": "2019-04-09 00:00:00",
    "avsnittsrubrik": "Migration och asylpolitik, Anhöriginvandring, Arbetskraftsinvandring och Medborgarskap",
    "underrubrik": null,
    "kammaraktivitet": "ärendedebatt",
    "anforande_id": "cac563ea-456b-e911-911b-901b0eac4c78",
    "anforande_nummer": "24",
    "talare": "Arin Karapet (M)",
    "parti": "M",
    "anforandetext": "<p>Fru talman! När man lyssnar på Carina Ohlsson och Socialdemokraterna hör man mycket prat om att de tar ansvar. Men i verkligheten kommer de aldrig till skott. De har satt sig i regering med Miljöpartiet, som ställt ultimatum efter ultimatum.</p><p>Före valet lät Socialdemokraterna ungefär som Moderaterna: Det ska vara ordning och reda. Har man fått ett ja har man fått ett ja. Har fått ett nej ska man återvända. Men så fort Socialdemokraterna kommer till förhandlingsbordet gör de det de är bäst på: De maler ned sin motståndare och trycker in allting i utredningar, för de tycker att partiet och makten är viktigare än att ta ansvar för Sverige. För en socialdemokrat går partiet alltid före landet.</p><p>Det vi ser är att när det gäller fler förvarsplatser finns det inte alltid pengar. När det gäller pengar till polisen pratar man om det, men när man väl kommer till att lägga en proposition flyttar man pengar från polisen till Kriminalvården. Hur ska man kunna främja ett rättssäkert och effektivt återvändande om polisen får mindre resurser?</p><p>Det här handlar om tillit, också till dem som får ett ja. De som befinner sig illegalt i Sverige tummar ju också på tilliten till dem som fått ett ja.</p><p>Vi har ingen ordning och reda i migrationspolitiken. Min fråga till Carina Ohlsson är därför: När ska Socialdemokraterna skaka av sig Miljöpartiet och sätta sig i en utredning där vi för en gångs skull får ordning och reda i migrationspolitiken så att vi någon gång i svensk politik kan diskutera någonting annat som inte har med migration och integration att göra?</p><p>(Applåder)</p>",
    "intressent_id": "0522240580423",
    "rel_dok_id": "H601SfU16, H601SfU17, H601SfU18, H601SfU19",
    "replik": "Y",
    "systemdatum": "2019-04-30 14:46:56"
  }
}