{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c165139e-2ab4-ec11-9167-901b0eac4c78",
    "anforande_nummer": "82",
    "talare": "Annie Lööf (C)",
    "parti": "C",
    "anforandetext": "<p>Fru talman! För ungefär tolv år sedan slöt Alliansen, som även Kristdemokraterna ingår i, en gemensam energiuppgörelse som också blev svensk lagstiftning. Det innebar att man tog bort det tankeförbud som tidigare fanns mot att forska kring kärnkraft. Det innebar också att man såg till att göra det möjligt för de aktörer på marknaden som vill bygga kärnkraft att göra det. Det finns sedan Centerpartiet, Moderaterna, Kristdemokraterna och Liberalerna gjorde det här ställningstagandet en möjlighet att investera i kärnkraft.</p><p> STYLEREF Kantrubrik \\* MERGEFORMAT Partiledardebatt</p><p>Vi tycker inte att det ska vara politiska beslut som stänger kärnkraft, utan det ska vara marknaden som gör det. Vi vill dock se en ökad elproduktion. Då kommer vi att ha kärnkraft i vår energimix under överskådlig tid. Men vi måste satsa mer på den framtidsinriktade förnybara elen. Därför vill Centerpartiet se både en utbyggnad av elkablar och en ökad elproduktion. Det har vi lagt fram många förslag om. Som extra information: Kristdemokraterna och Centerpartiet tog bort effektskatten på kärnkraft för något år sedan.</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}