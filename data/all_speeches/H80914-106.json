{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Frågestund",
    "underrubrik": "Nedläggning av Bromma flygplats",
    "kammaraktivitet": "frågestund",
    "anforande_id": "c7227c2c-fd0e-eb11-9146-901b0e9b71a8",
    "anforande_nummer": "106",
    "talare": "Åsa Coenraads (M)",
    "parti": "M",
    "anforandetext": "<p>Fru talman! Mitt under brinnande pandemi, då flygbranschen i hela världen går på knäna och ingen vet hur framtiden kommer att se ut, har regeringen passat på att begära en undersökning från Swedavia om hur man skulle kunna påskynda nedläggningen av Bromma flygplats.</p><p>Bromma flygplats har avgörande betydelse när affärsflyget snabbt behöver komma på plats för att återstarta Sverige efter pandemin. Det är en flygplats som dessutom möjliggör för flera flygbolag att flyga på små destinationer, dit det statliga flygbolaget inte alltid flyger. Det är dessutom en flygplats som gör att hela Sverige håller samman och får enkel och snabb tillgång till Stockholm.</p><p>Min fråga till näringsministern är därför följande: Har regeringen även passat på att snabbt utreda vilka effekter nedläggningen av Bromma kommer att få för näringslivet, eller är detta bara en eftergift för Miljöpartiet?</p>",
    "intressent_id": "0564126739422",
    "rel_dok_id": "H8C120200924fs",
    "replik": "N",
    "systemdatum": "2020-10-15 17:44:10"
  }
}