{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Extra ändringsbudget för 2023 - Tillfällig skatt på vissa elproducenters överintäkter",
    "underrubrik": "",
    "kammaraktivitet": "ärendedebatt",
    "anforande_id": "1d0ec2b0-e8b2-ed11-917f-901b0eac4c70",
    "anforande_nummer": "38",
    "talare": "Samuel Gonzalez Westling (V)",
    "parti": "V",
    "anforandetext": "<p>Fru talman! Nu har jag varit uppe några gånger och ställt samma fråga gång på gång. Frågan är fortfarande varför regeringen inte beredde det här skatteförslaget i anslutning till den andra skattelagstiftning som bygger på samma förordning. Det var uppenbarligen möjligt att hantera den propositionen på betydligt kortare tid än en månad från det att regeringen tillträdde.</p><p>Det går inte att tolka det här på något annat sätt än att regeringen har valt att inte göra det den borde i tid. Det friskriver emellertid inte regeringen från ansvar, och att regeringen är passiv gör inte att lagen inte gäller.</p><p>Hans Eklind upprepar det som andra ledamöter i salen har sagt - att det inte skulle gå att göra det här snabbare. Trots det kunde vi så sent som i går höra energiminister Ebba Busch säga i <em>Aktuellt</em> att regeringen tittade på det här förslaget i höstas, den här förordningen, men valde att prioritera annat. Hur förklarar Hans Eklind det?</p>",
    "intressent_id": "0939158389321",
    "rel_dok_id": "HA01FiU33",
    "replik": "Y",
    "systemdatum": "2023-02-22 20:40:39"
  }
}