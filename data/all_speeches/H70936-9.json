{
  "anforande": {
    "dok_hangar_id": "5047744",
    "dok_id": "H70936",
    "dok_titel": "Protokoll 2019/20:36 Torsdagen den 21 november",
    "dok_rm": "2019/20",
    "dok_nummer": "36",
    "dok_datum": "2019-11-21 00:00:00",
    "avsnittsrubrik": "Frågestund",
    "underrubrik": "Orsakerna till gängkriminaliteten",
    "kammaraktivitet": "frågestund",
    "anforande_id": "65f68a3d-d11c-ea11-912c-901b0e9b71a8",
    "anforande_nummer": "9",
    "talare": "Paula Bieler (SD)",
    "parti": "SD",
    "anforandetext": "<p>Fru talman! Min fråga går till Per Bolund och är av allmänpolitisk karaktär. Den berör det andra ämne som Louise Meijer nämnde innan, nämligen gängkriminaliteten.</p><p>Det är väl få som har missat den intervju med statsministern som visades i helgen. Statsministern är inte här nu, och jag förväntar mig ingen recension från statsrådet. Men jag tänkte läsa upp några rader ur ett öppet brev till statsministern som är en av många reaktioner som har kommit.</p><p> STYLEREF Kantrubrik \\* MERGEFORMAT Frågestund</p><p>Bland annat står det: Under min uppväxt i Rinkeby upplevde jag aldrig några bombdåd, inga bilbränder, inga skjutningar och inga grupp- eller överfallsvåldtäkter. Lite längre ned i samma brev står det: Sådana var inte vi - oavsett arbetslöshet eller eventuell avsaknad av fritidsaktiviteter eller intressen.</p><p>Mina frågor är: Var det regeringens åsikt som uttrycktes i den här intervjun gällande att det är segregation, utanförskap och arbetslöshet som ligger bakom den grova kriminalitet som vi har sett sprida ut sig under den senaste tiden och som har inneburit att bestialiska dåd har begåtts? Eller kan det vara något annat som ligger bakom, och kan det finnas en koppling till den ansvarslösa migrationspolitik som har förts?</p>",
    "intressent_id": "0182800488922",
    "rel_dok_id": "H7C120191121fs",
    "replik": "N",
    "systemdatum": "2019-12-12 12:19:52"
  }
}