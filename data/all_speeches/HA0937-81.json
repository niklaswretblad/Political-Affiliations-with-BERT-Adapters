{
  "anforande": {
    "dok_hangar_id": "5161034",
    "dok_id": "HA0937",
    "dok_titel": "Protokoll 2022/23:37 Tisdagen den 13 december",
    "dok_rm": "2022/23",
    "dok_nummer": "37",
    "dok_datum": "2022-12-13 00:00:00",
    "avsnittsrubrik": "Statens budget 2023 - Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "f6fff3f9-ba95-ed11-9180-901b0e9b71a0",
    "anforande_nummer": "81",
    "talare": "Niklas Karlsson (S)",
    "parti": "S",
    "anforandetext": "<p>Fru talman! Att moderaten Boriana Åberg gillade att jag läste upp citatet av Per Albin Hansson från 1928 kanske inte förvånar, för det är inte den förste socialdemokrat som citerats i dagens debatt. Boriana Åberg hade letat upp Olof Palmes gamla tal, och det gläder mig att socialdemokrater kan inspirera borgerliga politiker.</p><p>Men det räcker inte att läsa de kritiska tal som socialdemokratiska företrädare har använt mot borgerliga företrädare i olika riksdagsdebatter. Man ska läsa lite till, och helst ska man också förstå vad som står där. Rättvisa för mig som socialdemokrat är inte att alla i slutändan ska ha lika mycket - att livet ska se likadant ut för alla. Då har man, i bästa fall, från borgerlighetens sida läst men långt ifrån förstått.</p><p>För mig bygger livet på en princip om jämlikhet. Och jämlikhet handlar om att människor ska ges livschanser för att kunna leva ett gott och meningsfullt liv. Eftersom förutsättningarna för Boriana Åberg, mig Niklas Karlsson och alla andra människor i samhället är rätt så vitt skilda behöver vi också olika stöd för att få ett gott och meningsfullt liv. Den socialdemokratiska idén bygger alltså inte på att allas liv ska se likadana ut. Den bygger på att alla ska få de villkor de behöver för att få ett gott liv.</p><p>Detta står inte Boriana Åberg och Moderaterna för. De tycker att var och en ska vara sin egen lyckas smed. Vi ser detta genomgående i politiken. När Moderaterna nu i debatten väljer att lyfta fram exempel att ställa mig inför är fokus på inflationsskyddet för dem som tjänar bäst. Det gestaltar rätt tydligt vad Moderaterna står för. Åt dem som redan har ska varda givet, som det står i Matteusevangeliet. Det är en rätt bra sammanfattning av vad er politik innebär.</p><p>(Applåder)</p>",
    "intressent_id": "065105536026",
    "rel_dok_id": "HA01FiU1",
    "replik": "Y",
    "systemdatum": "2023-01-16 17:30:11"
  }
}