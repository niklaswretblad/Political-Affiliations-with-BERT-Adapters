{
  "anforande": {
    "dok_hangar_id": "5091803",
    "dok_id": "H80999",
    "dok_titel": "Protokoll 2020/21:99 Onsdagen den 24 mars",
    "dok_rm": "2020/21",
    "dok_nummer": "99",
    "dok_datum": "2021-03-24 00:00:00",
    "avsnittsrubrik": "Godkännande av rådets beslut om systemet för EU:s egna medel för perioden 2021 och framåt ",
    "underrubrik": "",
    "kammaraktivitet": "ärendedebatt",
    "anforande_id": "b54283c2-6fc8-eb11-9156-901b0e9b71a8",
    "anforande_nummer": "29",
    "talare": "Björn Wiechel (S)",
    "parti": "S",
    "anforandetext": "<p></p><p>Herr ålderspresident! Jag tackar ledamoten Sjöstedt för frågan. </p><p>I grund och botten finns det förstås med här om man värnar samarbetet i EU och om man värnar det svenska medlemskapet. Vi ser att Europa och Sverige är intimt sammanbundna. Den svenska ekonomin går inte att isolera från den europeiska. Det är bra för samarbetet, för vår framtid och för svensk ekonomi att Europa går bra. Därför ser vi till att skapa en helhet där vi både får en återhämtning och värnar svenska skattebetalare och svenska ekonomiska intressen. Det går inte att isolera enskildheter i en budget, utan de hänger ihop. </p><p>När det gäller helheten har vi i denna förhandling sett till att få ned medlemsavgiften, vi har fått en klausul om rättsstatens principer och vi har fått en återhämtning som kommer att vara bra och nödvändig för Europa. Vi har alltså samtidigt sett till att hålla ned den svenska avgiften. Det är viktigt för svenska skattebetalare. Utifrån utgångsläget är det faktiskt en väldigt bra sak att vi håller ned både avgiften och kostnaderna för skattebetalarna och att vi får en återhämtning i Europa. Det kommer att hjälpa jobb och ekonomi i Europa och jobb och ekonomi i Sverige. </p>",
    "intressent_id": "0482689573825",
    "rel_dok_id": "H801FiU35",
    "replik": "Y",
    "systemdatum": "2021-06-08 17:40:18"
  }
}