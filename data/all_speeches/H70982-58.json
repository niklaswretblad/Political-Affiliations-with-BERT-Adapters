{
  "anforande": {
    "dok_hangar_id": "5057212",
    "dok_id": "H70982",
    "dok_titel": "Protokoll 2019/20:82 Torsdagen den 5 mars",
    "dok_rm": "2019/20",
    "dok_nummer": "82",
    "dok_datum": "2020-03-05 00:00:00",
    "avsnittsrubrik": "Frågestund",
    "underrubrik": "Åtgärder med anledning av coronavirusets spridning",
    "kammaraktivitet": "frågestund",
    "anforande_id": "e384d58c-267f-ea11-9134-0090facf175a",
    "anforande_nummer": "58",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Per Ramhorn, för frågan! Jag tar varje tillfälle i akt och varje tillfälle jag får att reda ut olika frågeställningar. Det är klart att vi ska agera gemensamt. Med det menar jag att vi ska ta del av analys, ha ett gott samarbete och byta erfarenheter, kunskaper och analyser med de andra länderna. Våra myndigheter samarbetar redan i dag på regelbunden basis.</p><p>Sverige har dessutom ett särskilt samarbete med de nordiska länderna, eftersom vi kanske är mer lika vad gäller hälso- och sjukvårdssystem och hur vi arbetar.</p><p>Men när Tyskland gör något specifikt betyder det inte att EU gör samma sak. Olika länder kommer självklart att vidta olika åtgärder beroende på hur situationen där ser ut, hur stort landet är, hur hälso- och sjukvårdssystemet ser ut, vilket resmönster befolkningen har och vilken kunskap man sitter på. </p><p>I Sverige har vi kunnat notera att smittan här kommer från dem som har haft sportlov i italienska Alperna. Sådan ser inte situationen i Spanien eller andra länder ut. Varje land måste se till att rusta sig och ha en beredskap för det som är det troliga scenariot, även om vi också samarbetar.</p>",
    "intressent_id": "0853395328224",
    "rel_dok_id": "H7C120200305fs",
    "replik": "N",
    "systemdatum": "2020-04-15 16:37:28"
  }
}