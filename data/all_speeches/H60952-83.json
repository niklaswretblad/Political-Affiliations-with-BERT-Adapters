{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "1200c369-2f40-e911-9116-901b0eac4c78",
    "anforande_nummer": "83",
    "talare": "Fredrik Malm (L)",
    "parti": "L",
    "anforandetext": "<p>Fru talman! Riksdagen har två flankpartier. Det ena är längst ut till höger, Sverigedemokraterna, och det andra är längst ut till vänster, Vänsterpartiet. De två partierna har haft betydande bekymmer med att hantera Sveriges medlemskap i Europeiska unionen.</p><p>Nyligen gick företrädare för Sverigedemokraterna ut och sa att partiet inte har för avsikt att driva frågan om ett svenskt EU-utträde, alltså en svexit. Och dessförinnan har Jonas Sjöstedt tonat ned Vänsterpartiets krav på ett EU-utträde, inte av det skälet att man tyckte bättre om Europeiska unionen utan därför att man ansåg att man inte skulle driva frågan så länge Sverigedemokraterna gjorde det. Men nu har Sverigedemokraterna klargjort att de ämnar sluta driva frågan. Då är frågan om Vänsterpartiet ska börja tona upp kravet på en svexit igen.</p><p>Frågan blir: Om man röstar på Vänsterpartiet i maj, röstar man då för samarbete i EU, eller röstar man mot samarbete i EU?</p><p>Fru talman! Vi kan rekapitulera lite. För två år sedan skrev Håkan Svenneling en artikel om svexit. Rubriken var \"Dags för SwEXIT!\" Där skrev han att Vänsterpartiet kan \"sätta en vänsteragenda för krav . om en ny folkomröstning om EU\". Om Håkan Svenneling för två år sedan ansåg att frågan var så att säga görbar är frågan vad Håkan Svenneling anser nu.</p><p>Anser Håkan Svenneling fortfarande att Sverige bör lämna EU? Och är en röst på Vänsterpartiet en röst för ett EU-utträde, eller är det en röst för att vi ska vara med i Europeiska unionen och förbättra situationen på vår kontinent?</p>",
    "intressent_id": "0766496753128",
    "rel_dok_id": null,
    "replik": "Y",
    "systemdatum": "2019-03-06 17:47:09"
  }
}