{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Frågestund",
    "underrubrik": "Främjande av friluftslivet",
    "kammaraktivitet": "frågestund",
    "anforande_id": "23c1f047-4549-ec11-915f-901b0eac4c70",
    "anforande_nummer": "69",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Ja, friluftslivet är oerhört viktigt för Sverige och för svenska folket. Jag gläds också åt att så många svenskar har fått upp ögonen för vilka värden naturen kan ge oss nu under pandemin i form av tystnad, lugn, kraft och energi. Det är något som vi verkligen måste stödja inför framtiden.</p><p>Därför är jag väldigt glad och stolt över att vi nu kan fördubbla anslagen till friluftsorganisationer. Vi lägger på 50 miljoner kronor till friluftsorganisationer för att de ska kunna göra sitt viktiga arbete. Min förhoppning är att det också kommer att göra att många fler nås av budskapet, att vi kan öppna dörren för många till den svenska naturen och att man kan få information och kunskap och lära sig allt det fantastiska som naturen har att ge.</p><p>Men självklart är det inte nog att bara stödja friluftslivet. Vi måste också se till att det finns värdefull natur att vara i. Där är jag stolt över de 6 miljarder vi avsatt hittills, de 3,7 miljarder som vi kommer att avsätta under nästa år för att skydda och sköta värdefull natur och inte minst specialsatsningen på att rusta upp vandringsleder runt om i hela Sverige. Det kommer att göra stor skillnad för att människor ska kunna uppleva naturen.</p>",
    "intressent_id": "0956444284814",
    "rel_dok_id": "H9C120210916fs",
    "replik": "N",
    "systemdatum": "2021-11-19 15:31:25"
  }
}