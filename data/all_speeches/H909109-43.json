{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d9829754-be2a-ed11-9178-901b0e9b71a8",
    "anforande_nummer": "43",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Jag tror att de flesta som ser detta utifrån ser hur det faktiskt var. Det handlar om två onda krafter som triggar varandra.</p><p>När det gäller den här danska högerextremisten, som gör allt han kan för att driva fram våld och skada Sverige, har jag inte hört Tobias Andersson säga ett enda ont ord om honom - inte ett enda ord av kritik mot den danska högerextremisten. Man skulle nästan kunna tro att ni är i maskopi. Jag vet inte om det är så, men man skulle nästan kunna tro det. Han har i alla fall precis samma syfte som Sverigedemokraterna, nämligen att driva fram motsättningar mellan svenskar och invandrare.</p><p>När jag säger att de som begick våldet inte på något sätt är representativa för dem som bor i dessa områden svarar Sverigedemokraterna med motsatsen och drar alla de människor som bor i områdena över en kam.</p><p>Sverigedemokraterna har, säger Tobias Andersson, goda förutsättningar att få genomslag för sin politik i förhållande till Moderaterna. Det är också ett svar. Det visar att det, som sagt, om ni skulle få majoritet i höst är fara å färde för Sverige.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}