{
  "anforande": {
    "dok_hangar_id": "5060790",
    "dok_id": "H709114",
    "dok_titel": "Protokoll 2019/20:114 Onsdagen den 29 april",
    "dok_rm": "2019/20",
    "dok_nummer": "114",
    "dok_datum": "2020-04-29 00:00:00",
    "avsnittsrubrik": "Stöd till personer med funktionsnedsättning",
    "underrubrik": "",
    "kammaraktivitet": "ärendedebatt",
    "anforande_id": "74d9c835-1ea7-ea11-9138-901b0e9b71a0",
    "anforande_nummer": "28",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Jag vet ju att ledamoten Dag Larsson har ett starkt engagemang i den här frågan och tycker att det är ett otroligt viktigt område. Jag uppskattar verkligen det. Samtidigt är det tydligt att januariöverenskommelsen inte kommer att räcka. Det är en bit på väg, så är det, men det kommer inte att räcka hela vägen.</p><p>Formuleringen i januariöverenskommelsen, som ledamoten själv citerade, är att alla som har \"rätt\" till assistans ska få det. Vi kristdemokrater brukar uttrycka det som att de som har <em>behov</em> av assistans ska få det, för det är ju rätten till assistans som blivit så otroligt inskränkt de senaste åren.</p><p>Ledamoten har rätt i att det är flera domar som ställt till det och gjort att det blivit en striktare bedömning. Men de domarna har ju tolkats mycket mer restriktivt efter regeringens regleringsbrev 2016. Då dammade man av gamla domar från 2009, 2012 och 2015 för att minska utvecklingen av assistanstimmarna. Det var det som var direktivet i regleringsbrevet, och det har varit förödande.</p><p> STYLEREF Kantrubrik \\* MERGEFORMAT Stöd till personer med funktionsnedsättning</p><p>Min fråga är om det är dagens \"rätt\" som ska upprätthållas. Eller anser ledamoten, precis som vi kristdemokrater, att samtliga grundläggande behov ska vara assistansgrundande i sin helhet?</p>",
    "intressent_id": "0465804601318",
    "rel_dok_id": "H701SoU8",
    "replik": "Y",
    "systemdatum": "2020-06-05 13:18:40"
  }
}