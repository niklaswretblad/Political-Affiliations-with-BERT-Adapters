{
  "anforande": {
    "dok_hangar_id": "5053466",
    "dok_id": "H70961",
    "dok_titel": "Protokoll 2019/20:61 Tisdagen den 21 januari",
    "dok_rm": "2019/20",
    "dok_nummer": "61",
    "dok_datum": "2020-01-21 00:00:00",
    "avsnittsrubrik": "Svar på interpellation 2019/20:192 om olagliga adoptioner från Chile",
    "underrubrik": "",
    "kammaraktivitet": "interpellationsdebatt",
    "anforande_id": "c5bee7cb-fa53-ea11-912e-901b0eac4c78",
    "anforande_nummer": "4",
    "talare": "Martina Johansson (C)",
    "parti": "C",
    "anforandetext": "<p>Fru talman! Tack, ministern!</p><p>Jag är medveten om att myndigheten har varit på plats.</p><p>Det som är ett stort bekymmer är att de enskilda individerna inte har fått det stöd de behöver för att kunna göra sin röttersökning på ett bra sätt. De har inte kunnat nå fram och återigen, i det fall de själva och föräldrarna vill, träffa föräldrarna som en gång blev av med sina barn.</p><p>Det stödet har individerna inte fått, vilket har skapat stora svårigheter. Man har fått hjälpa varandra i de ideella föreningarna och också möta de här känslorna och den ohälsa som uppstår hos den som är adopterad till Sverige och får den här vetskapen.</p><p>Precis som ministern säger minskar antalet internationella adoptioner. Jag tror att 2018 var det under 200 totalt till Sverige från olika länder. Vi har i stort sett samma ordning i dag som vi hade redan på 70-talet, när vi började adoptera internationellt, med de här ideella föreningarna som sköter adoptionerna.</p><p>Jag ser fram emot att det ska komma någon form av svar från Statskontoret om hur vi ska jobba med de här frågorna framöver. Det finns en hel del att titta på vad gäller vem som är ansvarig för akter, hur man ska kunna få tag i sina dokument om den ideella föreningen som hjälper till vid adoptioner lägger ned och vart informationen tar vägen. Jag hoppas verkligen att det kommer bra förslag på lösningar.</p><p>Kommunerna är i dag skyldiga att hjälpa till med röttersökning och med att stödja den enskilda familjen och den enskilda individen när man kommer till Sverige. Men det är också svårt. Exempelvis min hemkommun har inte haft någon internationell adoption på fem år, och på så vis försvinner kompetensen hos kommunerna att kunna bistå med de här sakerna.</p><p>Min fundering är: Vad skulle ministern vilja se för förändring i de här situationerna för att det inte ska hända igen att vi har adoptioner som sker på ofördelaktiga sätt?</p>",
    "intressent_id": "033935884729",
    "rel_dok_id": "H710192",
    "replik": "N",
    "systemdatum": "2020-02-20 17:05:47"
  }
}