{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1094bf96-a1ad-eb11-914f-901b0eac4c78",
    "anforande_nummer": "120",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag tror att det kommer att gå riktigt bra för Camilla Hansén också med oss i utrikesutskottet. </p><p>Jag förstår att det kan vara komplicerat att vara ett litet parti i regeringssamverkan med Socialdemokraterna. De är inte alltid så hyggliga. </p><p>Jag kan förstå lidandet över att man inte entydigt kan säga nej till EU:s beroende av rysk fossilgas. Jag kan också förstå att det var tråkigt att man inte fick stå upp för Gui Minhai på önskat sätt. </p><p></p><p>När det gäller fredsmötet i Delsbo ska vi kanske gå till botten med det. Jag tycker dock att det är besvärande - inte att Vänsterpartiet var med, vilket kanske var mer begripligt - att Miljöpartiet tvingades låna ut sin partisymbol till fredsmötet. </p><p>Jag har egentligen bara en avslutande fråga, och Camilla Hansén har endast 60 sekunder på sig för att besvara den. Men vore det inte, med den bredd som Camilla Hansén ändå indikerar att hon står för, rimligt med partiöverläggningar kring säkerhetspolitiken, som utrikesministern har avvisat? Kan inte Miljöpartiet vara för det?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}