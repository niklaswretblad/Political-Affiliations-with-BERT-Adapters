{
  "anforande": {
    "dok_hangar_id": "5044128",
    "dok_id": "H70920",
    "dok_titel": "Protokoll 2019/20:20 Onsdagen den 16 oktober",
    "dok_rm": "2019/20",
    "dok_nummer": "20",
    "dok_datum": "2019-10-16 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "500441f9-dcff-e911-9126-901b0eac4c70",
    "anforande_nummer": "81",
    "talare": "Annie Lööf (C)",
    "parti": "C",
    "anforandetext": "<p>Fru talman! Jonas Sjöstedt är inte trovärdig. Jonas Sjöstedts Vänsterparti har styrt den nationella budgeten under de senaste åren. Det är nu vi ser resultatet. Jonas Sjöstedts Vänsterparti prioriterade riktade små statsbidrag till kommunerna, inte generella statsbidrag. Dessa små glesbygdskommuner kan inte söka dessa riktade statsbidrag. De har varken personella eller ekonomiska resurser att göra detta. De har skrikit efter generella statsbidrag. Nu får de det. </p><p>För att vi som nationella politiker ska ha möjlighet att prioritera och ge generella statsbidrag till kommunerna krävs det människor som arbetar och betalar skatt. Pengarna trillar inte ned från himlen. Det är först när skatteintäkterna har kommit in som Jonas Sjöstedt och jag kan prioritera och fördela. Nu gör vi det, både genom generella statsbidrag och genom en tillväxtvänlig politik som gör att vi kan ha småföretag som skapar jobb och skatteintäkter runt om i glesbygdskommunerna i hela landet. Det är bra och viktig centerpolitik. </p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2019-11-05 16:00:40"
  }
}