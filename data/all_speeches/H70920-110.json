{
  "anforande": {
    "dok_hangar_id": "5044128",
    "dok_id": "H70920",
    "dok_titel": "Protokoll 2019/20:20 Onsdagen den 16 oktober",
    "dok_rm": "2019/20",
    "dok_nummer": "20",
    "dok_datum": "2019-10-16 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "6d0441f9-dcff-e911-9126-901b0eac4c70",
    "anforande_nummer": "110",
    "talare": "Jonas Sjöstedt (V)",
    "parti": "V",
    "anforandetext": "<p></p><p>Fru talman! Jag håller med om det sista Ebba Busch Thor sa. Vi fick också igenom en betydande satsning på äldreomsorgen under den förra mandatperioden, och vi vill gärna se att den fortsätter.</p><p>Men det handlar ju också om att man ska kunna veta att man inte kommer att bli en fattigpensionär den dag man har arbetat färdigt. Det är precis där problemet finns med den höjning av pensionsåldern som ni tänker rösta igenom i eftermiddag, Ebba Busch Thor. Många av Kommunals medlemmar kommer att drabbas av den därför att de inte orkar arbeta till den höjda riktåldern.</p><p>Vi har föreslagit att man enklare ska kunna få sjukersättning när man faktiskt inte orkar och kan arbeta längre fram till den dag då man får pension, och då blir pensionen också högre. Något motsvarande förslag har jag inte sett från Kristdemokraterna.</p><p>Jag menar att det slår direkt mot välfärdens arbetare - mot dem som gör detta tunga jobb - att höja pensionsåldern på det sätt som man gör. Det är faktiskt motsatsen till att värna dessa människor och se till att de får bra arbetsvillkor och en rimlig ekonomi.</p>",
    "intressent_id": "0383111552218",
    "rel_dok_id": "",
    "replik": "Y",
    "systemdatum": "2019-11-05 16:00:40"
  }
}