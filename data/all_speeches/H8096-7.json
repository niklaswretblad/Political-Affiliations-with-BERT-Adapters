{
  "anforande": {
    "dok_hangar_id": "5066845",
    "dok_id": "H8096",
    "dok_titel": "Protokoll 2020/21:6 Fredagen den 11 september",
    "dok_rm": "2020/21",
    "dok_nummer": "6",
    "dok_datum": "2020-09-11 00:00:00",
    "avsnittsrubrik": "Svar på interpellation 2019/20:431 om artskyddsförordningen och klimatomställningen",
    "underrubrik": "",
    "kammaraktivitet": "interpellationsdebatt",
    "anforande_id": "e666f22b-ac04-eb11-9146-901b0e9b71a8",
    "anforande_nummer": "7",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det var Miljöpartiet som drev igenom energiöverenskommelsens mål om 100 procent förnybar el till 2040. Det har varit en vision som vi har haft länge. Jag beklagar att det var partier i Sveriges riksdag som snabbt hoppade av överenskommelsen, men tack vare denna överenskommelse har vi sett en explosionsartad utbyggnad av vindkraft i Sverige de senaste fyra fem åren. Miljöpartiet har på inget sätt varit en bromskloss i detta, tvärtom. </p><p>Europas största vindkraftspark kommer nu att etableras i norra Sverige tack vare det mål vi har satt upp. Jag hoppas bara att andra partier inte ska bromsa detta för att de har en märklig förkärlek för kärnkraft, som är mycket dyrare och där skattebetalarna i slutändan får stå för notan.</p><p>Utbyggnaden sker i mycket högre takt än man någonsin hade kunnat ana för sex år sedan. </p><p>Men givetvis behöver vi också vara försiktiga vad gäller skyddet av vår natur. FN:s panel för biologisk mångfald pekar på att vi kommer att förlora 1 miljon arter kommande årtionden om vi inte skyddar ekosystem och ser till att det finns förutsättningar för dem att klara sig.</p><p>Ledamoten sa själv att det kommunala vetot och försvaret är de största hindren för utbyggnaden av vindkraft. Det är därför lite orättvist att peka ut artskyddet som den enskilt största faktorn, för så är det inte. Vi jobbar aktivt för att klara målet om 100 procent förnybart till 2040, och jag ser alla förutsättningar för att vi ska lyckas, bland annat genom utbyggnad av havsbaserad vindkraft.</p><p>Det som sker på Gotland är intressant, och jag hoppas att bli en bra lösning även utan kabel.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H8C120200911ip",
    "replik": "N",
    "systemdatum": "2020-10-02 14:38:52"
  }
}