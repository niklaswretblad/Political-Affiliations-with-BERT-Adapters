{
  "anforande": {
    "dok_hangar_id": "5128571",
    "dok_id": "H90999",
    "dok_titel": "Protokoll 2021/22:99 Onsdagen den 20 april",
    "dok_rm": "2021/22",
    "dok_nummer": "99",
    "dok_datum": "2022-04-20 00:00:00",
    "avsnittsrubrik": "Finansiell stabilitet och finansmarknadsfrågor",
    "underrubrik": "",
    "kammaraktivitet": "ärendedebatt",
    "anforande_id": "676e4c8d-d9fe-ec11-9174-901b0e9b71a0",
    "anforande_nummer": "29",
    "talare": "Björn Wiechel (S)",
    "parti": "S",
    "anforandetext": "<p>Fru talman! Under finanskrisen var jag lokalpolitiker i Umeå; jag satt i socialnämnden. Vi såg hur människor som blev av med sina arbeten inte längre hade någon a-kassa. Vi såg hur moderatregeringen hade skurit i socialförsäkringssystemet för att sänka skatten. Vi såg hur kön ringlade sig lång till försörjningsstödet. Av dem som stod i kön för försörjningsstöd i Umeå kommun kom 85 procent från arbetslöshet - inte från annan utsatthet, vilket vanligtvis är skälet till att man har försörjningsstöd.</p><p>Att Moderaterna skar i arbetsmarknadspolitiken och a-kassan och inte kompenserade välfärden fullt ut gjorde att det var kommunerna som fick ta smällen. Följden blev skattehöjningar i kommunerna, och många människor försvann ur våra trygghetssystem och fastnade i försörjningsstöd. Det blev mycket kostsamt för kommunerna. Det var där det landade, och framför allt tappade människor sina jobb. Finanskrisen slog väldigt hårt mot det här landet.</p><p> STYLEREF Kantrubrik \\* MERGEFORMAT Finansiell stabilitet och finansmarknads-frågor</p><p>När det gäller bostadsbyggandet är det inte bara en storstadsfråga. All statistik visar hur bostadsbyggandet ökade generellt till följd av hyresstödet som vi införde. Det är viktigt inte bara i Stockholm och på de hetaste bostadsmarknaderna utan även ute i Landsortssverige.</p><p>I mitt län Västerbotten har vi Vindeln, Vännäs och Umeå, som har jättemånga planer på att bygga hyresrätter men nu är ytterst oroliga för om kalkylen ska gå ihop på grund av att högerpartierna har tagit bort det här stödet. Det gör att vi får minskat bostadsbyggande och inte kan möta tillväxten i norra Sverige. Detta skadar arbetsmarknaden och tillväxten i hela landet. Tänk om, snälla!</p><p>(Applåder)</p>",
    "intressent_id": "0482689573825",
    "rel_dok_id": "H901FiU22",
    "replik": "Y",
    "systemdatum": "2022-07-08 18:18:37"
  }
}