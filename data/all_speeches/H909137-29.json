{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:532 om insatser för återvandring",
    "underrubrik": "",
    "kammaraktivitet": "interpellationsdebatt",
    "anforande_id": "cebc72cc-bb44-ed11-9177-901b0eac4c70",
    "anforande_nummer": "29",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Det som bekymrar mig i den här debatten är att flera debattörer vill låtsas som att ingenting är på tok i systemet och att det bara handlar om enskilda beslut som vi politiker inte skulle kunna påverka. Så är inte fallet. Det handlar också om lagar. Det handlar också om regeringens egna prioriteringar.</p><p>Vilka uppdrag lämnar man? Man lämnar uppdrag om att se över regelverket för återvandring för ukrainska medborgare. Gott så - de allra flesta vill ju tillbaka när det är säkert, när det går.</p><p>Man lämnar inte uppdrag om hur rättssäkerheten i asylprocessen kan stärkas så att man inte utvisar människor som till exempel Sahar till talibanernas Afghanistan. Man lämnar uppdrag som handlar om hur fler kan tvingas till platser som de är livrädda för att åka till - så rädda att några till och med har tagit sina liv för att slippa åka dit.</p><p>Jag har tagit del av fruktansvärda berättelser från människor vars familjemedlemmar har blivit utvisade från Sverige till Afghanistan. Efter några dagar har de blivit kidnappade av talibanregimen. Det finns människor som till och med blivit dödade av talibanerna.</p><p>Det här är något som borde ligga högst upp på migrationsministerns att-göra-lista. Det handlar inte om att lägga sig i bedömningen av enskilda fall i strid med lagarna utan om att säkerställa att lagarna är i linje med anständigheten.</p>",
    "intressent_id": "0819601620927",
    "rel_dok_id": "H910532",
    "replik": "N",
    "systemdatum": "2022-10-05 16:41:59"
  }
}