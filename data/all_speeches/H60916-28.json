{
  "anforande": {
    "dok_hangar_id": "5009042",
    "dok_id": "H60916",
    "dok_titel": "Protokoll 2018/19:16 Onsdagen den 14 november",
    "dok_rm": "2018/19",
    "dok_nummer": "16",
    "dok_datum": "2018-11-14 00:00:00",
    "avsnittsrubrik": "Långsiktig finansiering och stärkt oberoende för public service",
    "underrubrik": null,
    "kammaraktivitet": "ärendedebatt",
    "anforande_id": "250004c2-70f8-e811-9111-901b0eac4c70",
    "anforande_nummer": "28",
    "talare": "Per Lodenius (C)",
    "parti": "C",
    "anforandetext": "<p>Fru talman! Jag har lite svårt att förstå Angelika Bengtssons frågor i detta fall. Förslaget som nu ligger på bordet är ju ett tydligt förslag om att stärka oberoendet för public service. Det handlar om att public service ska få en annan typ av finansiering, utanför den normala statsbudgeten. Det handlar också om att vi ger public service en finansiering över en åttaårig tillståndsperiod, efter en inledande sexårsperiod. Vi ska alltså inte politiskt kunna gå in och justera och påverka dessa budgetposter varje år. Det handlar också om att fortsätta att ha en så opolitisk granskning som möjligt av public service.</p><p> STYLEREF Kantrubrik \\* MERGEFORMAT Långsiktig finansiering och stärkt oberoende för public service</p><p>Jag förstår alltså inte riktigt Angelika Bengtssons oro i den delen, fru talman. Det beslut vi tar i dag är ett sätt att stärka public service. Det som gör mig lite orolig är i stället att Sverigedemokraterna och Angelika Bengtsson hellre vill se kortare tillståndsperioder. Det skulle innebära snabbare politiska förändringar vid nya tillståndsprövningar, beroende på hur regeringskonstellationen ser ut. Detta och andra delar gör mig lite orolig när det handlar om Sverigedemokraternas och Angelika Bengtssons förslag till public service.</p>",
    "intressent_id": "0363721826713",
    "rel_dok_id": "H601KrU2",
    "replik": "Y",
    "systemdatum": "2018-12-05 10:33:57"
  }
}