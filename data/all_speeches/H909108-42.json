{
  "anforande": {
    "dok_hangar_id": "5130730",
    "dok_id": "H909108",
    "dok_titel": "Protokoll 2021/22:108 Torsdagen den 5 maj",
    "dok_rm": "2021/22",
    "dok_nummer": "108",
    "dok_datum": "2022-05-05 00:00:00",
    "avsnittsrubrik": "Frågestund",
    "underrubrik": "Medel till studieförbunden",
    "kammaraktivitet": "frågestund",
    "anforande_id": "76bb7b56-4125-ed11-9178-901b0e9b71a8",
    "anforande_nummer": "42",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Tack, Hans Eklind, för frågan! Det stämmer att de som omfattas av massflyktsdirektivet, Temporary Protection Directive på engelska, inte omfattas av rätten att läsa svenska för invandrare. Det är en mer långsiktig åtgärd, och tanken är att de som kommer från Ukraina ska kunna återvända till ett fritt och demokratiskt Ukraina. Då erbjuds Svenska från dag ett, som Hans Eklind är inne på, men också språkkafé och olika digitala lösningar för att lära sig svenska.</p><p>Jag delar Hans Eklinds uppfattning att civilsamhället, inklusive studieförbunden men inte endast studieförbunden, har gjort stora insatser för att välkomna ukrainska flyktingar till Sverige. För detta arbete har vi också skjutit till ett antal miljoner kronor till frivilligorganisationerna. Däremot har vi inte hittills riktat några särskilda ekonomiska insatser till studieförbunden.</p>",
    "intressent_id": "0744993950910",
    "rel_dok_id": "H9C120220505fs",
    "replik": "N",
    "systemdatum": "2022-08-26 15:17:21"
  }
}