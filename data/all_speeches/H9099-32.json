{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Frågestund",
    "underrubrik": "Utvisning av tvångsomhändertagna barn",
    "kammaraktivitet": "frågestund",
    "anforande_id": "e4039767-c02d-ec11-915b-901b0eac4c78",
    "anforande_nummer": "32",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Fallet med treårige Tim som riskerar att utvisas till Nigeria har väckt stor uppmärksamhet på sista tiden. Många har upprörts av fallet och skrivit under en namninsamling för att Tim ska få stanna.</p><p>Det här är långt ifrån det första barnet som har tvångsomhändertagits i Sverige och sedan riskerar att utvisas. Experter, till exempel Barnombudsmannen, har varit tydliga med att det går att ändra på det här genom att riksdagen och lagstiftaren ändrar lagstiftningen.</p><p>Därför presenterar Vänsterpartiet i dag ett förslag till ett utskottsinitiativ i socialförsäkringsutskottet som vi vill kalla lex Tim. Det går ut på att ändra lagstiftningen så att lagen om vård av unga och barnkonventionen får högre ställning jämfört med utlänningslagen, som är den lag det hänvisas till när det gäller att Tim ska utvisas.</p><p>Jag undrar såklart vad regeringen gör. Kommer ni, om ni får ett utskottsinitiativ som går igenom i riksdagen, att göra något åt den lagstiftningen? Kommer ni att se till att Tim och andra barn som har tvångsomhändertagits får stanna?</p>",
    "intressent_id": "0682989845822",
    "rel_dok_id": "H9C120210923fs",
    "replik": "N",
    "systemdatum": "2021-10-15 16:02:11"
  }
}