{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "bf829754-be2a-ed11-9178-901b0e9b71a8",
    "anforande_nummer": "17",
    "talare": "Tobias Andersson (SD)",
    "parti": "SD",
    "anforandetext": "<p></p><p>Fru talman! Jag noterar att Morgan Johansson valde att inte svara på huruvida han avser att erkänna sin skuld för att detta har kunnat ske samt huruvida han avser att vidta några åtgärder eller inte. Jag tolkar det som att svaret är nej på båda frågorna.</p><p>Tänk om Morgan Johansson hade valt att lägga lika mycket tid på att vidta åtgärder mot de farliga elementen i vårt land som han gör på det som han kallar för min farliga retorik. Tänk om fokus hade legat på faktiskt farliga individer i Sverige i stället för på vilken retorik jag eller andra brukar oss av. Tänk om Morgan Johansson hade lagt tid på att stärka upp de socialdemokratiskt utsatta områdena, som i de här fallen drabbades av korankravallerna. Tänk om han hade tagit itu med parallellsamhällena i vårt land.</p><p>I stället begränsar sig Morgan Johansson till att spy galla över vilket ordval jag använder eller vilken retorik jag brukar mig av. Det blir nog så vi minns Morgan Johanssons tid som justitieminister när den snart är slut.</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}