{
  "anforande": {
    "dok_hangar_id": "5128764",
    "dok_id": "H909100",
    "dok_titel": "Protokoll 2021/22:100 Torsdagen den 21 april",
    "dok_rm": "2021/22",
    "dok_nummer": "100",
    "dok_datum": "2022-04-21 00:00:00",
    "avsnittsrubrik": "Frågestund",
    "underrubrik": "Information om yttrandefrihet till nyanlända",
    "kammaraktivitet": "frågestund",
    "anforande_id": "0ac082c6-d9fe-ec11-9174-901b0e9b71a0",
    "anforande_nummer": "82",
    "talare": "Ludvig Aspling (SD)",
    "parti": "SD",
    "anforandetext": "<p>Herr talman! Det material som kallas <em>Om</em> <em>Sverige</em> och som ska förklara för nyanlända hur Sverige fungerar uppdaterades nyligen. Men trots att yttrandefriheten är grundläggande i vårt land berörs den punkten endast summariskt i materialet.</p><p>Då ska man komma ihåg att det är en väldigt stor skillnad jämfört med hur saker fungerar i många av de ursprungsländer som invandrare kommer ifrån. Det finns ingen förklaring av yttrandefrihetens syfte. Det finns ingen förklaring av hur långt den sträcker sig. Det finns framför allt ingen förklaring av hur sambandet mellan hur religion och yttrandefrihet fungerar i Sverige.</p><p>Frågestund</p><p>Anser Ardalan Shekarabi att det är ett misstag att inte förklara för nyanlända på ett väldigt tidigt stadium att yttrandefriheten i Sverige innebär att man måste acceptera att vissa människor har åsikter som man inte tycker om och att man absolut inte får använda våld för att protestera mot att någon till exempel skändar vad man uppfattar som en religiös text? Borde det framgå tydligt?</p>",
    "intressent_id": "0526748040023",
    "rel_dok_id": "H9C120220421fs",
    "replik": "N",
    "systemdatum": "2022-07-08 18:20:18"
  }
}