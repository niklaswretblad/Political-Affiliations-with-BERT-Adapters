{
  "anforande": {
    "dok_hangar_id": "5016018",
    "dok_id": "H60930",
    "dok_titel": "Protokoll 2018/19:30 Lördagen den 15 december",
    "dok_rm": "2018/19",
    "dok_nummer": "30",
    "dok_datum": "2018-12-15 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": null,
    "kammaraktivitet": "ärendedebatt",
    "anforande_id": "d12318ca-1a18-e911-9112-901b0eac4c70",
    "anforande_nummer": "50",
    "talare": "Robert Hannah (L)",
    "parti": "L",
    "anforandetext": "<p>Herr talman! När man hörde Johan Löfstrands anförande var det inte boendeformerna som var i fokus utan det var antalet bostäder. Därför stämmer det inte i Johan Löfstrands anförande.</p><p>För mig är det oviktigt vilken boendeform som man har. Det är viktigt med blandade och alla möjliga olika boendeformer. Om man i Järfälla kommun som är vald av folket bestämmer sig för att bygga bostadsrätter i stället för hyresrätter - i och för sig har man redan ganska många hyresrätter - ser jag det inte som något stort problem.</p><p>Dessutom tror jag att man behöver lugna ned sig och sansa sig när man beskriver verkligheten.</p><p>Om man ska tala om investeringsstöden som har lett till så många bostäder - vilket de inte har gjort, eftersom de ändå hade byggts - måste man sammanfattningsvis konstatera att de som har flyttat in i bostäderna har mycket högre inkomster än genomsnittet i kommunen. Om man ska satsa på fattiga människor - som du talade med Mats Green om - stämmer det inte heller med verkligheten. Det är ju inte fattiga människor som har fått pengar från ert investeringsstöd, utan det är rika byggherrar och människor med höga inkomster.</p>",
    "intressent_id": "0223069839622",
    "rel_dok_id": "H601CU1",
    "replik": "Y",
    "systemdatum": "2019-01-14 17:38:41"
  }
}