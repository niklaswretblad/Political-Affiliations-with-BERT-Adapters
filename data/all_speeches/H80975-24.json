{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f510d8e4-cca2-eb11-9152-901b0e9b71a8",
    "anforande_nummer": "24",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Eftersom jag själv har varit med om detta vill jag bara uppmärksamma fru talman om att denna fråga ligger utanför ärendets ram. Men jag svarar gärna på frågan. Detta ärende handlar inte om a-kassa för enskilda, utan det handlar om företagare. Och där ställer vi verkligen upp. Vi kommer alltså att rösta bifall till utskottets förslag i dessa två betänkanden. </p><p>Jag förstår att det blir jobbigt för Åsa Westlund i detta läge när så många företag går på knäna och när så många anställda är oroliga för sina jobb. Det är ingen hemlighet att Åsa Westlund och jag har olika syn på exakt var a-kassenivåerna ska ligga. Men här och nu jobbar jag stenhårt för att färre ska bli arbetslösa. Där ligger mitt fokus, och där ligger Moderaternas fokus. </p><p>Jag kan bara konstatera att när vi lägger fram förslag om att detta ska gå snabbare - handläggningstiderna ska vara kortare - så att vi kan rädda fler jobb säger Socialdemokraterna nej till det i utskottet. Jag kommer att göra allt jag kan för att rädda fler jobb så att färre ska bli arbetslösa och för att a-kassan självklart ska vara skälig. Men dessa två budgetärenden som omfattar 50 miljarder kronor handlar inte om a-kassa för enskilda.</p>",
    "intressent_id": "0899112324519",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}