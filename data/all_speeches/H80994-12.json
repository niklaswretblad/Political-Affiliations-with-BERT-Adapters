{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "6c67a6d6-95bf-eb11-9156-901b0e9b71a8",
    "anforande_nummer": "12",
    "talare": "Hans Wallmark (M)",
    "parti": "M",
    "anforandetext": "<p>Fru talman! Från regeringens håll säger man hela tiden att Sverige har drabbats. Många länder har drabbats. Men det är klart att om det är över 13 000 döda i Sverige men 800 i Finland och 640 i Norge riskerar detta att leda till motåtgärder. Då är, för det första, min fråga: Har regeringen någonsin under detta år som pandemin har pågått funderat och reflekterat över vad det får för konsekvenser när Sverige uppfattas sticka iväg?</p><p>Och för det andra: Jag är ganska övertygad om att något som kan bidra till att vi kan få se gränsöppningar igen är att vaccinationer rullas ut, liksom möjligheten till snabbtester, inte minst i gränsregionerna. Då är mina enkla frågor till statsrådet, som en del av Stefan Löfvens regering: Kommer detta på plats? Kommer vaccinationerna att rullas ut enligt plan? Kan vi säga att alla vuxna svenskar den sista juni i år har fått det vaccin de så hett önskar?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-28 11:20:05"
  }
}