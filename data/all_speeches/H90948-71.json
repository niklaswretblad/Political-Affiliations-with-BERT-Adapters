{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Särskild debatt om händelseutvecklingen i gränsområdena mellan Belarus och vissa medlemsländer",
    "underrubrik": "",
    "kammaraktivitet": "",
    "anforande_id": "977538a3-9595-ec11-916c-901b0e9b71a0",
    "anforande_nummer": "71",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! I denna svåra situation som råder vill jag ändå avsluta med att påminna om en rad åtgärder som EU har vidtagit. Utöver det som jag har nämnt i debatten har kommissionen föreslagit ett antal tillfälliga asyl- och återvändandeåtgärder för att stödja Lettland, Litauen och Polen och ta itu med det ökade antalet asylsökande vid gränsen mot Belarus. Åtgärderna kommer att göra det möjligt för dessa att inrätta snabba och ordnade processer för att hantera situationen med full respekt för mänskliga rättigheter och internationella åtaganden inklusive principen om non-refoulement och Europeiska unionens stadga om de grundläggande rättigheterna. </p><p>Slutligen vill jag säga att det är en självklarhet att vi ska fortsätta stödja den modiga oppositionen i Belarus och kräva fullt frisläppande av alla politiska fångar, fria och rättvisa val och ett omedelbart införande av demokrati.</p><p>Med detta önskar jag deltagarna i debatten och talmännen en god jul och gott nytt år.</p><p>Den särskilda debatten var härmed avslutad.</p>",
    "intressent_id": "0992800527915",
    "rel_dok_id": "",
    "replik": "N",
    "systemdatum": "2022-02-24 18:17:54"
  }
}