{
  "anforande": {
    "dok_hangar_id": "5056326",
    "dok_id": "H70977",
    "dok_titel": "Protokoll 2019/20:77 Onsdagen den 19 februari",
    "dok_rm": "2019/20",
    "dok_nummer": "77",
    "dok_datum": "2020-02-19 00:00:00",
    "avsnittsrubrik": "En utvecklad översiktsplanering",
    "underrubrik": "",
    "kammaraktivitet": "ärendedebatt",
    "anforande_id": "9bfd79d0-a379-ea11-9134-0090facf175a",
    "anforande_nummer": "48",
    "talare": "Emma Hult (MP)",
    "parti": "MP",
    "anforandetext": "<p>Fru talman! När det gäller motivationshöjande åtgärder införde regeringen en sådan under den förra mandatperioden, men den kritiserade Kristdemokraterna skarpt. Det var en byggbonus som gjorde att man var tvungen att ha en aktuell översiktsplan. Det gjorde att fler översiktsplaner blev aktuella, men denna åtgärd var uppenbarligen inte något som Kristdemokraterna tyckte om.</p><p>Larry Söder nämnde sanktioner, men han nämnde inte vilka. Det skulle vara väldigt spännande att se vilka sanktioner Larry Söder skulle vilja införa mot Sveriges kommuner för att de ska upprätthålla detta.</p><p>Jag tror att de förslag som vi nu lägger fram kommer att göra att vi får se att fler översiktsplaner blir aktuella. Att ha en uppdaterad och aktuell översiktsplan tror jag är absolut viktigast både för enskilda och för företag så att de vet vilka förutsättningar som finns. Jag upplever inte problemet lika stort och har inte lika stora farhågor. Det viktigaste är att kommunerna har uppdaterade och aktuella översiktsplaner, och detta är också ambitionen i arbetet.</p>",
    "intressent_id": "0628870165823",
    "rel_dok_id": "H701CU7",
    "replik": "Y",
    "systemdatum": "2020-04-08 16:19:02"
  }
}