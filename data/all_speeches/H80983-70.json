{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "de93bf96-a1ad-eb11-914f-901b0eac4c78",
    "anforande_nummer": "70",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! I förra årets utrikespolitiska debatt debatterade Kerstin Lundgren och jag det amerikanska fredsinitiativet i Mellanöstern. Kerstin Lundgren talade om USA:s \"så kallade\" fredsplan och sa: \"Detta är inget som främjar fred och utveckling, vare sig på marken eller i regionen.\"</p><p>Sedan dess har en normalisering ägt rum mellan Israel och viktiga delar av arabvärlden. Genom fredsavtal med Förenade Arabemiraten, Bahrain, Sudan och Marocko har helt nya möjligheter öppnats för diplomatiska relationer, ökad säkerhet, handelsutbyte och ökad tillväxt, men också för ett djupare och mer allmänt erkännande av Israels rätt att existera.</p><p>Fru talman! Det finns alltså all anledning att välkomna och glädjas över det som nu sker. Vad vi ser är en historisk utveckling som ytterst handlar om fred och säkerhet för Israel men också för regionen. Med anledning av detta vill jag fråga: Hur ser Kerstin Lundgren på det hon sa om att det amerikanska fredsinitiativet inte främjar fred och utveckling vare sig på marken eller i regionen?</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}