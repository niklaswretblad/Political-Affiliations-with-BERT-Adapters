{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Frågestund",
    "underrubrik": "Utrikeshandelsministerns deltagande i Irans nationaldagsfirande",
    "kammaraktivitet": "frågestund",
    "anforande_id": "76415f8a-e14f-e911-911c-0090facf175a",
    "anforande_nummer": "69",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! Jag har en fråga till utrikeshandelsministern.</p><p>Utvecklingen i Iran är djupt oroande. Landet styrs av en regim som förtrycker sin befolkning och avrättar oliktänkande och som är världens ledande finansiär av terrorism.</p><p>Iran är också ett land - ett av tre länder - som bedriver särskilt aktiv underrättelseverksamhet i Sverige. En svensk medborgare, Ahmadreza Djalali, är oskyldigt dömd till döden i Iran.</p><p>Regeringen verkar för att stärka relationerna till den iranska regimen. Som ett led i detta deltog Ann Linde nyligen i den iranska ambassadens högtidliga 40-årsfirande av den islamiska revolutionen - den revolt som lade grunden för det som i dag är världens värsta diktatur.</p><p>Min fråga till Ann Linde är: Vad är det i den islamiska revolutionen som är värt att fira?</p>",
    "intressent_id": "0201207390210",
    "rel_dok_id": "H6C120190228fs",
    "replik": "N",
    "systemdatum": "2019-03-26 17:10:11"
  }
}