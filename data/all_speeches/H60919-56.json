{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "Förbud mot erkännande av utländska barnäktenskap",
    "underrubrik": null,
    "kammaraktivitet": "ärendedebatt",
    "anforande_id": "87df38c5-fefd-e811-9111-901b0eac4c70",
    "anforande_nummer": "56",
    "talare": "Mikael Eskilandersson (SD)",
    "parti": "SD",
    "anforandetext": "<p>Fru talman! Vad jag menar med \"söka upp\" är väl ganska uppenbart. Migrationsverket har identifierat 132 barn som lever i Sverige som gifta. Att man söker upp de barnen tycker jag inte är särskilt konstigt. Det finns också barn som vi ännu inte har registrerat.</p><p>De 132 som finns vet vi om. Men det kommer att finnas ytterligare barn i Sverige som vi vet om som säkert också lever som gifta. Att man söker upp de barnen och upphäver deras äktenskap tycker jag inte alls är någonting konstigt. Det är mer konstigt att vi ska blunda för detta.</p><p>Vilken typ av samhälle får vi om vi söker upp barn som är gifta i Sverige? Vilken typ av samhälle får vi om vi struntar i det? Vilken typ av samhälle får vi om vi väljer att blunda för det för att det är jobbigt och obehagligt att ta i?</p><p>Hur menar Ola Johansson att vi ska göra? Det vet jag i och för sig. Eftersom Centerpartiet inte har lagt fram några följdförslag vill Centerpartiet blunda för detta. De vill att vi sticker huvudet i sanden och låtsas: Det finns nog inga barn i Sverige som är gifta, så vi behöver nog inte göra så mycket.</p><p>Det är inte sanningen. Sanningen är att det finns barn i dag i Sverige som är gifta. De äktenskapen vill jag söka upp och upplösa, punkt.</p>",
    "intressent_id": "0468956880528",
    "rel_dok_id": "H601CU4",
    "replik": "Y",
    "systemdatum": "2018-12-12 12:13:12"
  }
}