{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Nya regler om informationsutbyte om brottmålsdomar i EU",
    "underrubrik": "",
    "kammaraktivitet": "ärendedebatt",
    "anforande_id": "d4507559-bd39-ed11-9178-901b0e9b71a8",
    "anforande_nummer": "8",
    "talare": "Gustaf Lantz (S)",
    "parti": "S",
    "anforandetext": "<p>Fru talman! Syftet med förslagen vi debatterar är att förbättra EU:s medlemsstaters informationsutbyte om brottmålsdomar och göra det möjligt för EU-länder att få reda på vilka andra stater inom unionen som har uppgifter i sina kriminalregister om en tredjelandsmedborgare.</p><p>Nya regler om informationsutbyte om brottmålsdomar i EU</p><p>Sverige måste göra sitt så att EU kan använda sin fulla kraft i kampen mot brottsligheten, och övriga EU-länder måste göra sitt för att vi ska vara lyckosamma med brottsbekämpningen i Sverige. Samarbetets geniala logik är att ett plus ett blir mer än två. Vi vinner på detta EU-samarbete. Det är därför glädjande att justitieutskottet står bakom regeringens förslag om att göra en rad ändringar i olika lagar i linje med den aktuella EU-förordningen.</p><p>Fru talman! När det gäller det som ledamoten Adam Marttinen var inne på vill jag anföra följande: Vad gäller uppgifter om fingeravtryck gör vi socialdemokrater i utskottet ingen annan bedömning än regeringen, det vill säga att fingeravtryck bör tas under verkställigheten av den som har dömts till fängelse i minst sex månader. På så vis kommer utvidgningen av möjligheten att ta fingeravtryck, som utgör intrång i den enskildes fri- och rättigheter, inte att gå längre än vad som är nödvändigt för att uppnå syftet med utvidgningen.</p><p>Vidare anser utskottet, i likhet med regeringen, att Kriminalvården inte bör behandla fingeravtrycken i större utsträckning än vad som är absolut nödvändigt för ändamålet med behandlingen. Efter att fingeravtrycken har tagits emot av Polismyndigheten bör Kriminalvården därefter omedelbart förstöra eventuella kopior som myndigheten innehar, liksom de biometriska data som tas fram ur dessa.</p><p>Fru talman! Jag yrkar bifall till utskottets förslag i betänkandet.</p><p>(Applåder)</p><p>Överläggningen var härmed avslutad.</p><p>(Beslut fattades under § 17.)</p><p>Mer tid till lärande, extra studietid och utökad lovskola</p>",
    "intressent_id": "075747847023",
    "rel_dok_id": "H901JuU37",
    "replik": "N",
    "systemdatum": "2022-09-21 16:55:21"
  }
}