{
  "anforande": {
    "dok_hangar_id": "5025629",
    "dok_id": "H60965",
    "dok_titel": "Protokoll 2018/19:65 Torsdagen den 14 mars",
    "dok_rm": "2018/19",
    "dok_nummer": "65",
    "dok_datum": "2019-03-14 00:00:00",
    "avsnittsrubrik": "Statsministerns frågestund",
    "underrubrik": "Det framtida EU-samarbetet",
    "kammaraktivitet": "statsministerns frågestund",
    "anforande_id": "a49f9228-f956-e911-911c-0090facf175a",
    "anforande_nummer": "64",
    "talare": "Jan Björklund (L)",
    "parti": "L",
    "anforandetext": "<p>Herr talman! Statsministern förhåller sig som något slags neutral kommentator. Han välkomnar diskussioner, säger han. Men säg något i diskussionen själv! Sverige har en åsikt i detta.</p><p>Statsministern säger att vi inte med automatik ska flytta över makt till Bryssel. Nej, det är väl ingen som har påstått att det skulle ske med automatik. Ska vi kunna lösa klimatproblemen krävs mer beslutskraft i Europa. Ska vi kunna bekämpa terrorismen behövs mer beslutskraft i Europa.</p><p>Sverige säger nu nej till att delta i finanspakten, finansregelverket som är en erfarenhet av finanskrisen. Sverige säger nej till att delta i bankunionen för att stabilisera bankväsendet i Europa. Sverige ställer sig utanför eurosamarbetet. Sverige har sagt nej till åklagarsamarbetet för att bekämpa korruption och terrorism. Sverige säger nej till en gemensam koldioxidskatt i Europa, och Sverige säger nej till det försvarssamarbete som president Macron föreslår. </p><p>Vi kan säga att vi välkomnar diskussioner. Men vi säger ju nej i diskussionerna! Sverige säger nej, nej, nej. Vi deltar i diskussioner och säger nej.</p><p>Problemet är bara att de här samarbetena nu kommer att byggas upp och bli verklighet. Jag och Liberalerna vill att Sverige ska vara med på planen och spela i matchen, inte flytta sig längre och längre upp på läktaren och käka varmkorv.</p>",
    "intressent_id": "0603490586517",
    "rel_dok_id": "H6C120190314sf",
    "replik": "N",
    "systemdatum": "2019-04-04 18:47:11"
  }
}