{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "8667a6d6-95bf-eb11-9156-901b0e9b71a8",
    "anforande_nummer": "38",
    "talare": "Linda Modig (C)",
    "parti": "C",
    "anforandetext": "<p>Fru talman! Det är fascinerande att det politiska spelet efter nästa val har letat sig in i vår särskilda debatt om gränshinder. Jag tycker att vi ska komma tillbaka till sakfrågan. </p><p>Aron Emilsson talade varmt om behovet av att utveckla den civilrättsliga lagstiftningen också inom ett EU-perspektiv. Det torde inte vara någon hemlighet att Centerpartiet i Nordiska rådet i form av mittengruppen brinner för ett ökat civilrättsligt utbyte. Det är precis därför som vi behöver mer nordiskt samarbete, så att individer och familjer på ett lättare sätt kan leva sina liv i Norden på ett sömlöst sätt som inte sker i dag. </p><p>Det är inte heller någon hemlighet att Centerpartiet ser att det finns stora mervärden med att Norden bättre koordinerar sig och förbereder sig för att verka som en kraftfull region inom Europeiska unionen. Men då måste Norden samarbeta och samordna sig på ett betydligt bättre och mer offensivt sätt. </p><p>Min motfråga blir därför: Är även Sverigedemokraterna beredda att stå för den samordningen av Norden i EU?</p>",
    "intressent_id": "0238095659621",
    "rel_dok_id": "",
    "replik": "Y",
    "systemdatum": "2021-05-28 11:20:06"
  }
}