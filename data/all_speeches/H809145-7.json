{
  "anforande": {
    "dok_hangar_id": "5101944",
    "dok_id": "H809145",
    "dok_titel": "Protokoll 2020/21:145 Måndagen den 21 juni",
    "dok_rm": "2020/21",
    "dok_nummer": "145",
    "dok_datum": "2021-06-21 00:00:00",
    "avsnittsrubrik": "Prövning av yrkande om misstroendeförklaring mot statsminister Stefan Löfven (S)",
    "underrubrik": "",
    "kammaraktivitet": "",
    "anforande_id": "9913cf75-3328-ec11-915b-901b0eac4c78",
    "anforande_nummer": "7",
    "talare": "Amineh Kakabaveh (-)",
    "parti": "-",
    "anforandetext": "<p>Herr talman! Jag har aldrig varit med och stött eller ens tolererat en statsminister som valts på januariavtalet. Det var ett stort svek av Vänsterpartiet att gå med på att släppa fram en regering som i vissa frågor bedrivit en högerpolitik som regeringen Reinfeldt aldrig hade kunnat föra.</p><p>I dag är situationen annorlunda. Den viktiga sakfrågan om marknadshyror har omvandlats till ett spel om makten där Sverigedemokraterna tagit initiativet och där den övriga högern glatt tar chansen att avsätta statsministern, oavsett vilka konsekvenser det får.</p><p>När jag tillhörde Vänsterpartiet fanns det en skriven antirasistisk strategi som sa att partiet aldrig skulle stödja förslag som lagts fram av SD. Den strategin har partistyrelsen övergett efter att jag lämnade Vänsterpartiet, för att ledamöterna ska kunna rösta som i dagens omröstning.</p><p>Om SD hade fått bestämma hade jag kanske inte fått stå här, och kanske inte heller Nooshi Dadgostar.</p><p>Det är inte min röst som kommer att avgöra omröstningen i dag. Men om vi står inför en regeringsbildning med nya talmansrundor kan det mycket väl bli det. Då ska alla som röstade på mig veta att jag aldrig kommer att stödja SD:s initiativ, särskilt inte i sådant här maktfulspel. Därför kommer jag att lägga ned min röst i dagens omröstning.</p>",
    "intressent_id": "0545353563812",
    "rel_dok_id": "",
    "replik": "N",
    "systemdatum": "2021-10-08 14:30:31"
  }
}