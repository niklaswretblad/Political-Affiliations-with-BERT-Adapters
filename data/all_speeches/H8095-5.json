{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "5a48e5fe-ab04-eb11-9146-901b0e9b71a8",
    "anforande_nummer": "5",
    "talare": "Lorena Delgado Varas (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman och ministern! Jag skulle vilja ge en beskrivning av svenskt näringsliv, och jag hoppas att ministern har ungefär samma bild som jag har.</p><p>Svenskt näringsliv bygger på små och medelstora företag. En stor majoritet av de privatanställda i dag jobbar på ett litet eller medelstort företag. Antalet anställda ökar mycket mer i de små och medelstora företagen än i de stora företagen. Dessutom bidrar de små och medelstora företagen till mer än hälften av Sveriges bnp.</p><p>Därför förvånar det mig att regeringen går så långt i att försöka locka hit dessa stora företag. Jag tänker till exempel på den hearing som har hållits i USA:s parlament angående bland annat Amazons utnyttjande av mindre startup-företag, där Amazon helt enkelt har investerat för att komma över information som de sedan själva har använt för att starta konkurrerande företag. Detta har inneburit att företag har krossats i processen. Också Facebook förhördes, på grund av kopiering av mindre företags lösningar och kring hur man köper upp konkurrenter på marknaden. Facebook äter alltså upp företag.</p><p>Vad tror ministern att dessa företag kommer att göra med svenska små och medelstora företag - företag som utgör hälften av vår bnp?</p><p>Dessutom undrar jag vad ministern tror att det här kommer att göra för innovationen i Sverige, som är så viktig - speciellt för vår exporthandel.</p>",
    "intressent_id": "0852475703226",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:00"
  }
}