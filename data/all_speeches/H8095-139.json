{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "e248e5fe-ab04-eb11-9146-901b0e9b71a8",
    "anforande_nummer": "139",
    "talare": "Utrikesministern Ann Linde (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det vi pratar om här är egentligen Kinas agerande i Hongkong. Det är Kina som har gjort förändringen. Det är i princip den största globala förändringen sedan Berlinmurens fall. Det ställer både oss och EU inför en rad väldigt utmanande och nya frågeställningar.</p><p>Det finns möjligheter i relationen till Kina, men det finns framför allt utmaningar. För svensk del är det viktigt att vi utgår från EU och våra gemensamma värderingar därför att vi då är mycket starkare.</p><p>Nu tog Hans Wallmark återigen upp sanktionsfrågan. Jag tror tyvärr att eftersom jag var helt ensam om att tvingas framföra det kravet försenades den möjlighet som vi hade haft att mycket tidigare nå enighet om att kräva sanktioner.</p><p>Nu lyckades vi ändå att göra ett diplomatiskt arbete på det sättet som det bör göras och har fått en större förståelse, och därav många konkreta åtgärder. Ni frågar hela tiden om konkreta åtgärder, och vi har alla konkreta åtgärder som vi har tagit fram från både Sverige och EU. Det finns inte någon skillnad i synen när det gäller detta.</p><p>Det finns en ovisshet om hur Kina utvecklas på medellång och lång sikt. Man har ett globalt inflytande. Man har blivit mycket tuffare mot länder som gör vad man menar inte är i enlighet med vad Kina vill. Det kräver att vi samordnar vårt samarbete.</p><p>Jag hade till exempel möjlighet att i dag tacka den holländske utrikesministern för att han hade tagit upp Gui Minhais fall, precis som vi ber alla våra vänner att ta upp Gui Minhais fall i alla sina bilaterala relationer, och även EU:s representant. Det gör de också. Det känns väldigt bra att det aktiva arbete som regeringen bedriver för att få Gui Minhai fri också har stöd av så många av dem som vi ber om hjälp från.</p><p>Som jag nämnde i mitt inledande svar står EU bakom principen om ett land och två system för att bevara Hongkongs självstyrande ställning. Den linjen ligger fast. Anledningen till att jag nämnde Hongkongs ställning som skyddad enligt 1984 års överenskommelse är att det visar att de bryter mot internationella överenskommelser.</p><p>Det är inte alls som Kerstin Lundgren säger att jag säger detta för att det är en bit papper. Tvärtom har vi här ett viktigt bevis om att det är detta som ska gälla, som är deponerat hos FN. Därmed kan vi anklaga Kina för att inte följa sina internationella åtaganden.</p><p>Det är därför det är så viktigt med sådana internationella avtal. Det är inte för att det skulle vara någonting som man gömmer sig bakom. Det är tvärtom någonting som man ska hålla upp. Det visar att de bryter mot det.</p><p>När det gäller de olika avtalen tror jag att jag själv skrev under feriearbetsavtalet när jag var handelsminister. Jag tycker visst att man kan titta på olika saker. Samtidigt ska man ha i beaktande att man kan få till exempel ungdomar från Hongkong hit till Sverige för att träffa demokratiska partier och civilsamhälle och se hur vi lever här.</p><p>Det kan vara en väldigt stor fördel. Man måste tänka på om vi stryper möjligheten för Hongkongborna att komma hit. Det är möjligt att det inte är så. Men man måste alltid också ha det i bakhuvudet innan man kastar ut barnet med badvattnet.</p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:13"
  }
}