{
  "anforande": {
    "dok_hangar_id": "5021030",
    "dok_id": "H60945",
    "dok_titel": "Protokoll 2018/19:45 Torsdagen den 31 januari",
    "dok_rm": "2018/19",
    "dok_nummer": "45",
    "dok_datum": "2019-01-31 00:00:00",
    "avsnittsrubrik": "Frågestund",
    "underrubrik": "Brexit och situationen för svenskar i Storbritannien",
    "kammaraktivitet": "frågestund",
    "anforande_id": "ee1774f8-c239-e911-9116-901b0eac4c78",
    "anforande_nummer": "11",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Jag tackar för frågan.</p><p>Det finns stor anledning att känna oro inför den situation vi nu befinner oss i. Klockan tickar, och det är mindre än två månader kvar till den 29 mars.</p><p>Vår förhoppning är fortfarande att det ska bli ett ordnat utträde. Men regeringen har förberett sig för den situation som kan uppstå, för en kraschlandning ut ur EU för Storbritannien. Det handlar bland annat om just de grupper som Eskil Erlandsson nämner, svenskar som är bosatta i och arbetar i Storbritannien.</p><p>Vi har nu gjort förberedelser här hemma för de britter som bor i Sverige. Vi vet också att man i Storbritannien har motsvarande ambition att försöka få någorlunda lika villkor även om det blir ett utträde utan något avtal.</p><p>Vad den svenska regeringen kan göra är att se till att de förmåner som en del svenskar som bor i Storbritannien har blir kvar även fortsättningsvis genom så kallad överföring.</p>",
    "intressent_id": "0339624201100",
    "rel_dok_id": "H6C120190131fs",
    "replik": "N",
    "systemdatum": "2019-02-26 13:35:43"
  }
}