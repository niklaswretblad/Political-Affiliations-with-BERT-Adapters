{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "04e5fe42-382c-ec11-915b-901b0eac4c78",
    "anforande_nummer": "45",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Det är helt riktigt att jag bedömer regeringens klimatpolitik som synnerligen ineffektiv och dyr och i vissa fall till och med kontraproduktiv.</p><p>Det händer ganska mycket på detta tema i vår del av världen och i andra delar av världen som är rätt spännande, men ni lägger hela tiden krokben för er själva, Magdalena Andersson. Vi ska elektrifiera hela fordonsflottan, men vi ska inte bryta kobolt, utan det ska vi importera från Uganda eller någonstans ifrån Afrika. Vi har jättestora kobolttillgångar, som är en nödvändig ingrediens i ett elbatteri, men vi ska inte bryta det i Sverige. Man undrar hur arbetsvillkoren ser ut i de där gruvorna i Afrika - det vill man helst inte tänka på. Vi ska elektrifiera fordonsflottan, men vi ska också lägga ned den enda stabila energiproduktion som vi har i form av kärnkraft. Er politik hänger inte ihop.</p><p>Det finns ett anslag i regeringens budget som heter <em>Skydd av värdefull </em><em>natur</em>. Det låter fantastiskt vackert. Det finns väl ingen som inte vill skydda värdefull natur - det vill väl alla? Men om man grottar ned sig lite grann ser man att anslaget egentligen går ut på att staten ska köpa skog av privata skogsbrukare. Varför då? De privata skogsbönderna i Sverige är fantastiskt duktiga och har varit det i generationer efter generationer. Staten är inte en dugligare förvaltare av den svenska skogen än de privata brukarna, men man vill lägga flera miljarder på att staten ska sitta och äga en massa skog. Det bästa är att skogen brukas, för ingenting är så effektivt när det gäller att binda CO2 som skog som växer.</p><p>Det var några exempel. Vi har förutsättningar i det här landet att vara självständiga när det kommer till produktion av batterier till elbilar, men då måste vi ge förutsättningar för exempelvis koboltbrytning.</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}