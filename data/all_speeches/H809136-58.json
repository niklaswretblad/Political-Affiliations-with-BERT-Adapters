{
  "anforande": {
    "dok_hangar_id": "5100128",
    "dok_id": "H809136",
    "dok_titel": "Protokoll 2020/21:136 Tisdagen den 8 juni",
    "dok_rm": "2020/21",
    "dok_nummer": "136",
    "dok_datum": "2021-06-08 00:00:00",
    "avsnittsrubrik": "(forts.) Kompletterande bestämmelser till EU:s cybersäkerhetsakt (forts. FöU6)",
    "underrubrik": "",
    "kammaraktivitet": "",
    "anforande_id": "cb2304e0-3b1d-ec11-915b-901b0eac4c78",
    "anforande_nummer": "58",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Vi behöver stärka försvaret för att skydda vår demokrati. Regeringen har lagt fram ett förslag om en lag med kompletterande bestämmelser till EU:s cybersäkerhetsakt och ett förslag till ändring i denna lag. </p><p>Det har även ingått att undersöka vilka kompletterande nationella bestämmelser, bland annat processuella bestämmelser och bestämmelser om sanktioner, som förordningen kräver och som det kan finnas anledning att införa. De behövs för att komplettera EU:s cybersäkerhetsakt, bland annat när det gäller en nationell myndighet för cybersäkerhetscertifiering, tillsyn, sanktioner och förfarandet vid detta arbete. </p><p>Syftet med EU:s cybersäkerhetsakt är att säkerställa en väl fungerande inre marknad och samtidigt sträva efter att uppnå en hög nivå i fråga om cybersäkerhet, cyberresiliens och förtroende inom unionen. </p><p>Den snabba digitaliseringen och hastigheten i informationssamhället gör frågor om sårbarhet och motståndskraft i våra samhällssystem alltmer aktuella. Desinformation är vanligt förekommande, och antalet påverkanskampanjer ökar. </p><p>Även om syftet med de allra flesta angrepp är brottslighet i ekonomiskt syfte kan resultaten bli allvarliga störningar hos stora och viktiga verksamheter i samhället, och svagheterna kan utnyttjas för angrepp på en stat. Cybersäkerheten behöver höjas i alla verksamheter i samhället, både i offentlig sektor och i privat sektor, och Sverige behöver stärka sin förmåga att förebygga och bemöta cyberattacker. </p><p>Att den digitala infrastrukturen är global och öppen är avgörande för att företag och organisationer ska kunna bedriva sin verksamhet och dela kunskap mellan människor i olika länder. En öppen värld gynnar Sverige på många sätt och är en förutsättning för att miljöhot och säkerhetshot ska kunna hanteras. För att Sverige och andra länder ska kunna ha tillgång till ett globalt och öppet internet behövs samarbete över gränserna. </p><p></p><p>Samverkan inom ramen för det svenska cybersäkerhetscentret inleddes under 2020 för att stärka Sveriges samlade förmåga att förebygga, upptäcka och hantera antagonistiska cyberhot.</p><p>Regeringen har föreslagit att sammanlagt 50 miljoner kronor tillförs 2021 för det samlade arbetet. FRA, Försvarsmakten, MSB och Säpo arbetar vidare för att inrätta det nationella cybersäkerhetscentret. </p><p>Samverkan ska utvecklas stegvis, och den utökade samordning som etableringen av centret innebär kommer att utgöra en viktig komponent i utvecklingen av informations- och cybersäkerheten i Sverige. </p><p>För att stärka cybersäkerheten på EU-nivå ska ett euroepiskt kompetenscentrum för cybersäkerhet inrättas liksom ett nätverk av nationella samordningscentrum för dessa frågor. Centrumet ska stärka kapaciteten, kunskapen och infrastrukturen bland annat genom att utveckla tjänster för näringslivet och för forskningen. </p><p>Andra uppgifter blir att föra samman centrala berörda parter inom EU, inbegripet industrin, akademiska institutioner, forskningscentrum och andra relevanta organisationer i det civila samhället, och skapa en kompetensgemenskap för cybersäkerhet i syfte att stärka och sprida denna kompetens runt om i EU. </p><p>För att vi ska kunna arbeta säkert tillsammans behöver vi också säkerställa en tillfredsställande nivå i fråga om cybersäkerhet för informations- och kommunikationsteknik. Detta behöver göras i hela unionen, och vi behöver undvika en fragmentering av den inre marknaden när det gäller certifieringar. Därför arbetar vi nu tillsammans fram europeiska ordningar för cybersäkerhetscertifiering som medför att certifikat som utfärdas enligt dessa certifieringsordningar blir giltiga och erkända i alla medlemsstater. </p><p>En nationell myndighet för cybersäkerhetscertifiering ska få besluta om de förelägganden som behövs i förhållande till EU:s cybersäkerhetsakt och se till att den nya lagen följs. </p><p>Regeringen bedömer, i likhet med den genomförda utredningen, att Försvarets materielverk är den myndighet som är bäst lämpad att utföra dessa uppgifter. </p><p>Erfarenheten från certifieringsverksamhet och den tekniska kunskapen som Försvarets materielverk har är en fördel vid uppbyggnaden av ett system för tillsyn över regelverket för cybersäkerhetscertifiering. Försvarets materielverk bedöms också kunna hantera känslig information som kommer att behöva tillgängliggöras både vid denna certifiering och inom ramen för tillsynsverksamheten. </p><p>Från Miljöpartiets sida hoppas vi och tror att kommissionens förslag till insatser på europeisk nivå inom cybersäkerhetsområdet kan skapa ett europeiskt mervärde genom samordning av expertisen och kompetensen i Europa. </p><p>Kompletterande bestämmelser till EU:s cybersäkerhetsakt</p><p>Samarbeten kring cybersäkerhet inom EU kommer att vara oerhört viktiga för allas vår säkerhet och funktioner i samhället. De kommer att vara viktiga för demokratin.</p><p>Jag yrkar bifall till utskottets förslag. </p><p>Överläggningen var härmed avslutad. </p><p>(Beslut skulle fattas den 9 juni.)</p><p>Skärpt kontroll över explosiva varor</p>",
    "intressent_id": "064711971110",
    "rel_dok_id": "",
    "replik": "N",
    "systemdatum": "2021-09-24 15:33:11"
  }
}