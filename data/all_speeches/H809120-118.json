{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "9868e860-3b0b-ec11-9160-901b0e9b71a0",
    "anforande_nummer": "118",
    "talare": "Adam Marttinen (SD)",
    "parti": "SD",
    "anforandetext": "<p>Fru talman! Detta är lite grann problemet när man kommer med ett färdigskrivet manus till en debatt som är levande. Jag började nämligen mitt inledande anförande med att säga att mäns våld mot kvinnor inte har ursprung i ett enskilt land eller en enskild region utan finns överallt.</p><p>Däremot finns det en aspekt att beakta i den här debatten, nämligen att det är väldigt svårt för vissa kvinnor att få acceptans för att göra polisanmälningar när de utsätts för mäns våld i relationer. Jag tog upp ett exempel som återspeglar just denna problematik. Imamer runt om, som har ett väldigt starkt inflytande över lokalsamhällen, uppmanar kvinnor som har blivit misshandlade att be om ursäkt till männen som har misshandlat dem och att aldrig kontakta polisen.</p><p>Det är klart att detta är en kulturell kontext som är främmande för väldigt många människor i vårt land men som vi måste ta på stort allvar om vi på riktigt vill att jämställdhet ska råda på varenda kvadratcentimeter av vårt land. Med den ingång som Annie Lööf har tvivlar jag på att det är också hennes ambition.</p>",
    "intressent_id": "0831039938224",
    "rel_dok_id": "",
    "replik": "Y",
    "systemdatum": "2021-09-01 17:44:15"
  }
}