{
  "anforande": {
    "dok_hangar_id": "5003657",
    "dok_id": "H6091",
    "dok_titel": "Protokoll 2018/19:1 Måndagen den 24 september",
    "dok_rm": "2018/19",
    "dok_nummer": "1",
    "dok_datum": "2018-09-24 00:00:00",
    "avsnittsrubrik": "Val av talman",
    "underrubrik": null,
    "kammaraktivitet": null,
    "anforande_id": "a88d3f5f-3bd1-e811-910e-901b0eac4c78",
    "anforande_nummer": "3",
    "talare": "Tobias Billström (M)",
    "parti": "M",
    "anforandetext": "<p>Fru ålderspresident! Ärade ledamöter av Sveriges riksdag! Vi samlas i dag för att inleda en ny valperiod. Mycket är som det brukar vara, men inte allt. Den parlamentariska situationen beskrivs av många - med rätta - som komplicerad. Väljarna har dock tydligt markerat slutet för den sittande regeringen.</p><p>I ett osäkert parlamentariskt läge spelar talmannen en viktig roll. Riksdagsarbetet kommer att vara utmanande och ställa höga krav på såväl ledamöter som förvaltning. Den som ska leda riksdagens arbete har en central uppgift som kräver särskilda egenskaper och kompetenser. Talmannen i den nyvalda riksdagen bör ha en djup förståelse och respekt för både den politiska och den juridiska dimensionen i riksdagsarbetet samt god insyn i regeringsarbetet. Vederbörande bör uppbära ett brett förtroende hos riksdagens partier och ha en dokumenterad förmåga och erfarenhet av att lyhört leda förhandlingar till enighet även kring komplicerade och mångfacetterade politiska och konstitutionella frågor.</p><p>Mot den bakgrunden föreslår jag på Moderaternas, Centerpartiets, Kristdemokraternas och Liberalernas riksdagsgruppers vägnar juris doktor Andreas Norlén, senast ordförande i riksdagens konstitutionsutskott, till talman i Sveriges riksdag.</p><p>Andreas Norlén har varit riksdagsledamot sedan 2006 och har dessförinnan varit yrkesverksam som bland annat forskare och lärare. Som ordförande i konstitutionsutskottet har Andreas Norlén visat prov på en förmåga att leda och nå breda överenskommelser och samsyn över partigränserna. Andreas Norlén har lett konstitutionsutskottets arbete bortom partipolitiska hänsyn till enighet och juridisk stringens.</p><p>Talmansämbetet är rikets högsta valda ämbete. Efter 1974 års författningsreform utövar talmannen flera viktiga konstitutionella befogenheter. Med hänsyn till de omfattande och emellanåt grannlaga uppgifter som fullgörs av talmannen är det i nu rådande läge särskilt angeläget att värna talmansämbetets oväld, vikten av skicklighet, värdighet och brett erkännande hos riksdagens partier.</p><p>Det är inte explicit reglerat från vilket parti eller vilken grupp av partier som talmannen ska hämtas. Det har aldrig funnits bred enighet inom riksdagen i den frågan. Därmed finns det inte heller någon allmänt erkänd praxis. Den socialdemokratiska partigruppen har alltid varit av uppfattningen att talmannen ska vara just socialdemokrat, oavsett valresultatet eller majoritetsförhållanden i riksdagen. Vi har aldrig delat denna uppfattning.</p><p>Val av talman</p><p>Alliansen är efter valet det största sammanhållna blocket i riksdagen. Andreas Norlén bör med sina erfarenheter och kvalifikationer kunna samla ett brett stöd i den här kammaren.</p><p>Fru ålderspresident! Vi yrkar att valet förrättas med slutna sedlar.</p><p>(Applåder)</p><p>Efter härmed avslutad överläggning företogs val med slutna sedlar.</p><p>Sedan röstavgivningen avslutats samt valsedlarna granskats och räknats tillkännagav ålderspresidenten att Åsa Lindestam erhållit 145 röster och Andreas Norlén 203 röster.</p><p>Kammaren hade alltså utsett <em>Andreas Norlén</em> (M) till talman.</p><p>(Applåder)</p>",
    "intressent_id": "0956595590924",
    "rel_dok_id": null,
    "replik": "N",
    "systemdatum": "2018-10-16 14:03:29"
  }
}