{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:880 och 882 om utnyttjande av barn för köp av sexuella handlingar",
    "underrubrik": "",
    "kammaraktivitet": "interpellationsdebatt",
    "anforande_id": "e2c0f047-4549-ec11-915f-901b0eac4c70",
    "anforande_nummer": "6",
    "talare": "Marléne Lund Kopparklint (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det gläder mig att statsrådet sa det han sa i slutet av sitt anförande nyss, för min önskedröm är att statsrådet ska säga till riksdagsledamoten Marléne Lund Kopparklint att han och regeringen kommer att göra allt som står i deras makt för att skydda barnen ytterligare. Men det är också upp till bevis.</p><p>Fru talman! Jag blir väldigt engagerad när jag pratar om dessa frågor. Det grundar sig delvis i en frustration som handlar om att jag inte riktigt förstår varför politiker eller regeringen inte vill göra allt som står i deras makt för att skydda barn från något så vedervärdigt som sexualbrott. Det finns åtgärder som regeringen skulle kunna vidta, men man gör det inte.</p><p>Min fråga blir därför: Varför? Jag har fortfarande inte fått svar på det, och jag har fortfarande inte fått svar på varför statsrådet Morgan Johansson står här i kammaren och tycker att man gör ett bra jobb. I slutet sa han att det behöver göras ännu mer. I statsrådets inlägg skulle jag verkligen vilja höra svar på vad mer man ska göra.</p><p>Jag skulle också vilja att statsrådet lägger några namn på minnet. Saga Brodersen, överlevare och styrelseledamot i Inte din hora. Gabriella Kärnekull Wolfe, överlevare och grundare av Inte din hora samt projektledare för Child 10. Ida Östensson på Child 10. Malin Säflund och Malin Roux Johansson, generalsekreterare för Realstars. Dessa barnrättskämpar har skrivit en artikel i Dagens Juridik som jag skulle vilja tipsa statsrådet om att läsa. De här barnrättskämparna - precis som jag själv, fru talman - vill ha svar på hur statsrådet kommer att arbeta för att 25 procent av barnen ska bli 0 procent.</p>",
    "intressent_id": "0358514648113",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:13"
  }
}