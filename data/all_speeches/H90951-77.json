{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "bc65139e-2ab4-ec11-9167-901b0eac4c78",
    "anforande_nummer": "77",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Mitt i denna skriande elpriskris avser regeringen att bygga ytterligare kablar till den tyska marknaden, som är den som driver upp elpriserna i Sverige.</p><p>Om vi bygger kablar till kontinenten för vi in höga elpriser i Sverige. Man ska inte använda skattepengar för att lägga ut kablar för att få upp de svenska elpriserna till kontinentens prisnivåer. Detta gynnar kraftföretagen men missgynnar elkonsumenter och företag. Dessa ord kommer inte från mig utan från Lennart Evrell, som är SSAB:s ordförande och ledamot i Svenskt Näringslivs styrgrupp för elfrågor.</p><p>Svenska företag är i dag livrädda för att koppla ihop de låga svenska elpriserna med kontinentens höga elpriser, för detta kommer att driva upp priserna för svenska företag. Det kommer att göra att de måste avskeda människor och att de eventuellt inte kan vara kvar.</p><p>Vad är Centerpartiets svar till Svenskt Näringsliv?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}