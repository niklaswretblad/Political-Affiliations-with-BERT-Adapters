{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "21fad202-ccc0-ec11-9167-901b0eac4c78",
    "anforande_nummer": "13",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag kan bara konstatera att Socialdemokraterna är långt ifrån verkligheten när de inte ser att många människor, inte bara de som bor i villa, nu drabbas av höga priser. Men jag ska lämna detta eftersom vi har olika åsikter om just detta. Jag är ändå glad att det nu kommer ett stöd, även om jag vill se det på ett annat sätt. </p><p>Jag fick inget svar om vindkraften. Ministern har ändå varit ute och sagt att den kommer att vara lösningen för framtida energiförbrukning. Jag ser många fördelar med vindkraft, men jag ser också stora problem. Det är alltså inte alltid som det blåser. Det är en ganska viktig och väsentlig sak. Den skapar inte stabilitet i elnätet. Om man är energiminister ska man inte lura svenska folket utan säga som det är: Detta är en stor utmaning. </p><p>Hur menar ministern att vindkraften, som det står i Dagens Industri, kommer att lösa framtidens energiförsörjning? Menar energiministern detta på allvar? I så fall kommer vi att få återkomma till den här kammaren varje år under många år framöver och prata om de höga elpriserna. Energisystemet kommer inte att klaras med bara vindkraft. Det kommer att behövas kärnkraft. Det är inte någon quickfix, men det behövs kärnkraft. </p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}