{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d7a572a1-9da7-ed11-917f-901b0eac4c70",
    "anforande_nummer": "18",
    "talare": "Märta Stenevi (MP)",
    "parti": "MP",
    "anforandetext": "<p>Herr talman! Den 8 januari hittades en åttaårig pojke död hemma hos sin pappa. Polisen hittade honom efter att mamman inte längre fick kontakt med honom, och pappan sitter nu häktad på sannolika skäl för mord. </p><p>Denna pojke hade under flera år uttryckt sin stora rädsla för pappan, och mamman hade också fått ensam vårdnad. Men trots pojkens rädsla, och trots mammans varningar, dömdes barnet till umgänge med pappan. Och nu är pojken borta. </p><p>Denna pojke var inte den enda. Varje dag i hela Sverige tvingas förtvivlade rädda mammor lämna över sina barn till män som misshandlat dem, ofta med risk för både sig själva och barnen. </p><p> STYLEREF Kantrubrik \\* MERGEFORMAT Partiledardebatt</p><p>På fredag tar regeringen emot den utredning om vårdnad och umgänge efter våld som vi tillsatte hösten 2021. </p><p>Herr talman! Jag är oense med denna regering i väldigt mycket; det är nog ingen hemlighet. Men i denna fråga vill jag vädja till statsministern. Låt riksdagen enas om att vi ska införa en lex Tintin omgående. Låt oss i denna fråga visa att vi kan ta det ansvar som väljarna har gett oss och verka tillsammans för barnets bästa.</p><p>(Applåder)</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:21"
  }
}