{
  "anforande": {
    "dok_hangar_id": "5122305",
    "dok_id": "H90976",
    "dok_titel": "Protokoll 2021/22:76 Tisdagen den 1 mars",
    "dok_rm": "2021/22",
    "dok_nummer": "76",
    "dok_datum": "2022-03-01 00:00:00",
    "avsnittsrubrik": "Återrapportering från Europeiska rådets möte den 24 februari",
    "underrubrik": "",
    "kammaraktivitet": "",
    "anforande_id": "25bebadd-a8cf-ec11-9170-0090facf175a",
    "anforande_nummer": "30",
    "talare": "Pyry Niemi (S)",
    "parti": "S",
    "anforandetext": "<p>Fru talman! Jag tackar statsministern för en bra återrapport.</p><p>Jag vill rikta ett varmt tack till regeringen för att man har agerat så snabbt under dessa hemska omständigheter och för att man har varit pådrivande i EU-samarbetet för att få till stånd snabba sanktioner och ett starkt stöd till det ukrainska folket.</p><p>Precis som Per Bolund var inne på tog vi ett enigt och historiskt beslut i Sveriges riksdag i går. Något sådant har inte hänt sedan 1939 då Sovjet anföll Finland och Sveriges riksdag och regering tog ett liknande beslut. Vi kände oss starka och solidariska i riksdagen i går, och stämningen var bra, vilket visar på vår solidaritet med det ukrainska folket.</p><p>Jag är extra glad att statsministern tog upp Belarus, som just nu aktivt stöttar det ryska angreppskriget i Ukraina. Statsministern har varit inne på att det inom kort kommer kraftfulla sanktioner mot Belarus. Det är bra, för de kommer att behövas eftersom Belarus säkerligen kommer att skärpa tonen och vara ännu mer aktivt.</p><p>Det pågår diskussioner om olika former av sanktioner, och vi har bland annat sett idrottssanktioner. Diskuteras andra sanktioner, till exempel när det gäller forskningssamarbeten, Arktiska rådet eller kultursamarbeten, som kan sätta ytterligare press på Ryssland och den ryska statsledningen?</p>",
    "intressent_id": "0752691002718",
    "rel_dok_id": "",
    "replik": "N",
    "systemdatum": "2022-05-09 17:01:38"
  }
}