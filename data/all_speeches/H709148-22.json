{
  "anforande": {
    "dok_hangar_id": "5066121",
    "dok_id": "H709148",
    "dok_titel": "Protokoll 2019/20:148 Torsdagen den 3 september",
    "dok_rm": "2019/20",
    "dok_nummer": "148",
    "dok_datum": "2020-09-03 00:00:00",
    "avsnittsrubrik": "Svar på interpellation 2019/20:434 om bistånd till den palestinska myndigheten",
    "underrubrik": "",
    "kammaraktivitet": "interpellationsdebatt",
    "anforande_id": "61286346-4dfe-ea11-9146-901b0e9b71a8",
    "anforande_nummer": "22",
    "talare": "Mikael Oscarsson (KD)",
    "parti": "KD",
    "anforandetext": "<p>Fru talman! Statsrådet blir upprörd. Men vad jag sa var att det totalt sett förra året gick 1 ½ miljard från den palestinska myndigheten till terroristlöner.</p><p>Officiellt tar regeringen avstånd från bojkott och BDS. Ändå ger man stöd till organisationer som förespråkar bojkotter mot Israel, och det är väl känt att Israel är världens enda judiska stat. Ett exempel är att det ges pengar till Palestinagruppernas hemsida, där det uppmuntras till bojkott och BDS. Frågan är hur regeringen ska ha det. Detta måste hänga ihop.</p><p>Det jag försökt säga här i dag är att Sverige kan spela en betydligt större roll. Sverige ger mycket pengar och kan trycka på. Jag tror att det finns en stor möjlighet att budskapet går fram.</p><p>Som jag var inne på förut pumpar Sverige in pengar på olika sätt. Det här möjliggör att det finns medel för att exempelvis ge så här mycket till terroristlöner. Om vi menar allvar med att trycka på mot antisemitism i Sverige och säger att det är viktigt måste vi göra samma sak när det gäller våra kontakter med den palestinska myndigheten. Det måste bli ett slut på uppmuntrandet till våld i skolorna. Då måste det här budskapet komma från svensk sida: Ska det bli pengar framöver måste vi se att detta upphör.</p>",
    "intressent_id": "0973782197017",
    "rel_dok_id": "H710434",
    "replik": "N",
    "systemdatum": "2020-09-24 12:04:51"
  }
}