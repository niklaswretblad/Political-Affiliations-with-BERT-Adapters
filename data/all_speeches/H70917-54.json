{
  "anforande": {
    "dok_hangar_id": "5043640",
    "dok_id": "H70917",
    "dok_titel": "Protokoll 2019/20:17 Torsdagen den 10 oktober",
    "dok_rm": "2019/20",
    "dok_nummer": "17",
    "dok_datum": "2019-10-10 00:00:00",
    "avsnittsrubrik": "Frågestund",
    "underrubrik": "Gängkriminalitet och Danmarks gränskontroller",
    "kammaraktivitet": "frågestund",
    "anforande_id": "184c7ded-dbff-e911-9126-901b0eac4c70",
    "anforande_nummer": "54",
    "talare": "Hans Wallmark (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Jag vänder mig till Anna Hallberg och välkomnar henne in i kammaren som handelsminister och nordisk samarbetsminister. </p><p>För ett antal år sedan införde Sverige gränskontroller. Skälet till det var den migrationsvåg som vi hade upplevt 2015 med över 160 000 som kom till vårt land. Men det har också inneburit stora olägenheter för människor boende i Skåne och Danmark. </p><p>Nu har Danmark meddelat att man, som ett resultat av vad man uppfattar som en otillräcklig politik i Sverige mot gängkriminaliteten och för krafttag mot otryggheten, kommer att införa gränskontroller gentemot Sverige. </p><p>Då undrar jag hur den nordiska samarbetsministern ser på själva idén om den nordiska passfrihetsunionen, som vi har haft i decennier. Svensk otrygghet och svensk gängkriminalitet, som regeringen inte gör någonting åt, tvingar fram att danskarna inför gränskontroller i Öresundsområdet. Vad tycker ministern?</p>",
    "intressent_id": "0980681611418",
    "rel_dok_id": "H7C120191010fs",
    "replik": "N",
    "systemdatum": "2019-11-05 15:53:21"
  }
}