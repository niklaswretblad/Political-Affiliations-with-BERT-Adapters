{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b165139e-2ab4-ec11-9167-901b0eac4c78",
    "anforande_nummer": "66",
    "talare": "Nooshi Dadgostar (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Fru talman! Jag noterar att Sverigedemokraterna inte tänker bidra på något sätt till att lindra den stora bostadsbrist som finns i Sverige. Tvärtom agerar man inte bara lokalt - vilket Jimmie Åkesson vill ta avstånd från, och det förstår jag att han vill - utan även på riksplanet, där man vill ta bort alla de system som finns för att se till att vi snabbt får fram billigare bostäder. För att människor ska kunna leva sina liv är det oerhört viktigt att de hittar en bostad och att unga människor kan flytta hemifrån. Det verkar dock inte vara någonting som berör Sverigedemokraterna. </p><p>Det är också så att regeringen för några månader sedan lade ett förslag på riksdagens bord om att de hyresgäster som får sina lägenheter renoverade inte ska få en chockhöjd hyra. De ska i stället få en infasning så att deras hyra inte chockhöjs direkt. Det berör ju väldigt många hyresgäster i dag. Detta stoppade Sverigedemokraterna. Varför är det viktigt för Sverigedemokraterna att hyresgästerna inte får en okej hyra efter renoveringar?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}