{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Frågestund",
    "underrubrik": "En ökad vaccinationstakt",
    "kammaraktivitet": "frågestund",
    "anforande_id": "effa26a5-23cd-eb11-9156-901b0e9b71a8",
    "anforande_nummer": "82",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Herr talman! Tack för en väldigt viktig fråga! Vi är många nu som sätter vårt hopp till våren och värmen men också till vaccinet, som ska se till vi kan komma tillbaka till kanske inte en riktigt vanlig vardag men en mycket mer normal vardag.</p><p>De förseningar som har skett på leveranssidan är väldigt beklagliga, men de har sin grund i just att de är förseningar. De är förseningar som har drabbat alla länder i EU. Inom EU arbetar vi nu väldigt hårt med att se till att leveranserna kan komma igång, men också med att se till att den internationella handel som är en förutsättning för att vaccintillverkningen ska kunna fungera jorden runt kan fungera så bra som möjligt.</p><p>De insatser vi gör på det internationella området för att säkra tillgången till vaccin kanske är det viktigaste vi kan göra just nu, herr talman, för att säkra att vi får in vaccinet till Sverige. När vi väl får vaccinet till Sverige är det våra regioner som ska se till att sprutorna kommer i armarna på folk så fort som möjligt.</p>",
    "intressent_id": "0137849446315",
    "rel_dok_id": "H8C120210325fs",
    "replik": "N",
    "systemdatum": "2021-06-14 17:18:17"
  }
}