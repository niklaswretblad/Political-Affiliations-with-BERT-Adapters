{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellationerna 2020/21:196 och 197 om femårslicenserna för jägare och sportskyttar",
    "underrubrik": "",
    "kammaraktivitet": "interpellationsdebatt",
    "anforande_id": "c7a9e37b-c567-eb11-914e-901b0e9b71a0",
    "anforande_nummer": "141",
    "talare": "Sten Bergheden (M)",
    "parti": "M",
    "anforandetext": "<p>Fru talman! Jag blir upprörd när jag hör ministern återigen misstänkliggöra Sveriges jägare och skyttar genom att diskutera terrordåden i Europa. Jag kan upplysa ministern om att inget lagligt jakt- och skyttevapen har använts vid dessa terroraktioner. Av 1,8 miljoner lagliga vapen används 1,4 vapen per år i grov brottslig verksamhet. Vi ska givetvis försöka få ned den siffran, men den är väldigt låg siffra i förhållande till det antal vapen som finns i landet.</p><p>Fru talman! Anser ministern alltså att tillkännagivandet om femsårslicenserna är utagerat och att han inte tänker göra något mer åt detta? Femårslicenserna innebär en krånglig manöver både för alla våra skyttar runt om i landet och för polisen att administrera.</p><p>Fru talman! Sveriges lagliga jägare, skyttar och vapenägare är cirka 600 000, och antalet lagliga vapen är, precis som Marléne sa, ungefär 1,8 miljoner. Jägarna och skyttarna sköter vår viltvård och ägnar sig åt träning och tävling, och de har hårda krav på utbildning, lämplighet, prov och förvaring och kontrolleras dagligen mot brottsregistret. Begår man något brott eller på annat sätt uppträder olämpligt förlorar man sina vapen och licenser. Vapenägare kontrolleras digitalt varje dygn. Tänk om regeringen hade haft samma kontroll på brottsligheten i Sverige! </p><p>Fru talman! Det är som sagt få av de lagliga vapnen, enligt utredningar cirka 1,4 vapen per år, som används i någon form av grov brottlighet. Möjligen stiger den siffran något i år med tanke på Regeringskansliets bristfälliga förvaring och kontroll av sina vapen. Men vi kan nog få ned siffrorna igen om Regeringskansliet håller bättre koll på sina vapen i framtiden.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Pandemin har inneburit att skytteträningar och skyttetävlingar inte har kunnat genomföras som planerat. Det gör att många vapenägare nu hör av sig med stor oro eftersom pandemin kan leda till att man inte får sin vapenlicens förnyad för att man inte har kunnat träna och tävla som planerat - detta på grund av coronarestriktionerna. Den här frågan växer nu ytterligare då sammankomster får vara på högst 8 personer, vilket försvårar möjligheten att genomföra skytteträningar eller skyttetävlingar ännu mer.</p><p>Fru talman! Det är bra att vi har restriktiva åtgärder för att minska smittspridningen, men skyttarnas licensinnehav får ju inte äventyras för att de inte kan träna eller tävla.</p><p>Fru talman! Inom andra områden har vi dispenser, till exempel när det gäller YKB för yrkestrafiken för att landet inte ska stå utan chaufförer. Kan regeringen tänka sig en dispens för Sveriges skyttar så att de slipper vara oroliga för att få sina licenser indragna på grund av pandemin?</p><p>Så en sista fråga. Hur ofta träffar ministern och regeringen landets sportskyttar och diskuterar lösningar? För mig förefaller det vara långt mellan dessa möten, men ett sådant vore kanske bra, inte minst för att inhämta mer kunskap.</p><p>(Applåder)</p>",
    "intressent_id": "0828721176319",
    "rel_dok_id": "H8C120201211ip",
    "replik": "N",
    "systemdatum": "2021-02-05 16:20:00"
  }
}