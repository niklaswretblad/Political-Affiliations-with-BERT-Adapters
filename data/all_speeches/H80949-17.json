{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:190 och 207 om EU-förslaget om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "6fd9026a-3062-eb11-914e-901b0e9b71a0",
    "anforande_nummer": "17",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Det är välkommet att Joar Forssell ändå konstaterar att en taxonomi på EU-nivå har ett värde och att den för miljöfrågan framåt. Det är inte det vi hör från Jan Ericson. Det är kanske inte så förvånande eftersom Jan Ericson har ägnat mycket av sitt politiska arbete till att motarbeta varje miljöförslag som har kommit upp på riksdagens bord.</p><p>Jag kan ställa frågan tillbaka: Instämmer Jan Ericson i vad Joar Forssell just sa i talarstolen, nämligen att taxonomin ändå är ett steg i rätt riktning för att se till att det görs investeringar i hållbara satsningar, det vill säga det som krävs för att nå ett hållbart klimat och en hållbar miljö? Det vore värdefullt att få det klarlagt från Jan Ericsons sida.</p><p>Joar Forssell fortsätter att fälla omdömen som inte har någon som helst bäring på verkligheten om att regeringen inte skulle ha agerat kraftfullt och liknande. Det stämmer inte. Vi kan ha olika uppfattningar på partipolitisk nivå om vilket energislag som har störst potential eller inte, men jag vill hävda att det vi ser i Sverige just nu är att vindkraften, som det investeras mycket i och som gör att det finns ett stort elöverskott i Sverige, är den typ av investeringar vi vill se mer av. Vi rör oss mot ett förnybart elsystem.</p><p> STYLEREF Kantrubrik \\* MERGEFORMAT Svar på interpellationer</p><p>Det är viktigt att man uttalar sig baserat på kunskap och inte med ounderbyggda värdeomdömen. Det för inte saken framåt. Det är då lite anmärkningsvärt att hänvisa till ett citat i en tidning och därmed dra slutsatsen att andra regeringar agerar mer kraftfullt eller har en tydligare ståndpunkt i frågan än vad Sveriges regering har. Det är såklart inte sant. Vi för fram Sveriges ståndpunkter vid varje möte som vi har med EU, och det är självklart så vi agerar.</p><p>Det är lite anmärkningsvärt att raljera på det sättet som Joar Forssell gör genom att jämföra 600 sidor EU-rapport med Harry Potter, det vill säga att en EU-rapport är lika lättläst som att klämma igenom en ungdomsroman.</p><p>Regeringen har ju, till skillnad från många andra aktörer, att göra en helhetsbedömning. Vi måste titta på helheten, varenda del i dokumentet, och komma med synpunkter på sådant vi inte delar uppfattning om med EU-kommissionen.</p><p>Jag kan vända frågan tillbaka: Har Joar Forssell läst dessa 600 sidor och lärt sig varje detalj i minsta del för att kunna göra en helhetsbedömning av dokumentet? Det ställer jag mig tveksam till.</p><p>Jan Ericson frågar om taxonomireglerna kommer att styra återhämtningsfonden. Det är en fråga som väldigt tydligt är för tidigt väckt eftersom taxonomin inte ens är på plats än. Det är ett förslag som nu ligger på ländernas bord och som vi har möjlighet att komma in och påverka.</p><p>Vad gäller hur förslaget kommer att utformas i slutändan och hur det sedan kommer att användas är tanken för regeringens del att rikta taxonomin mot finansmarknaden och därmed uppmuntra finansmarknaden att investera i det som är hållbart framför det som inte är hållbart. Även där borde vi kunna enas om att det finns investeringar som inte är hållbara - till exempel att fortsätta investera i kolkraft på EU-nivå, som en del länder fortfarande ägnar sig åt. Vi borde kunna konstatera att det inte leder till att vi når ett hållbart klimat. Där hoppas jag att Jan Ericson håller med. Det vore intressant att få en synpunkt på den frågeställningen.</p><p>Regeringen kommer att fortsätta verka för teknikneutralitet. Vi kommer att fortsätta verka för ett system som styr mot hållbara investeringar.</p><p>Jag tycker att det är bekymmersamt att Liberalerna har valt att fokusera på att företräda en enda energikälla i den svenska debatten. Det är ju snarare någon form av lobbning man ägnar sig åt då. Då kan man ändra namn på Liberalerna till \"Lobberalerna\". Det kanske vore mer lämpligt.</p>",
    "intressent_id": "0956444284814",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:52"
  }
}