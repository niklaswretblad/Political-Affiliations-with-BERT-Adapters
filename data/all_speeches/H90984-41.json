{
  "anforande": {
    "dok_hangar_id": "5124596",
    "dok_id": "H90984",
    "dok_titel": "Protokoll 2021/22:84 Fredagen den 18 mars",
    "dok_rm": "2021/22",
    "dok_nummer": "84",
    "dok_datum": "2022-03-18 00:00:00",
    "avsnittsrubrik": "Svar på interpellationerna 2021/22:375 och 384 om bensin- och dieselskatten",
    "underrubrik": "",
    "kammaraktivitet": "interpellationsdebatt",
    "anforande_id": "64021b44-a7da-ec11-916f-901b0eac4c70",
    "anforande_nummer": "41",
    "talare": "Edward Riedl (M)",
    "parti": "M",
    "anforandetext": "<p>Fru talman! Jag tackar ministern för svaret.</p><p>Jag är uppvuxen på landet. Vi hade sju kilometer grusväg innan vi var framme vid den asfalterade vägen. Där gick det två bussar per dag - en i varje riktning, i praktiken.</p><p>Det hände ofta, när man inte hann med skolbussen hem, att man åkte den vanliga bussen. Jag har gått den där vägen. Jag har cyklat den många gånger. Som liten drömde jag om att få ha en motor på min cykel.</p><p>När man fick en moped var det fantastiskt. När man sedan fick körkort och kunde börja köra bil var det ännu bättre. Man kunde transportera sig. Man blev fri och kunde röra sig.</p><p>Så ser livet ut för rätt många människor runt om i det här landet. Mopeden, bilen, epan eller vad det än månde vara gör att man kan börja transportera sig. Från början är det bara en enorm frihetskänsla. Sedan blir det viktigt. Det innebär att man kan ta sig till och från jobbet. Man kan skjutsa sina barn till och från skolan och till aktiviteter. Man kan ta sig hem till sin gamla mamma för att hjälpa till.</p><p>Bilen är oumbärlig i ett land som Sverige. När kostnaderna för att använda bilen blir orimligt höga slår det mot svenska hushåll på ett sätt som är fruktansvärt. När priserna skenar som de har gjort nu, fru talman, till följd av kriget blir det ännu värre - också för de företag som ska försöka att överleva i den här miljön.</p><p></p><p>Det var mot denna bakgrund som vi i Moderaterna, när vi såg vart det här var på väg, tog fram ett förslag för att snabbt kunna sänka priset vid pump med 5 kronor litern. Den som lyssnar ska komma ihåg detta: När den här regeringen försöker att måla upp bilden av Putinpriser är det faktiskt Dambergdyrt vid tanken när man ska betala för sin bensin. Det är Magdalenapriser.</p><p>Sverige hade före kriget världens högsta priser på diesel. Inte i något annat land i världen är det så dyrt att tanka diesel som i Sverige - ett land med stora avstånd där folk är helt beroende av bilen. Vi är helt beroende av transporter, fru talman. Inte i något annat land i världen är det dyrare än i Sverige.</p><p>Putinpriserna lades på toppen av Dambergdyrt och Magdalenapriser. Mot den bakgrunden har Moderaterna samlat fem av riksdagens åtta partier bakom detta förslag. Det är Moderaterna, Kristdemokraterna, Sverigedemokraterna, Liberalerna och Vänsterpartiet. Detta gör att det finns en överväldigande majoritet i den här riksdagen för att på olika sätt nu få ned priset.</p><p>Vi har tillsammans med bränslebolagen tagit fram delar av det paket som vi nu kommer att överlämna till regeringen för att få ned priserna så mycket som det bara går.</p><p>Elisabeth Svantesson blir förhoppningsvis landets nästa finansminister, men det får vi väl återkomma till efter valet, fru talman.</p><p>Jag vill särskilt tacka Bränsleupproret; några av er är här i dag. Jag vill framför allt tacka Peder Blohm Bokenhielm, som leder Bensinupproret. Jag vill säga att ni gör skillnad. Allt ert arbete och engagemang gör skillnad.</p><p>I stället för att lägga energi på att berätta i tv att det är svårt att genomföra det här förslaget tycker jag, fru talman, att finansministern borde göra allt han kan för att hjälpa till att få ned bränslepriserna. Min fråga till finansministern är varför han inte lägger sin energi på att få ned bränslepriserna i stället för att berätta hur svårt det är.</p>",
    "intressent_id": "0273506284025",
    "rel_dok_id": "H910375, H910384",
    "replik": "N",
    "systemdatum": "2022-05-23 16:48:04"
  }
}