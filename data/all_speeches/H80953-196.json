{
  "anforande": {
    "dok_hangar_id": "5078262",
    "dok_id": "H80953",
    "dok_titel": "Protokoll 2020/21:53 Måndagen den 14 december",
    "dok_rm": "2020/21",
    "dok_nummer": "53",
    "dok_datum": "2020-12-14 00:00:00",
    "avsnittsrubrik": "Subsidiaritetsprövning av kommissionens förslag till direktiv om tillräckliga minimilöner i Europeiska unionen",
    "underrubrik": "",
    "kammaraktivitet": "ärendedebatt",
    "anforande_id": "6f50430d-276d-eb11-914e-901b0e9b71a0",
    "anforande_nummer": "196",
    "talare": "Martin Ådahl (C)",
    "parti": "C",
    "anforandetext": "<p>Fru talman! Ja, det var nästan klara besked - men kanske inte riktigt i den sista frågan.</p><p>Jag märker att det finns en viss entusiasm över den sociala pelaren hos er och andra. Och det var just de olika bedömningarna av riskerna med den sociala pelaren som ledde fram till att vi och andra sa ifrån då.</p><p>Nu är vi tvungna att ha ett särskilt yttrande för att påminna om att denna process kan fortsätta. Det finns något som heter 883 och något som heter lönetransparens i EU. Dessa har välvilliga motiv men går in och reglerar svensk arbetsmarknad över huvudet på svenska fack och arbetsgivare.</p><p>Eftersom lex Laval kom upp ska jag prata ett ögonblick om den. För det första är det helt uppenbart en överstatlig fråga, alltså där EU har befogenheter. Det handlar uttryckligen om någon som utstationeras från en arbetsmarknad till en annan. Alltså berör det två länder som är med i EU. Det är en helt annan fråga än den vi debatterar nu, nämligen lönebildningen i Sverige på den svenska arbetsmarknaden.</p><p>Dessutom var poängen i den frågan att man skulle respektera de villkor som fanns i Sverige men inte utsätta dessa människor för en press som gick alltför långt med blockader och liknande i en total brist på respekt för själva principen om utstationering. Det var därför denna respons kom. Bara så att det blir sagt.</p><p>Det gläder mig att Ali Esbati ändå var tydlig med att det inte är bra att man tog upp minimilönerna. Så uppfattade jag det i alla fall. Vidare är det inte bra att många kraftfulla vänsterrörelser vill tvinga på minimilöner på svenska fackföreningar, löntagare och arbetsgivare.</p>",
    "intressent_id": "0494843794418",
    "rel_dok_id": "H801AU6",
    "replik": "Y",
    "systemdatum": "2021-02-12 12:40:42"
  }
}