{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om landsbygdens förutsättningar",
    "underrubrik": null,
    "kammaraktivitet": "aktuell debatt",
    "anforande_id": "5ca04b2d-45ca-e911-9123-901b0eac4c78",
    "anforande_nummer": "198",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Miljöpartiet vill stärka landsbygdens möjligheter. Bland annat vill vi att fastighetsskatter från vindkraft och vattenkraft ska stanna i kommunerna. Det behövs också bättre finansieringsmodeller för investeringar och underhåll av infrastruktur. Snön kan inte enbart plogas på torsdagar, skrev den förra ordföranden i Hela Sverige ska leva, Inez Abrahamsson, i en krönika nyligen. Jag tycker att det är värt att följa Inlandsupproret och många av de debattörer som finns där - kanske inte alla, men många.</p><p>Det behövs också bättre satsningar på skolan, den offentliga servicen, vården och så vidare. Man bör dra lärdom av hur positiva satsningarna på lanthandeln har varit och hur den har stärkts de senaste åren. Motsvarande satsningar borde göras på offentlig service.</p><p>För glesbygdskommunerna behövs större satsningar, lägre arbetsgivaravgifter och högre grundavdrag. Miljöpartiet föreslår också att de unga som bosätter sig på landsbygden ska få skriva av sina studielån. Det behövs sjuksköterskor, läkare, tandläkare, lärare, förskollärare, företagare och tjänstemän i kommunerna på landsbygden. Därför behövs detta.</p><p>Maten är en av de allra viktigaste landsbygdsfrågorna. Ambitionen i livsmedelsstrategin är att utveckla jordbruket. Det måste ske med klimattänk och minskad sårbarhet som grund. Satsningar på ekologiskt lantbruk, småskalig livsmedelsförädling och naturligtvis kommunal upphandling med djurskydds- och miljökrav är grunden för att vi ska kunna stärka landsbygden framöver.</p><p>Hela Sverige ska växa och leva!</p><p>(Applåder)</p>",
    "intressent_id": "064711971110",
    "rel_dok_id": "H6C120190610ad",
    "replik": "N",
    "systemdatum": "2019-08-29 12:10:33"
  }
}