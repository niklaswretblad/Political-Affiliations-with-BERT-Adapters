{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Sjöfartsfrågor",
    "underrubrik": "",
    "kammaraktivitet": "ärendedebatt",
    "anforande_id": "ee5a4a46-569f-ea11-9138-901b0e9b71a0",
    "anforande_nummer": "108",
    "talare": "Maria Stockhaus (M)",
    "parti": "M",
    "anforandetext": "<p>Fru talman! Det är en intressant fråga från Teres Lindberg, som kanske drar vårt förslag lite väl långt. Det handlar nämligen om att göra en ordentlig utvärdering av både verksamheten och finansieringen. Finansutskottet fick möjlighet att uttala sig men valde att inte göra det, för de kunde inte se att detta direkt påverkade budgeten i det första steget - vilket vi inte heller ser. </p><p>Vi vill se en ordentlig utredning och utvärdering. Det som händer just nu är nämligen att Sjöfartsverket i princip är på ruinens brant. Det finns ett antal stora investeringar i isbrytare som behöver göras framöver och som är helt omöjliga inom de ramar Sjöfartsverket har i dag. Det enda de har möjlighet att göra är att höja farledsavgifter, och det missgynnar ju sjöfarten i relation till andra transportslag. Vi vill se en utvärdering där man tittar över andra möjligheter, och beroende på vad den utvärderingen landar i kommer man naturligtvis att behöva se över hur det ska finansieras i framtiden. </p><p>Där är vi dock inte, utan det vi har förespråkat är en utvärdering och en ordentlig utredning av Sjöfartsverket. Bevisligen jobbar de nämligen inte på ett hållbart sätt i dag. </p>",
    "intressent_id": "0932000030511",
    "rel_dok_id": "H701TU8",
    "replik": "Y",
    "systemdatum": "2020-05-26 15:40:07"
  }
}