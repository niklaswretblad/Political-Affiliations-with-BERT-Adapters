{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "e5e4fe42-382c-ec11-915b-901b0eac4c78",
    "anforande_nummer": "14",
    "talare": "Ulla Andersson (V)",
    "parti": "V",
    "anforandetext": "<p>Herr talman! Ja, man kan fortsätta att sänka skatter ofinansierat och därmed öka den ekonomiska ojämlikheten, fortsätta underfinansiera välfärden och bidra till en politik med massarbetslöshet. Det reptricket har man nu hållit på med i många år, och resultatet är väldigt tydligt.</p><p>Men, herr talman, jag tänkte i huvudsak prata om sjukförsäkringen. Med Reinfeldt inleddes jakten på sjuka människor. Då var Socialdemokraterna mäkta upprörda. När de sedan kom till makten tog de beslutet att i stället förvärra situationen. Sjuka människor lämnades i sticket. De omfattades inte av den sjukförsäkring som de hade betalat in till år efter år. När de blev sjuka gällde inte sjukförsäkringen. Sveket var hårt och grymt.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Ett grundkrav från oss, för att vi med våra väljares mandat ska stödja en budget vi inte ens har fått förhandla om, har varit att sjukförsäkringen fixas. Det har varit kravet för att vi ska kunna motiveras att frångå praxis och rösta på en annan budget än vår egen.</p><p>Det är bra att regeringen i stora delar har hörsammat våra krav. Äntligen har 14 år av kamp tillsammans med väldigt många andra gett resultat. Nu ändras regelverken. Ersättningsnivåer höjs. Äldre utslitna kan omfattas av försäkringen i stället för att lyfta pension i förtid. Försäkringskassans styrning förändras.</p><p>Nu har vi äntligen kommit till en vändpunkt, där synen på samhällets ansvar och på den trygghet vi kan förvänta oss ändras. Det är absolut nödvändigt. Tilltron till politiken urholkas av de svek som har varit.</p><p>Men ett annat svek jag kan se i den här budgeten är att nedskärningarna i välfärden fortsätter. De tillskott man ger är långt ifrån tillräckliga. Det är till exempel betydligt mer i skattesänkningar än i generella statsbidrag till vård, skola och omsorg. Det betyder att det fortsatt kommer att gå på sparlåga där ute.</p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}