{
  "anforande": {
    "dok_hangar_id": "5091086",
    "dok_id": "H80996",
    "dok_titel": "Protokoll 2020/21:96 Torsdagen den 18 mars",
    "dok_rm": "2020/21",
    "dok_nummer": "96",
    "dok_datum": "2021-03-18 00:00:00",
    "avsnittsrubrik": "Finansiell stabilitet och finansmarknadsfrågor",
    "underrubrik": "",
    "kammaraktivitet": "ärendedebatt",
    "anforande_id": "3c3ef66e-b2c3-eb11-9156-901b0e9b71a8",
    "anforande_nummer": "12",
    "talare": "Joar Forssell (L)",
    "parti": "L",
    "anforandetext": "<p></p><p>Fru talman! Jag tackar för de vänliga orden från Kristdemokraterna.</p><p>Alla partier driver sina krav oavsett vem de förhandlar med. Det här kanske blir en metadiskussion, men jag noterar att det i den breda mitten i svensk politik finns, om inte annat, en uttalad ambition om att ha en mer social bostadspolitik på det sätt som ledamoten Forssmed beskriver.</p><p>Jag läste en debattartikel i Fastighetstidningen för några veckor sedan, skriven av socialdemokraterna i civilutskottet. Man pratade om en ny egnahemsrörelse och ett mer individualiserat amorteringskrav. Man lyfte säkert upp någon annan åtgärd också. Det jag ser framöver, fru talman, är att de delarna av politiken som ligger utanför januariavtalet, utanför budgeten, måste man kunna förhandla om med både kristdemokrater och socialdemokrater. Där kanske även Kristdemokraterna måste vara öppna för att diskutera med fler parter än bara Vänsterpartiet, som man kanske ägnar sig mest åt i finansutskottet.</p><p>Jag är helt öppen för samtal och diskussioner som kan leda fram till att vi får en större andel ägande av bostäder i Sverige, oavsett vilket samhällsskikt eller del av livet man befinner sig i.</p>",
    "intressent_id": "0980092192122",
    "rel_dok_id": "H801FiU22",
    "replik": "Y",
    "systemdatum": "2021-06-02 16:55:06"
  }
}