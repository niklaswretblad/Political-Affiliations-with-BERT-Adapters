{
  "anforande": {
    "dok_hangar_id": "5128316",
    "dok_id": "H90998",
    "dok_titel": "Protokoll 2021/22:98 Tisdagen den 19 april",
    "dok_rm": "2021/22",
    "dok_nummer": "98",
    "dok_datum": "2022-04-19 00:00:00",
    "avsnittsrubrik": "Svar på interpellation 2021/22:423 om folkmord och ofrivillig organskörd i Kina",
    "underrubrik": "",
    "kammaraktivitet": "interpellationsdebatt",
    "anforande_id": "e8d97b48-d9fe-ec11-9174-901b0e9b71a0",
    "anforande_nummer": "106",
    "talare": "Markus Wiechel (SD)",
    "parti": "SD",
    "anforandetext": "<p>Fru talman! Jag har stor respekt för att man vill invänta remissvar, men en del av mig ställer sig lite frågande till att man som regering inte mer direkt kan säga att det är fel att vara delaktig i denna typ av verksamhet.</p><p>I de parlament jag nämnde har stödet för att fördöma detta varit kompakt. I Storbritannien, som nu ska stifta ytterligare en lag om detta, finns ingen opposition mot denna lag. Jag ser inte vad det är man behöver diskutera. I Storbritannien är det en självklarhet att samtliga brittiska medborgare ska dömas för brott om de är delaktiga i eller medverkar till sådan här verksamhet. Jag förstår inte varför man måste invänta remissvar. Det här sker just nu, och då behöver man agera just nu.</p><p>Om ministern anser att det som sker i Xinjiang är folkmord, vilka åtgärder kan vi då förvänta oss att utrikesministern och regeringen vidtar? Kan vi förvänta oss att regeringen driver på för att utreda det som sker för att på något sätt ge upprättelse till alla de offer som i dag lider av detta förtryck?</p>",
    "intressent_id": "0204240926023",
    "rel_dok_id": "H910423",
    "replik": "N",
    "systemdatum": "2022-07-08 18:16:48"
  }
}