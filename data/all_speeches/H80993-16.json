{
  "anforande": {
    "dok_hangar_id": "5090377",
    "dok_id": "H80993",
    "dok_titel": "Protokoll 2020/21:93 Fredagen den 12 mars",
    "dok_rm": "2020/21",
    "dok_nummer": "93",
    "dok_datum": "2021-03-12 00:00:00",
    "avsnittsrubrik": "Svar på interpellation 2020/21:457 om Postnord och otillåtet cabotage",
    "underrubrik": "",
    "kammaraktivitet": "interpellationsdebatt",
    "anforande_id": "8553f038-95bf-eb11-9156-901b0e9b71a8",
    "anforande_nummer": "16",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Det är inte bara så att man <em>kan</em> kräva det; vi kräver det också. Vi kräver att man ska gå i täten inte bara när det handlar om något så självklart som att hålla sig till gällande lagar och regler utan också när det handlar om att vara ett föredöme på andra sätt. Det kan vara att behandla sina anställda och sina underleverantörer sjyst - till exempel genom att ställa krav på kollektivavtal, vilket är oerhört viktigt. Det kan också vara att se till att vara hållbar i den meningen att man inte i onödan bidrar till miljöförstöring eller på annat sätt bidrar till att närsamhället skadas.</p><p>Vi kommer att fortsätta att göra detta. Vi har dessutom precis skärpt dessa krav på alla de statliga bolagen. Jag delar nämligen helt uppfattningen att de måste gå i täten när det gäller att hantera saker och ting på ett så sjyst och korrekt sätt som möjligt.</p><p>När det ändå händer incidenter, fru talman, måste man också agera. Det försäkrar vi oss också om att de gör. Vi har gjort det genom särskilda träffar, och vi följer också kontinuerligt upp detta med alla de statliga bolagen.</p><p>Fru talman! Jag skulle nog säga att vi gör vårt yttersta och kommer att fortsätta att göra det, både för att förebygga och naturligtvis också för att agera när det ändå händer något.</p><p>Tack för denna debatt! Jag är tämligen säker på att vi kommer att återkomma i någon fråga, om än inte i denna. Jag önskar också såväl Thomas Morell som talmanspresidiet en trevlig helg.</p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H810457",
    "replik": "N",
    "systemdatum": "2021-05-28 11:15:49"
  }
}