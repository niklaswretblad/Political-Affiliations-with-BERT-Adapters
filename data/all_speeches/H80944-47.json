{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellationerna 2020/21:94 och 121 om framtiden för flygplatser i Stockholm",
    "underrubrik": "",
    "kammaraktivitet": "interpellationsdebatt",
    "anforande_id": "de558677-4057-eb11-9147-901b0eac4c70",
    "anforande_nummer": "47",
    "talare": "Kjell Jansson (M)",
    "parti": "M",
    "anforandetext": "<p>Fru talman! Tack, statsrådet Eneroth, för svaret! Det ger dock fler frågor än svar.</p><p>Spridningen av coronaviruset har påverkat flygresandet dramatiskt, svarar statsrådet. Ja, så är det absolut. Men det går inte att planera ett samhälle för pandemi långsiktigt. Vi måste planera för någon form av normalkonjunktur, anser jag. När detta elände är över kan det bli en extrem uppgång i Sverige, med vår enorma exportindustri. Det kan bli något liknande det som skedde efter andra världskriget, när Sverige växte fortast i Europa.</p><p> STYLEREF Kantrubrik \\* MERGEFORMAT Svar på interpellationer</p><p>Vilka åtgärder avser ministern att vidta för att säkerställa inrikesflyget, om regeringen avser att avveckla Bromma i förtid, vilket allt tyder på? Koncessionen löper till 2038, men fler och fler signaler kommer om att man vill avveckla Bromma tidigare.</p><p>Om så är fallet bör regeringen under första kvartalet 2021 ge Trafikverket i uppdrag att starta projekteringen av den fjärde banan. Eller ska regeringspartnern Miljöpartiet, med 4 procent, ha vetorätt gällande den långsiktiga utvecklingen för Arlanda och flyget?</p><p>Flyget är viktigt för Stockholmsregionen och för hela Sverige. Vi är ett avlångt land. Många bor i Norrland och behöver komma ned hit, och även i Skåne behöver man komma upp till huvudstaden. Vad vill regeringen egentligen med Arlanda? Det är viktigt att få svar på detta.</p><p>Fru talman! Regeringen har begravt Arlandarådets utredning och hemligstämplat den. Min fråga är: Varför har regeringen gjort detta?</p><p>Utredningen pekar ut Arlandas betydelse för hela landet och vill att det satsas på Arlanda som Nordens ledande flygplats. Infrastrukturen vid flygplatsen är underdimensionerad. Trafikverket borde få i uppdrag att stärka kapaciteten runt flygplatsen. Fjärde start- och landningsbanan måste byggas för att klara framtida trafik. Det tar cirka 20 år innan den kan stå klar från det att projekteringen startar, fru talman, med vår gällande lagstiftning.</p><p>SAS har enligt sin koncession 70 procent av start- och landningstillstånden på Arlanda. Övriga flygbolag från hela världen har 30 procent. Detta gör att det är väldigt låst. Vi behöver på sikt få in fler flygbolag, som även gör långflygningar. Eller vill regeringen inte satsa på Arlanda långsiktigt? Tycker regeringen inte att Stockholmsregionen behöver ha några flygplatser, herr statsråd?</p><p>Fru talman! Det behöver byggas fler spår mellan Stockholm och Uppsala och skapas ett funktionellt resecentrum i Arlandaregionen. Det behövs förbättrad kapacitet på E4:an i Arlandaregionen, med fler körfält och utbyggda trafikplatser. Roslagsbanan bör förlängas till Sky City. Jag var själv med och drev detta när jag under många år var råd i Norrtälje. Det är en väldigt bra lösning. Med 1,2 eller 1,3 mil utbyggda spår får man redundans med Roslagsbanan till Sky City. Vidare behövs en förstärkt koppling mellan Märsta och Arlanda samt kringliggande flygplatsstad.</p>",
    "intressent_id": "0779329190517",
    "rel_dok_id": "H8C120201201ip",
    "replik": "N",
    "systemdatum": "2021-01-15 15:47:23"
  }
}