{
  "anforande": {
    "dok_hangar_id": "5032220",
    "dok_id": "H60982",
    "dok_titel": "Protokoll 2018/19:82 Fredagen den 26 april",
    "dok_rm": "2018/19",
    "dok_nummer": "82",
    "dok_datum": "2019-04-26 00:00:00",
    "avsnittsrubrik": "Svar på interpellation 2018/19:171 om Skolkommissionens förslag om stärkt likvärdighet",
    "underrubrik": null,
    "kammaraktivitet": "interpellationsdebatt",
    "anforande_id": "58e437f5-9980-e911-9121-901b0e9b71a0",
    "anforande_nummer": "58",
    "talare": "Utbildningsministern Anna Ekström (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Herr talman! Sverige har haft ett av de mest högpresterande och jämlika skolsystemen i världen, och mitt mål som utbildningsminister är att vi ska ta oss tillbaka dit. Mot den bakgrunden vill jag verkligen välkomna att OECD på det tydliga sätt de gör granskar den svenska skolan. OECD:s budskap till Sverige är att vi måste ta i det som gjordes fel på 90-talet.</p><p>OECD talar klarspråk i sin senaste rapport - den stora rapporten om den ekonomiska utvecklingen i Sverige. Där talar OECD klarspråk om att den marknadsstyrning som den svenska skolan är utsatt för leder fel. Den vilar på skakiga grunder, och Sverige uppmanas att förändra regelverket för skolvalet och för allt som hör skolvalet till. Enligt min åsikt kan vi göra detta samtidigt som vi behåller en möjlighet för föräldrar och elever att välja vilken skola de helst vill gå i. Detta klarar andra länder, och det borde vi också klara.</p><p>Den väldigt oreglerade skolmarknad som vi har sedan 1990-talet är en viktig orsak - inte den enda, men en viktig orsak - till den ökande segregationen i den svenska skolan. Min uppmaning till Kristina Axén Olin är att lyssna till OECD och ta det som de säger på allvar. Det är ingen vildsint rabulistisk tankesmedja på vänsterkanten som talar, utan det är OECD i Paris som uppmanar oss i Sverige att säkerställa att det svenska skolsystemet reformeras så att det kan bidra till en bättre likvärdighet. Jag kommer att göra vad jag kan för att säkerställa att så blir fallet, och jag hoppas få stöd från Sveriges riksdag i denna fråga.</p><p>Interpellationsdebatten var härmed avslutad.</p>",
    "intressent_id": "0137849446315",
    "rel_dok_id": "H610171",
    "replik": "N",
    "systemdatum": "2019-05-27 18:11:30"
  }
}