{
  "anforande": {
    "dok_hangar_id": "5126592",
    "dok_id": "H90990",
    "dok_titel": "Protokoll 2021/22:90 Onsdagen den 30 mars",
    "dok_rm": "2021/22",
    "dok_nummer": "90",
    "dok_datum": "2022-03-30 00:00:00",
    "avsnittsrubrik": "En ny konsumentköplag",
    "underrubrik": "",
    "kammaraktivitet": "ärendedebatt",
    "anforande_id": "0f104c0f-24e7-ec11-916f-901b0eac4c70",
    "anforande_nummer": "46",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Jag tackar för klargörandet - då förstår jag frågeställningen. Är det rimligt att en näringsidkare som möter en konsument som hävdar att en programvara är felaktig äger rätt att gå in i datorn för att klarlägga huruvida så är fallet och i bästa fall avhjälpa problematiken?</p><p>Jag har svårt att se hur denna näringsidkare annars skulle agera, så detta är nog ett problem vi får leva med. Jag finner det inte orimligt att det föreligger ett sådant krav - annars blir det nästan metafysiskt att hävda att saken inte fungerar samtidigt som näringsidkaren inte får titta in. En konsument kan hävda att datorn inte funkar, men näringsidkaren får inte undersöka den.</p><p>Detta är en knepig frågeställning, men jag finner nog att utskottet har gjort en högst rimlig bedömning av denna frågeställning. Jag tackar för detta meningsutbyte och för bedömningen från utskottets sida.</p><p>Överläggningen var härmed avslutad.</p><p>(Beslut fattades under § 14.)</p><p>Konsumenträtt</p>",
    "intressent_id": "0596495003124",
    "rel_dok_id": "H901CU3",
    "replik": "Y",
    "systemdatum": "2022-06-08 14:11:35"
  }
}