{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Svar på interpellationerna 2019/20:32 och 40 om dumpade gifttunnor",
    "underrubrik": "",
    "kammaraktivitet": "interpellationsdebatt",
    "anforande_id": "4301da8a-6305-ea11-9126-901b0eac4c70",
    "anforande_nummer": "44",
    "talare": "Jörgen Berglund (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tycker att diskussionen och debatten inleddes faktabaserat. Sedan spårade miljöministern ur lite grann. Det visar på politikens sämsta sidor när man medvetet missförstår vad den andre säger.</p><p>Jag sa nämligen att principen att förorenaren ska betala är vi helt eniga om. Jag frågade statsrådet varför vi inte kan lokalisera och ta upp tunnorna när utredningen pågår. Ansvarsutredningen kan fortsätta, men det gör ingenting eftersom tunnorna ska upp. Då vet vi också kostnaden. Nu ligger de och väntar. Utredningen har pågått i många år och kan fortsätta i många år till. Jag förstår faktiskt inte varför.</p><p>Den andra beklagliga saken är att miljöministern tvivlar på mitt, Lars Beckmans och Moderaternas miljöengagemang. Det gynnar inte vare sig debattklimatet eller miljön att vi missförstår varandra.</p><p>Jag skulle gärna prata mer om dessa frågor med miljöministern. Som vi påpekade tidigare går det att dribbla med siffrorna för kostnaderna fram och tillbaka. Om jag har läst rätt på Naturvårdsverkets hemsida betalades 370 miljoner ut i fjol för elcyklar. Den summan skulle gott och väl täckt kostnaden för att undersöka och ta upp tunnorna. Jag menar, och Lars Beckman menar, att det är att prioritera verkliga miljöproblem. Riksrevisionens rapport var entydig, nämligen att elcykelpremien hade ingen eller ringa effekt på miljön. Det är skillnaden.</p><p>Jag önskar att miljöministern tar tag i ett miljöproblem som är verkligt inte bara för oss som bor i Norrland utan för alla som bor runt Östersjön.</p>",
    "intressent_id": "0628005785225",
    "rel_dok_id": "H7C120191022ip",
    "replik": "N",
    "systemdatum": "2019-11-12 16:46:53"
  }
}