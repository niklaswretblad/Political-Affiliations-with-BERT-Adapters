{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:10 om Övergödningsutredningen och hästhållningen",
    "underrubrik": "",
    "kammaraktivitet": "interpellationsdebatt",
    "anforande_id": "d2cc5d5c-3f41-eb11-9147-901b0eac4c70",
    "anforande_nummer": "7",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack, Sofia Westergren, för de avslutande orden! Jag välkomnar att ledamoten understryker att vi vill samma sak när det gäller att skydda vår natur och att det också finns risker för att läckage från hästnäringen kan bidra till övergödningen. Där behöver vi ha en gemensam syn, och alla behöver dra sitt strå till stacken. Det instämmer regeringen givetvis i. Vi behöver genomföra dessa åtgärder på det bästa och mest effektiva sättet, och det är också viktigt med ökad kunskap om frågorna så att de åtgärder man gör är väl avvägda mot vad som är rimligt. Då kan det finnas olika områden som har olika typer av övergödningsproblematik.</p><p>Regeringen tittar som sagt nu på remissvaren. Det har kommit in många. En sak som lyfts från många håll är behovet av mer kunskap, att det finns kunskapsbrist hos hästägare och att det också kan behövas mer rådgivning, vilket jag ser som väldigt viktigt.</p><p>Vi måste också kunna nyttja den här resursen bättre. Fosforbelastningen i Östersjön är ju inte bra, men vi har också fosfor som i dag bryts i gruvor i exempelvis Västsahara. Detta är ett väldigt ohållbart sätt att utvinna fosfor när vi nu har det naturligt i kretsloppet. Där kan man förstås bättre nyttja den här resursen. Det är den inriktningen regeringen har.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H81010",
    "replik": "N",
    "systemdatum": "2020-12-18 15:43:54"
  }
}