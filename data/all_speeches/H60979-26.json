{
  "anforande": {
    "dok_hangar_id": "5031716",
    "dok_id": "H60979",
    "dok_titel": "Protokoll 2018/19:79 Tisdagen den 23 april",
    "dok_rm": "2018/19",
    "dok_nummer": "79",
    "dok_datum": "2019-04-23 00:00:00",
    "avsnittsrubrik": "Svar på interpellationerna 2018/19:143 och 144 om reseavdragets betydelse för matchningen på arbetsmarknaden",
    "underrubrik": null,
    "kammaraktivitet": "interpellationsdebatt",
    "anforande_id": "42c748da-4176-e911-911b-901b0eac4c78",
    "anforande_nummer": "26",
    "talare": "Sofia Westergren (M)",
    "parti": "M",
    "anforandetext": "<p>Fru talman! Jag vill tacka Jan Ericson för en väldigt viktig interpellation. </p><p>Det är viktigt med ett starkt resebidrag. Man blir lite orolig när det ska vara avståndsbaserat. I dag är det absolut avståndsbaserat. Man ska få ersättning för de kilometrar och mil som man de facto kör. Det är dock oroväckande att man i deklarationen hela tiden tar bort avdraget från resebidraget. </p><p>Bilen är viktig för att hela landet ska kunna vara med i kompetensförsörjningen till våra företag. Företagen är grunden för hela vår välfärd genom att skattekollektivet betalar in skatter som sedan kan bli välfärd för oss alla.</p><p></p><p>Där jag kommer ifrån, Västra Götaland och Stenungsund, finns en stor brist, och den heter Bohusbanan. Om vi ska kunna ingå i Västra Götalands arbetsmarknadsregion måste Bohusbanan få investeringar till matartrafik till våra företag. Företagen har i dag svårt att hitta kompetens.</p><p>Om man jämför med övriga landet, till exempel Stockholm, har tågen möjlighet att öka på antalet avgångar. Den möjligheten är nådd på Bohusbanan. Vi har inte möjlighet att slänga på ett enda tåg till på rälsen.</p><p>Arbetsmarknadsregionen Västra Götaland är som en punka på bollen för den plats som jag kommer ifrån. Med det syftar jag på 35-minuterstrafik mot Göteborg, som är vår storstad. Därför blir man lite orolig om det ska bli höghastighetsbanor, som ska binda samman våra stora städer med snabba tåg. Vi har inga pengar till snabba tåg eller att få till höghastighetsbanor. Jag som Stenungsundsbo är därför orolig över att nödvändiga investeringar i Bohusbanan inte görs.</p><p>Bilen är jätteviktig. Förstärk därför reseavdraget i stället så att hela landet kan leva!</p>",
    "intressent_id": "022805994927",
    "rel_dok_id": "H6C120190423ip",
    "replik": "N",
    "systemdatum": "2019-05-14 14:15:29"
  }
}