{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Svar på interpellation 2019/20:397 om fiskestopp på Skånekusten",
    "underrubrik": "",
    "kammaraktivitet": "interpellationsdebatt",
    "anforande_id": "7f1ec86e-0ebd-ea11-9135-901b0eac4c70",
    "anforande_nummer": "65",
    "talare": "Magnus Oscarsson (KD)",
    "parti": "KD",
    "anforandetext": "<p>Fru talman! Jag tackar ministern för svaret.</p><p>Jag kan bara konstatera att det finns bevis för att det finns polska trålare som fiskar. Jag har i min dator bilder på stora trålare som dammsuger. Där det förut var kustnära mindre båtar från Sverige är det i dag stora trålare från Polen.</p><p>Jag gläder mig över att ministern kommer att ta upp frågan. Jag ser mycket allvarligt på frågan. Båtarna är i dag uppställda. Våra duktiga fiskare i dessa kommuner har inte varit ute och fiskat. Däremot ser de att vattnen dammsugs, och det är allvarligt.</p><p>Vi har antagit en livsmedelsstrategi, som ministern är delaktig i, och vi kan glädja oss åt att den finns. Men vi måste konstatera att ett beslut om sillfiskestopp motverkar livsmedelsstrategin till fullo. Vi vet också att sillen inte är hotad, utan tvärtom finns det gott om sill. Därför behöver vi verkligen en förändring av sillstoppet.</p><p>Jag har en avslutande fråga till ministern. Hur ser regeringen på att ge Havs- och vattenmyndigheten i uppdrag att införa ett flexiblare kvotsystem, så att de kustnära båtarna inte behöver stå stilla med näringsförbud? Det vore viktigt att få ett klargörande från ministern om hur hon ser på detta.</p><p>Jag tackar för debatten.</p>",
    "intressent_id": "0792733370419",
    "rel_dok_id": "H710397",
    "replik": "N",
    "systemdatum": "2020-07-03 11:20:53"
  }
}