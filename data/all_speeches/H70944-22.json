{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "9237759c-e536-ea11-912a-901b0eac4c78",
    "anforande_nummer": "22",
    "talare": "Hampus Hagman (KD)",
    "parti": "KD",
    "anforandetext": "<p>Herr talman! Som jag sa i mitt anförande tidigare har riksdagen tillkännagett för regeringen att en ny lagstiftning måste tas fram som ger Tullverkets personal befogenhet att stoppa och genomsöka fordon för att stoppa utförseln av stöldgods, och precis som jag sa är det många som efterfrågar detta. Svensk Handel, Svensk Försäkring, Stöldskyddsföreningen och tio andra organisationer menar att de internationella stöldligorna ser Sverige som ett smörgåsbord.</p><p>De som drabbas av inbrott och äldre som utsätts för stölder har inte resurser att skriva debattartiklar i Svenska Dagbladet, men även de är väldigt utsatta. För dessa människor, företagare och privatpersoner, räcker det inte att Tullverket får ekonomiska tillskott. Tullverket måste också få ett befogenhetstillskott.</p><p>Nu har det gått ett år sedan riksdagen lämnade sitt tillkännagivande till regeringen, och under detta år har Socialdemokraterna inte kunnat ge besked om när tullen ska få fler befogenheter. Faktum är att Socialdemokraterna inte ens har kunnat ge besked <em>om</em> tullen ska få fler befogenheter.</p><p>Nu får Socialdemokraterna ännu en chans att ge besked. Kan Jörgen Hellman i dag berätta om riksdagens tillkännagivande kommer att tillgodoses och i så fall när?</p>",
    "intressent_id": "0435740736429",
    "rel_dok_id": "H701SkU1",
    "replik": "Y",
    "systemdatum": "2020-01-14 16:51:11"
  }
}