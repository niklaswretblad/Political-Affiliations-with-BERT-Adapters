{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellationerna 2019/20:229 och 230 om en översyn av gymnasielagen",
    "underrubrik": "",
    "kammaraktivitet": "interpellationsdebatt",
    "anforande_id": "f4d276cb-2d74-ea11-9134-0090facf175a",
    "anforande_nummer": "20",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Man kanske ska påminna om vad det är för grupp vi pratar om här. Det rör sig om 7 000 individer. Det är mindre än en promille av Sveriges befolkning. När man lyssnar på en del debattörer låter det som att dessa mindre än en promille av Sveriges befolkning håller på att välta kommunernas ekonomi och statsfinanserna och att det leder till kriminalitet, bostadsbrist och arbetslöshet. Så är det faktiskt inte. Blås inte upp proportionerna för den här gruppen till mer än vad det egentligen handlar om!</p><p>Här har vi 7 000 ungdomar som alla kom till Sverige före den 25 november 2015, så de har snart varit här i fem år. De har kunnat läsa på gymnasieskolorna, de har kunnat lära sig svenska, de får en chans att etablera sig på arbetsmarknaden. Det kommer att finnas väldigt gott om jobb för ungdomar framöver, och om du väljer att söka något av de bristyrken som finns får du jobb ganska snabbt därefter.</p><p>Då säger Maria Malmer Stenergard att man måste ha godkända betyg. Det är klart att man måste klara utbildningen - det är självklart. Men vi kan inte ha en situation där ett enstaka underkänt i en kurs gör att man kastas ut ur Sverige. Det är klart att man måste klara utbildningen. Men om vi skulle ha den typ av krav som jag förstår att Moderaterna nu ställer skulle det innebära att vi ställer mycket högre krav på de här ungdomarna för att de ska klara skolan än vad vi gör på ungdomar i allmänhet.</p><p>Nej, fru talman, den här lagstiftningen kan inte utvärderas nu. Vi är ju mitt inne i processen att de håller på att utbilda sig. Men hittills har 95 procent av dem som har ansökt om förlängning fått bifall. Det innebär att det inte kan vara så förfärligt svårt att klara de kriterier som lagen ställer upp.</p><p> STYLEREF Kantrubrik \\* MERGEFORMAT Svar på interpellationer</p><p>Alla invändningar baserade på att det inte är någon som vet hur rättsläget ser ut är faktiskt felaktiga. Nu har vi över 2 500 ärendehanteringar. Det finns därmed en praxis för hur den här lagstiftningen ska tolkas.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H7C120200214ip",
    "replik": "N",
    "systemdatum": "2020-04-01 17:31:36"
  }
}