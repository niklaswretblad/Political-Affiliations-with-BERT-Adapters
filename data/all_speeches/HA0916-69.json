{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "973c1741-e16f-ed11-917b-901b0eac4c70",
    "anforande_nummer": "69",
    "talare": "Martin Ådahl (C)",
    "parti": "C",
    "anforandetext": "<p></p><p>Fru talman! Jag kunde inte motstå tillfället att begära replik på min före detta lärare och professor. Jag uppskattar den kloka ton han har här i kammaren.</p><p>Jag har två frågor. Den ena handlar om den mycket drastiska nedskärningen av medel till matchning för arbetslösa, vilket flera andra har varit inne på. Det pågår en process för att reformera Arbetsförmedlingen. Sist man gjorde en sådan drastisk nedskärning skapade det huller om buller en väldigt stor oreda, och jag fruktar att det ska göra det igen.</p><p>Den andra frågan gäller någonting som Carl B Hamiltons företrädare, Mats Persson, förde fram under hela valrörelsen när man diskuterade pensionerna. Han sa att vi sänker för garantipensionärerna och för dem som har det sämst, medan Liberalerna sänker för alla. Utan Liberalerna får alla ingenting. Då svarade vi i Centerpartiet att vi stöder den skattesänkningen på pensioner. Vi stöder det tillkännagivandet från riksdagen. Vi är beredda att göra den skattesänkningen på alla pensioner i det här tuffa läget. Men till vår stora överraskning finns den över huvud taget inte med i den här budgeten.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2022-11-29 13:28:24"
  }
}