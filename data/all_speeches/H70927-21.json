{
  "anforande": {
    "dok_hangar_id": "5045987",
    "dok_id": "H70927",
    "dok_titel": "Protokoll 2019/20:27 Tisdagen den 5 november",
    "dok_rm": "2019/20",
    "dok_nummer": "27",
    "dok_datum": "2019-11-05 00:00:00",
    "avsnittsrubrik": "Svar på interpellationerna 2019/20:54 och 55 om tvångsäktenskap samt förtryck och våld i hederns namn",
    "underrubrik": "",
    "kammaraktivitet": "interpellationsdebatt",
    "anforande_id": "1886c3e2-5a10-ea11-912c-901b0e9b71a8",
    "anforande_nummer": "21",
    "talare": "Sara Gille (SD)",
    "parti": "SD",
    "anforandetext": "<p>Fru talman! Jag vill börja med att tacka Morgan Johansson för svaret.</p><p>Jag instämmer med det Morgan Johansson säger om att hedersrelaterat våld och förtryck strider mot grundläggande värderingar och att det är oerhört viktigt att Sverige tar strid mot dessa problem. Men trots att hedersrelaterade brott inte är något nytt i Sverige har vi ännu inte fått bukt med problemen, och medan tiden går hinner allt fler drabbas.</p><p>Det är motsägelsefullt att regeringen säger att det är viktigt när man samtidigt inför lagar med väldigt låga straff. Även om regeringen nu säger att det ska vara straffskärpning för hedersrelaterade brott är det ändå förhållandevis låga straff. Det borde vara minst tre års fängelse för tvångsäktenskap. I dag ligger straffet på högst fyra år, vilket i praktiken betyder att förövaren kan vara ute efter några månader.</p><p>Att sedan lägga en utredning så att man kan få ut en proposition efter valet är anmärkningsvärt. Det här borde prioriteras mer och behandlas mycket snabbare än vad som görs i dag.</p><p>Sverige är ett modernt land, och här borde det inte ens förekomma hedersrelaterade brott, arrangerade äktenskap med mera. Trots detta kan vi läsa om person efter person som drabbas. Nyligen var det en kurdisk kvinna i närheten av Göteborg som mördades av sin kurdiska man i hederns namn - en kvinna som sökt hjälp från samhället. Trots detta hade samhället svikit henne. Regeringen har svikit ytterligare en person i stor nöd.</p><p>Fru talman! Dessa medeltida sedvänjor hör inte hemma i dagens Sverige. Varje individ ska få bestämma vad han eller hon vill göra med sitt liv. Trots detta förekommer hedersförtryck och våld i Sverige. Vi anser att man ska värna om alla människors rätt att välja vem man vill älska och vem man vill ingå äktenskap med.</p><p>Tyvärr riskerar många ungdomar att föras utomlands för att giftas bort. Många flickor får inte ens prata med en klasskompis just för att han är en pojke.</p><p>Det svenska samhället sviker dessa kvinnor och barn som är fast i ett hårt kontrollerat liv, där deras egen identitet trycks ned till att bli så liten att de är beroende av familj och släkt på en helt annan nivå än barn som växer upp i svenska familjer.</p><p></p><p>Alla barn borde få vara just barn och få växa upp i en kärleksfull och trygg familj med ett samhälle runt om som stöttar och finns där. I stället ser deras liv helt annorlunda ut. Det är ett liv där de kontrolleras och styrs till det yttersta, oftast av flera i familjen och släkten som tillsammans bidrar till förtrycket.</p>",
    "intressent_id": "0338088431726",
    "rel_dok_id": "H7C120191105ip",
    "replik": "N",
    "systemdatum": "2019-11-26 15:42:52"
  }
}