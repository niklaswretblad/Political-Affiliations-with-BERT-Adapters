{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "e165139e-2ab4-ec11-9167-901b0eac4c78",
    "anforande_nummer": "114",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är lätt att konstatera att det är ett ansvar som Liberalerna inte tar. Tvärtom är man en av de krafter som nu motarbetar förnybar elproduktion i Sverige.</p><p>Jag vill också rätta Johan Pehrson. Vi kom till för att rädda klimatet och miljön. Det är därför vi också vill satsa på de energislag som kan göra skillnad här och nu och inte långt in i framtiden.</p><p>Kärnkraften är olönsam. Det var därför reaktorerna i Ringhals lades ned - ägarna tyckte inte att de var värda att investera i. Men det är också ett problem att kärnkraften tar decennier att bygga. Det har vi kunnat se i våra grannländer - i Frankrike, i Storbritannien och inte minst i Finland. Och vi har inte tid att vänta. Även om Liberalerna gör bedömningen att någon skulle vilja bygga kärnkraft gör Miljöpartiet bedömningen att det är de förnybara energislagen som investerarna nu står i kö för att få investera i. Det vill vi möjliggöra, medan Liberalerna motarbetar vindkraften och drömmer om kärnkraft som ingen vill bygga.</p><p>Om det nu kostar 100-200 miljarder att bygga en kärnkraftsreaktor, vem ska då betala den kostnaden? Är det skattebetalarna eller elkunderna som ska betala?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}