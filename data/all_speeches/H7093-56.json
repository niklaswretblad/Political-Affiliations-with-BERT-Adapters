{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Frågestund",
    "underrubrik": "Sexualbrott mot kvinnor",
    "kammaraktivitet": "frågestund",
    "anforande_id": "e7176de4-efe5-e911-9128-901b0e9b71a0",
    "anforande_nummer": "56",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Vi betraktar mäns våld mot kvinnor generellt och sexuella övergrepp som ett stort samhällsproblem. Det vi gjorde under förra mandatperioden - där vi drev fram den strängaste sexualbrottslagstiftning som Sverige någonsin har haft, och förmodligen en av de strängaste i vår omvärld, med oaktsamhetsbrott, med samtyckeslagstiftning, med skärpt straff för de grova våldtäkterna, med bättre stöd i form av målsägandebiträden för dem som utsätts för brott - har varit oerhört viktigt. Vi klarade av det som Moderaterna inte klarade, nämligen att ta fram en samtyckeslagstiftning. Det gjorde inte Moderaterna.</p><p>Detta behöver vi nu bygga vidare på. Jag kommer inom kort att tillsätta ytterligare en översyn av lagstiftningen, för att bland annat se över minimistraffet för våldtäkt. Detta måste naturligtvis gå hand i hand med att vi bygger ut polisverksamheten och att vi prioriterar utredningarna i hela rättsväsendet. Det är vi fast beslutna att göra.</p>",
    "intressent_id": "0473783431010",
    "rel_dok_id": "H7C120190912fs",
    "replik": "N",
    "systemdatum": "2019-10-03 17:10:55"
  }
}