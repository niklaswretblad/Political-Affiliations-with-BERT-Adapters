{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:209 om Arbetsförmedlingens tillgänglighet",
    "underrubrik": "",
    "kammaraktivitet": "interpellationsdebatt",
    "anforande_id": "63a57cff-adb9-ec11-9167-901b0eac4c78",
    "anforande_nummer": "3",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Tack, Roger Haddad! Jag välkomnar verkligen den här viktiga interpellationen.</p><p>Jag kan konstatera att det i grunden råder stor samsyn mellan oss. Det är flera viktiga kommentarer från ledamoten som jag verkligen vill understryka. Det gäller inte minst vikten av att det ska fungera bättre i hela landet och att människor som står långt ifrån arbetsmarknaden verkligen får det stöd som de behöver.</p><p>När det gäller den digitala servicen och den digitala närvaron ser jag att Arbetsförmedlingen under de senaste åren har gjort ett fantastiskt arbete med att digitalisera sin service. Det är många som blir arbetslösa som klarar sig långt med de digitala verktygen och de digitala kanalerna. Men jag ser precis som ledamoten lyfter fram här att mer behöver göras. Utvecklingen behöver förstås fortsätta när det gäller de digitala tjänsterna.</p><p>Fru talman! Jag vill understryka att vi vet att det finns många människor och många typer av frågor för vilka de digitala tjänsterna inte räcker till. Möjligheten att ha en fysisk plats att gå till och en annan människa att prata med är oerhört viktig.</p><p> STYLEREF Kantrubrik \\* MERGEFORMAT Svar på interpellationer</p><p>Regeringen har varit tydlig med att oavsett var i landet man bor ska man kunna få stöd i sitt arbetssökande om man behöver det. Man ska kunna boka ett möte med Arbetsförmedlingen inom ett rimligt reseavstånd om det behövs. Som jag nämnde tidigare har vi i årets regleringsbrev förtydligat behovet av den fysiska närvaron.</p><p>Arbetsförmedlingen ska i jämförelse med situationen i december 2021 under det här året ha ökat den kontinuerliga fysiska närvaron som sker i egen regi genom servicekontor eller genom samverkan med kommunerna. Det behövs också för att kunna främja lokala projekt i samverkan.</p><p>Inte minst är det ofta just för de långtidsarbetslösa och personer med funktionsnedsättning som man behöver samverka mellan Arbetsförmedlingen och kommunerna. Det är också en viktig del för att kunna främja lokala och regionala projekt i samverkan.</p><p>Regeringen vill också att Arbetsförmedlingen kan säkerställa att den har en god kunskap om den regionala och lokala arbetsmarknaden. Den ser olika ut runt om i vårt avlånga land. Man måste också kunna ha ändamålsenliga arbetsgivarkontakter.</p><p>Det vi nu gör för i år är att vi tillför ytterligare förvaltningsresurser för 2022. Det handlar om att säkerställa att Arbetsförmedlingen kan utföra sitt uppdrag på ett ändamålsenligt sätt, inte minst vad gäller personer med funktionsnedsättning, vilket vi har tydliggjort. Roger Haddad påpekar mycket riktigt hur viktigt det är. Det handlar om personer som har en funktionsnedsättning som medför nedsatt arbetsförmåga. Det innebär att vi nu förstärker Arbetsförmedlingens förvaltningsresurser med sammantaget 470 miljoner kronor år 2022.</p><p>Vi fortsätter också utöver det som ligger i min portfölj som arbetsmarknadsminister utbyggnaden av Kunskapslyftet. Det är viktigt. Vi vet att många av dem som är långtidsarbetslösa saknar grundläggande kunskap som behövs på svensk arbetsmarknad i dag. Man brukar säga att en gymnasieutbildning är själva entrébiljetten till den svenska arbetsmarknaden.</p><p>Vi fortsätter också att utveckla nya verktyg. Ett sådant som jag vill lyfta fram här, och som Liberalerna har varit högst delaktiga i, är att vi under förra året införde något som heter intensivår som vi har samarbetat om. Det är också en väldigt viktig del för att inte minst få in fler nyanlända i arbete. I år kommer vi också på plats med det vi kallar etableringsjobben. Mycket mer kommer att göras, fru talman.</p>",
    "intressent_id": "0661583406713",
    "rel_dok_id": "H910209",
    "replik": "N",
    "systemdatum": "2022-04-11 17:43:02"
  }
}