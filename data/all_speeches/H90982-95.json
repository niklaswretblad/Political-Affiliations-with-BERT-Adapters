{
  "anforande": {
    "dok_hangar_id": "5124227",
    "dok_id": "H90982",
    "dok_titel": "Protokoll 2021/22:82 Onsdagen den 16 mars",
    "dok_rm": "2021/22",
    "dok_nummer": "82",
    "dok_datum": "2022-03-16 00:00:00",
    "avsnittsrubrik": "Radio och tv i allmänhetens tjänst",
    "underrubrik": "",
    "kammaraktivitet": "ärendedebatt",
    "anforande_id": "6d96d4d6-ccd6-ec11-9170-0090facf175a",
    "anforande_nummer": "95",
    "talare": "Angelika Bengtsson (SD)",
    "parti": "SD",
    "anforandetext": "<p>Fru talman! Det blir lite märkligt när man hävdar att vi tror eller inte tror på saker. Det vi skriver i vår public service-motion är att vi vill ha en smalare och mer effektiv public service. Det stämmer. Vi skriver också att det ska vara en hög folkbildningsnivå på programmen så att man inte köper in exempelvis engelska program som inte har något folkbildningssyfte och inte gör någonting för att upprätthålla det svenska språket, vilket public service har ett särskilt uppdrag att göra.</p><p> STYLEREF Kantrubrik \\* MERGEFORMAT Radio och tv i allmän-hetens tjänst</p><p>Public service har ett särskilt uppdrag i många olika avseenden förutom att förmedla nyheter. Jag är säker på att Christer Nylander är medveten om vilka det är.</p><p>När det gäller att det ska vara <em>ett</em> bolag kan vi se att det i Europa är <em>ett</em> public service-bolag som man har. Det är ytterst ovanligt att ha tre public service-bolag.</p><p>När det gäller misstron, att vi inte får ut det vi betalar skatt för - public service får sina anslag från skatten - måste något göras åt saken. Jag tror på ett effektivt public service där man effektiviserar, likt de har gjort i Danmark. De får ut mer för mindre. Det har fungerat i Danmark. Jag är övertygad om att det kommer att fungera också här i Sverige. Man måste ge det en chans. Vi kan inte bara fortsätta i samma fotspår och låtsas som att förtroendesiffrorna är lika höga hos sverigedemokratiska väljare som hos övriga partiers väljare. Det handlar om tilltron till medierna och till public service så att vi kan behålla public service, med förändringar.</p><p>(Applåder)</p>",
    "intressent_id": "0138741628520",
    "rel_dok_id": "H901KrU3",
    "replik": "Y",
    "systemdatum": "2022-05-18 19:06:56"
  }
}