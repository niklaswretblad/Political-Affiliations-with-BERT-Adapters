{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Val av talman",
    "underrubrik": "",
    "kammaraktivitet": "",
    "anforande_id": "ead46b26-e94e-ed11-9177-901b0eac4c70",
    "anforande_nummer": "6",
    "talare": "Camilla Brodin (KD)",
    "parti": "KD",
    "anforandetext": "<p>Fru ålderspresident och ärade ledamöter av Sveriges riksdag! Kristdemokraternas ambition är att nå en bred politisk enighet i valet av talman och vice talmän. Talmannen är riksdagens främsta representant. Ämbetets vikt och betydelse innebär att det är viktigt att den person som innehar det är kunnig och brett respekterad.</p><p>Mot den bakgrunden är Kristdemokraterna överens med Moderaterna, Sverigedemokraterna och Liberalerna om att nominera Andreas Norlén till riksdagens talman. Norlén har under sin tid som talman visat att han besitter de personliga egenskaper och de kvalifikationer som uppdraget kräver. Norlén har samtidigt blivit brett respekterad och åtnjuter ett stort förtroende både i och utanför riksdagen.</p><p>För första gången sedan 2002 kan vi i dag uppnå mycket bred politisk enighet kring talmanspresidiet. Vi kommer att lägga ned våra röster i valen av förste och tredje vice talman och därmed respektera de kandidater som andra partier nominerar till dessa poster.</p>",
    "intressent_id": "0378597308227",
    "rel_dok_id": "",
    "replik": "N",
    "systemdatum": "2022-10-18 15:31:52"
  }
}