{
  "anforande": {
    "dok_hangar_id": "5063669",
    "dok_id": "H709138",
    "dok_titel": "Protokoll 2019/20:138 Fredagen den 12 juni",
    "dok_rm": "2019/20",
    "dok_nummer": "138",
    "dok_datum": "2020-06-12 00:00:00",
    "avsnittsrubrik": "Svar på interpellation 2019/20:411 om bidrag som delas ut av Myndigheten för ungdoms- och civilsamhällesfrågor",
    "underrubrik": "",
    "kammaraktivitet": "interpellationsdebatt",
    "anforande_id": "bd0f91da-a4e3-ea11-913b-901b0eac4c70",
    "anforande_nummer": "27",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Det är faktiskt inte bara något enskilt exempel som jag och min kollega Jonas Andersson lyfter fram, utan detta tyder på att det finns stora strukturproblem inom civilsamhällesorganisationer som i sin tur finansieras av diverse statliga bidrag. </p><p>Den konspiratoriske skulle kunna ledas till att tro att den enkla anledningen till att organisationer som Expo, Teskedsorden med flera lyckas tillskansa sig statliga medel skulle vara att deras budskap och syfte uppskattas av den regering som Amanda Lind företräder. Jag påstår inte att så är fallet, men jag skulle finna det ganska anmärkningsvärt om det vore så att regeringen missat de uppenbara brister som har rått och därigenom inte tydligare i regleringsbrev och genom annan myndighetsstyrning säkerställt att statliga medel inte går till segregerande verksamhet. Jag har svårt att tro att man blint har undgått den uppenbara problematik som jag och Jonas Andersson belyser. Därför skulle en person av mer konspiratorisk natur än min kunna ledas till att tro att man har uppmärksammat detta men aktivt valt att ignorera det för att man från regeringens sida - den än mer konspiratoriske skulle kanske peka på Amanda Lind själv som kulturminister - skulle uppskatta den verksamhet som de bedriver och därigenom se mellan fingrarna när det gäller densamma. </p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Med anledning av detta vill jag fråga kulturministern om hon mot förmodan har missat det som vi nu har belyst. Har hon tidigare missat det vill jag veta om ministern nu ämnar agera. Har hon tidigare haft kännedom om problematiken vill jag veta varför ministern ingenting gjort. </p>",
    "intressent_id": "086684470825",
    "rel_dok_id": "H710411",
    "replik": "N",
    "systemdatum": "2020-08-21 13:53:28"
  }
}