{
  "anforande": {
    "dok_hangar_id": "5076666",
    "dok_id": "H80945",
    "dok_titel": "Protokoll 2020/21:45 Onsdagen den 2 december",
    "dok_rm": "2020/21",
    "dok_nummer": "45",
    "dok_datum": "2020-12-02 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": "",
    "kammaraktivitet": "ärendedebatt",
    "anforande_id": "1a5e4e26-4157-eb11-9147-901b0eac4c70",
    "anforande_nummer": "97",
    "talare": "Josefin Malmqvist (M)",
    "parti": "M",
    "anforandetext": "<p>Herr talman! Först och främst vänder jag mig mot begreppet att man dumpar människor, för jag delar verkligen inte den bilden. Därför vänder jag mig i allra högsta grad mot begreppet social dumpning.</p><p>Ytterst är det staten som tagit ansvar och stått för det stora mottagandet av nyanlända. Det är staten som styr mottagandet av nyanlända i Sverige. Det är också staten som beslutat om en bosättningslag som ställer krav på kommunerna att ta emot och ordna bostäder till nyanlända, också kommuner som har väldigt lång bostadskö sedan tidigare. Även kommuner som bygger mycket har trots det många personer som står i kö till bostäder.</p><p>Från moderat sida menar vi att staten bör ta ett större ansvar och bör behålla ansvaret. Personer som ännu inte har fått uppehållstillstånd ska fortsätta att kunna bo kvar i nationella anläggningsboenden i stället för att komma ut och påbörja en etablering i kommuner. Det är en fråga som skiljer oss ganska tydligt åt. Därför vidhåller jag min fråga: Varför menar Miljöpartiet att de nyanlända ska gå före i bostadskön?</p>",
    "intressent_id": "019430605328",
    "rel_dok_id": "H801CU1",
    "replik": "Y",
    "systemdatum": "2021-01-15 15:52:11"
  }
}