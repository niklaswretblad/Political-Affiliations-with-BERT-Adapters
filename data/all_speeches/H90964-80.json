{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Prioriterade insatser för grön omställning",
    "kammaraktivitet": "frågestund",
    "anforande_id": "b1a80267-f6bf-ec11-9167-901b0eac4c78",
    "anforande_nummer": "80",
    "talare": "Hannah Bergstedt (S)",
    "parti": "S",
    "anforandetext": "<p>Fru talman! Från basically gone till världsledande i den gröna omställningen - utan en regering som hade vågat satsa på att utveckla basindustrin hade kanske Reinfeldt fått rätt.</p><p>Nu riktas världens ögon mot Sverige, och i den norra landsändan har vi växtvärk. Att växa snabbt har sina utmaningar. De investeringar som kommunerna nu behöver göra för att växa både snabbt och hållbart kommer att kräva en hållbar finansieringsmodell.</p><p>Länsstyrelserna ska klara av att avgöra miljömålsärenden rättssäkert utan att det blir en hämsko för utvecklingen i kommunerna. Jag tänker på personalförsörjningen och konkurrensen mellan näringsliv och myndighet, kommun och region. Detta ökas vid en tillväxt. Kraftförsörjningen är inte att förglömma. Med de satsningar som genomförs kommer elkraften att behöva öka.</p><p>Sverige och Norrbotten är i ett guldläge. Vad ser näringsministern som regeringens prioriterade insatser? Industriklivet har varit betydelsefullt. Vad är nästa kliv för regeringen?</p>",
    "intressent_id": "012576033427",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:29"
  }
}