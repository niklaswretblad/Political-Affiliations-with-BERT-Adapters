{
  "anforande": {
    "dok_hangar_id": "5051008",
    "dok_id": "H70954",
    "dok_titel": "Protokoll 2019/20:54 Onsdagen den 18 december",
    "dok_rm": "2019/20",
    "dok_nummer": "54",
    "dok_datum": "2019-12-18 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "a99e3e97-3248-ea11-9130-901b0e9b71a0",
    "anforande_nummer": "114",
    "talare": "Karin Rågsjö (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Hälsovård, sjukvård och social omsorg</p><p>Fru talman! Sofia Nilsson! Det är själva systemet vi är emot, inte dem som arbetar i systemet. Det handlar om vinsterna i välfärden.</p><p>Fru talman! Jag går själv på en vårdcentral som ägs av läkare som ett kooperativ. Det är inget konstigt.</p><p>Vi måste fortfarande prata om vinster i välfärden. Det handlar om så många miljarder som åker iväg hit och dit och som inte hamnar inom välfärden, inte bygger upp välfärden. Det finns fantastiska privata aktörer. Men saken är den att vi inte kan ha ett system som dränerar ekonomin på det sätt som systemet med vinster i välfärden fortfarande gör.</p><p>Jag tycker att det är fantastiskt med dagens möjligheter att bygga upp vård. Det gäller exempelvis digitalisering och så vidare. Men när den ligger utanför systemet och inte i infrastrukturen för hälso- och sjukvård blir det inte bra för alla.</p><p>Vinster i välfärden är fortfarande ett superaktuellt problem. Det kan vi se nu med den otroliga debatt vi kommer att få om de privata vårdförsäkringarna. Om 700 000 personer har en privat vårdförsäkring och går till den privata vårdcentralen, som även får medel från regionen för att ta hand om alla patienter, blir det undanträngningseffekter. Det är självklart att det är så.</p><p>Fru talman! Sedan är det också så att vi måste rusta välfärden ekonomiskt. Nu har ni en överenskommelse med regeringen. Vi tycker inte att den överenskommelsen är till fyllest när det gäller satsningar på välfärden. Den får inte välfärden att blomstra i regionerna. Om 18 av 21 regioner anser att de har kraftiga ekonomiska problem står vi på ganska gungig mark.</p>",
    "intressent_id": "0246927519019",
    "rel_dok_id": "H701SoU1",
    "replik": "Y",
    "systemdatum": "2020-02-05 17:15:11"
  }
}