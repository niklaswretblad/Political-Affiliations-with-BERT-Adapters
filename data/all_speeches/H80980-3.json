{
  "anforande": {
    "dok_hangar_id": "5084255",
    "dok_id": "H80980",
    "dok_titel": "Protokoll 2020/21:80 Torsdagen den 11 februari",
    "dok_rm": "2020/21",
    "dok_nummer": "80",
    "dok_datum": "2021-02-11 00:00:00",
    "avsnittsrubrik": "Skadeståndets omfattning vid finansiell rådgivning",
    "underrubrik": "",
    "kammaraktivitet": "ärendedebatt",
    "anforande_id": "82002102-7ea7-eb11-914f-901b0eac4c78",
    "anforande_nummer": "3",
    "talare": "Sanne Lennström (S)",
    "parti": "S",
    "anforandetext": "<p>Herr talman! I dag debatterar civilutskottet betänkande CU15 och regeringens förslag till ändring i lagen om finansiell rådgivning till konsumenter.</p><p>Skadeståndets omfattning vid finansiell rådgivning</p><p>Den nuvarande lagen om finansiell rådgivning till konsumenter trädde i kraft år 2004. Den omfattar finansiell rådgivning som en näringsidkare ger till en konsument och som omfattar placering av konsumentens tillgångar i finansiella instrument eller livförsäkringar som har sparmoment. Den här lagen innehåller både näringsrättsliga regler om hur rådgivningen ska utföras och civilrättsliga bestämmelser om själva rätten till skadestånd.</p><p>Dagens lagstiftning menar att en näringsidkare som genom finansiell rådgivning uppsåtligen eller av oaktsamhet orsakar konsumenten en ren förmögenhetsskada ska ersätta denna skada. Skadeståndsskyldigheten är dock begränsad till det så kallade negativa kontraktsintresset. Detta innebär att konsumenten ska försättas i samma förmögenhetssituation som om avtalet aldrig hade ingåtts.</p><p>Det betänkande vi behandlar i dag har en proposition bakom sig som innebär att man i lagtexten uttryckligen ska ange att näringsidkaren i stället ska betala full ersättning när denna situation uppstått - det vill säga full ersättning för skadan, vilket även kan innebära ersättning för utebliven vinst. Det här kallas positivt kontraktsintresse.</p><p>Notera att investeringar alltid är förknippade med risker. Det här handlar inte om att kompensera för upp- och nedgångar på börsen utan om när finansiella rådgivare har agerat vårdslöst eller oaktsamt och avvikit från den gängse normen i sitt arbete eller i sina bedömningar och detta har lett till skada för konsumenten.</p><p>Herr talman! Detta är en konsumentskyddande reglering som gör det tydligare vilka rättigheter konsumenten har i lagtexten. Förutom att detta skyddar konsumenten kan det ha en positiv effekt när det gäller att förebygga vårdslös rådgivning.</p><p>Lagändringen föreslås träda i kraft den 1 april i år. Med anledning av det jag anfört yrkar jag bifall till förslaget i betänkandet.</p><p>Överläggningen var härmed avslutad.</p><p>(Beslut fattades under § 11.)</p><p>Hyresrätt m.m.</p>",
    "intressent_id": "0506541436524",
    "rel_dok_id": "H801CU15",
    "replik": "N",
    "systemdatum": "2021-04-27 19:29:07"
  }
}