{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:248 om brott som inte leder till straff",
    "underrubrik": "",
    "kammaraktivitet": "interpellationsdebatt",
    "anforande_id": "6e9c9728-c58c-eb11-9152-901b0e9b71a8",
    "anforande_nummer": "67",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet!</p><p>Jag ska försöka uttrycka mig bildligt. Det man behöver göra är att tippa ut hela verktygslådan på golvet och sedan plocka upp de verktyg som man har mest nytta av när det gäller att komma åt de brottsliga nätverken och hänga de verktygen på tavlan. Det är oerhört viktigt. Det måste vara prio ett i frågan.</p><p>Jag ska komma tillbaka till norrmännen. Kontorschefen för Statens vegvesen säger att det den 19 januari var fullständigt kaos på vägarna. Han har inte sett något liknande under de 25 år han har varit där. 426 tunga fordon passerade Svinesund och Örje. Man kontrollerade 65 fordonskombinationer. Av de 65 fick 35 körförbud. 49 fordon fick förelägganden. 21 förare fick böter för att köra med dåliga däck. 2 förare fick tillsammans 37 000 kronor i böter för brister när det gäller vinterdäck och kätting. En av dessa förare fick 24 000 kronor i böter samt föreläggande att byta till godkända däck. Bytet av däck kostar ytterligare 50 000 kronor.</p><p>De hugger verkligen tag och pekar med hela handen: \"Ska ni köra i Norge ska det vara ordning. Och om det inte är ordning kostar det pengar.\" Så måste det vara här också. Kontorschefen säger också att om de bara hade haft fler kontrolltjänstemän hade de kunnat ta ytterligare fordon. De tog de värsta de såg. </p><p> STYLEREF Kantrubrik \\* MERGEFORMAT Svar på interpellationer</p><p>Det som är mest skrämmande är att de bilarna har rullat genom Sverige, men ingen har vidtagit någon åtgärd. När de kom till Svinesund och Örje nöp det dock till.</p><p>På det sättet är det; de kriminella och de som ägnar sig åt den sortens brottslighet har inte som prio ett att följa lagstiftningen. Det ser vi gång på gång.</p><p>Att det bara skulle handla om utländska aktörer är inte riktigt rätt. Bakom finns ofta svenskar som har köpt en avställd bil. Man har alla uppgifter på fordonet, sätter sig vid datorn och beställer ett registreringsnummer och registreringsbevis från ett lämpligt land, oftast Rumänien eller Bulgarien. Sedan kommer registreringsplåt och registreringsbevis hem i en liten ask. Då är det bara att skruva fast den på bilen. På nätet har man samtidigt beställt en människa, som levereras till en given plats och tar över fordonet och kör. De åker helt i skuggan, och myndigheterna kommer inte åt dem. Det händer något om polisen tar dem. Men i övrigt syns de inte. Därför är det ruggigt viktigt att få ut folk på vägen som verkligen tar tag i detta.</p><p>Den bilinspektör som jag pratade med i morse sa också att det finns ett tyskt åkeri, faktiskt med en kvinnlig åkeriägare, vars bilar de har plockat fem gånger. Nu är kontakten mellan polisen i Västerås och det åkeriet så vanlig att man vet precis till vilket konto man ska skicka pengarna. När bilinspektören har pratat med Transportstyrelsen har han fått veta att åkeriet har varit i kontakt med polisen tidigare, vid åtta eller tio tillfällen, och varje gång har betalat 40 000 kronor i sanktionsavgift.</p><p>Vi måste då fråga oss om det inte är för lite med 40 000 kronor, eftersom man uppenbarligen inte bryr sig utan fortsätter på den inslagna vägen och blir stoppad gång på gång. Vi måste fundera på om 40 000 kronor är på tok för lite. Det ska kanske vara tio gånger så mycket, så att vi får någon ordning på det här.</p><p>Det måste kosta pengar när man bryter mot regelverket. Staten måste skydda de seriösa företagen och dem som är anställda där.</p>",
    "intressent_id": "0880018341619",
    "rel_dok_id": "H810248",
    "replik": "N",
    "systemdatum": "2021-03-24 18:20:34"
  }
}