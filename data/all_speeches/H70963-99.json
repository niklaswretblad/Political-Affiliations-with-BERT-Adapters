{
  "anforande": {
    "dok_hangar_id": "5053747",
    "dok_id": "H70963",
    "dok_titel": "Protokoll 2019/20:63 Torsdagen den 23 januari",
    "dok_rm": "2019/20",
    "dok_nummer": "63",
    "dok_datum": "2020-01-23 00:00:00",
    "avsnittsrubrik": "Frågestund",
    "underrubrik": "Storföretags etablering i Sverige",
    "kammaraktivitet": "frågestund",
    "anforande_id": "2ed1b8a7-a363-ea11-912e-901b0eac4c78",
    "anforande_nummer": "99",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr talman! Tack, Åsa Karlsson, för en väldigt angelägen fråga som jag personligen dessutom haft förmånen att få följa både som energiminister och nu som näringsminister.</p><p>Precis som Åsa Karlsson säger är detta en fantastisk utveckling som kan hjälpa till att ställa om klimatet men naturligtvis också bidra till jobb och tillväxt i vårt land, inte minst i de norra delarna. Rätt hanterat kan det här vara en mycket viktig strategisk investering för hela Europa, för i dag är ju Europa helt beroende av batteriproduktion i andra delar av världen som ofta sker på ett ohållbart sätt.</p><p>Mot den bakgrunden fortsätter vi att jobba tillsammans med Northvolt, våra myndigheter och våra forskare för att Sverige ska fortsätta vara ett starkt innovationsland där vi går i armkrok med industrin för långsiktiga och faktiska förutsättningar att investera precis så som Northvolt nu väljer att göra.</p><p>Jag tror att vi bara är i början av en fantastisk utveckling som kan rädda klimatet men också skapa nya jobb, ekonomisk tillväxt och därmed välfärd i vårt land. Det är fantastiskt!</p>",
    "intressent_id": "0973474532717",
    "rel_dok_id": "H7C120200123fs",
    "replik": "N",
    "systemdatum": "2020-03-11 15:22:28"
  }
}