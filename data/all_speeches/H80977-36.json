{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellation 2020/21:341 om bonus-malus",
    "underrubrik": "",
    "kammaraktivitet": "interpellationsdebatt",
    "anforande_id": "cc5a25c4-37a4-eb11-914f-901b0eac4c78",
    "anforande_nummer": "36",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Lars Beckman har frågat mig om jag avser att vidta några förändringar av bilstödet för att kompensera för den ökade årliga kostnaden för fordonsskatter så att även funktionsnedsatta ska kunna ha nödvändiga fordon. Lars Beckman har också frågat mig vilken konsekvensanalys som är gjord av Regeringskansliet för att säkerställa att den höjda fordonsskatten inte påverkar Sveriges funktionsnedsatta negativt samt om Regeringskansliet nu har plockat fram det material som jag behöver för att svara på frågan samt i så fall vilka slutsatser jag har dragit av det underlaget.</p><p>Införandet av bonus-malus-systemet för lätta fordon föregicks av en offentlig utredning. Regeringen ser det som avgörande att Sverige minskar utsläppen av växthusgaser i transportsektorn och når Sveriges klimatmål. Bonus-malus-systemet bidrar till detta genom att högre skatt tas ut på nya fordon med högre utsläpp och bonus lämnas till mer miljöanpassade fordon. Syftet är att systemet ska styra mot en högre andel miljöanpassade fordon i nybilsförsäljningen.</p><p>För att främja delaktigheten i samhället för vuxna och barn med funktionsnedsättning utgör bilstödet en betydelsefull förmån. Den 1 oktober förra året trädde nya bestämmelser i kraft utifrån regeringens förslag om förbättrade möjligheter till bilstöd. Syftet med de ändrade reglerna är att öka ändamålsenligheten i stödet. I samband med detta höjdes också nivåerna på tilläggsbidragen i bilstödet för att öka kompensationen för kostnaderna i samband med bilköp. </p><p>Jag vill också betona att regeringen löpande följer både frågan om personer med funktionsnedsättning och deras anhörigas möjligheter att ta del av bilstödet och miljöstyrningen inom bonus-malus-systemet.</p>",
    "intressent_id": "098412828516",
    "rel_dok_id": "H810341",
    "replik": "N",
    "systemdatum": "2021-04-23 15:28:49"
  }
}