{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "20fad202-ccc0-ec11-9167-901b0eac4c78",
    "anforande_nummer": "12",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p></p><p>Fru talman! Jag tackar Elisabeth Svantesson för frågan. </p><p>Låt mig bara säga att Sveriges framtida energilösning inte är någon quickfix. Det är inte bara kärnkraften eller bara vindkraften som är lösningen. </p><p>I går lanserade jag och regeringen en hel elektrifieringsstrategi som tar ett helhetsgrepp om framtidens energisystem. Det handlar om produktionen, elnätskapaciteten, smarta elnätssystem, flexibilitet, fjärrvärmestrategi, att få stödtjänster i systemet och värdera upp dem och mycket mer. Det är ingen quickfix. Till skillnad från er har vi en lösning på detta. </p><p>När det kommer till stödet till hushållen tycker vi att det är rimligt att de hushåll som har haft de största kostnadsökningarna ska få del av stödet. Till skillnad från den lösning som Moderaterna framförde konstaterar jag att det mesta av pengarna med vår lösning inte försvinner till dem som har haft de absolut högsta inkomsterna och den högsta förbrukningen i de stora villorna med swimmingpool och inglasad veranda. De kan troligtvis betala för detta själva. Vår lösning når dit där den behövs. </p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}