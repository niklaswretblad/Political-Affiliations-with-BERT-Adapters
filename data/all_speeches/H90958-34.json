{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "e57d3f62-aeb9-ec11-9167-901b0eac4c78",
    "anforande_nummer": "34",
    "talare": "Roger Haddad (L)",
    "parti": "L",
    "anforandetext": "<p>Fru talman! Jag och mitt parti var med och bidrog till att 2010 års lagstiftning för första gången ställde samma krav på kommunala skolor som på fristående skolor. Inte minst var vi med och bidrog när det gällde kapitlet om särskilt stöd och extra stöd i form av anpassningar för de elever som har behov av det.</p><p>Det är dock inte detta som den här debatten handlar om. Den här debatten handlar om att vi har 40 000 lärare som har lämnat yrket, om att anmälningarna till Arbetsmiljöverket om hot och våld har fördubblats och om att sex av tio lärare avstår från att ingripa mot ordningsstörningar av rädsla för att bli anmälda, bland annat till en funktion som Vänsterpartiet fortfarande stöttar, nämligen Barn- och elevombudet.</p><p>För övrigt, fru talman, har Vänsterpartiet röstat nej till många av de andra skärpningar som vi har drivit på för och velat se i många år när det gäller omplacering och avstängning.</p>",
    "intressent_id": "0308306375022",
    "rel_dok_id": "",
    "replik": "Y",
    "systemdatum": "2022-04-11 17:45:39"
  }
}