{
  "anforande": {
    "dok_hangar_id": "5015610",
    "dok_id": "H60929",
    "dok_titel": "Protokoll 2018/19:29 Fredagen den 14 december",
    "dok_rm": "2018/19",
    "dok_nummer": "29",
    "dok_datum": "2018-12-14 00:00:00",
    "avsnittsrubrik": "Regional tillväxt",
    "underrubrik": null,
    "kammaraktivitet": "ärendedebatt",
    "anforande_id": "adee186f-1a18-e911-9112-901b0eac4c70",
    "anforande_nummer": "16",
    "talare": "Birger Lahti (V)",
    "parti": "V",
    "anforandetext": "<p>Fru talman! Tack för ditt anförande, Eric Palmqvist! Jag ska ställa några frågor. Notera dem! Jag hoppas att du ska ge svar också. </p><p>Betraktar du dig som en borgerlig politiker? Jag har följt hur ni sverigedemokrater har svängt 180 grader. År 2010 sa ni att ni, utan att sätta er på en höger- eller vänsterskala, var arbetarpartiet som stod upp för landsbygden. I dag har ni svängt 180 grader i många frågor. Vinster i välfärden är en typisk sådan. Ni gick till val på att det är fel att man kan slussa ut miljarder från företag; det är pengar som ska gå till välfärden. Och ni vände 180 grader. Det finns många frågor där ni har vänt.</p><p>I dag är ni ett extremt högerparti. Betraktar du dig själv som del av ett sådant när du går på gatorna i Gällivare?</p><p>Jag tycker att du gav en bra beskrivning av hur vi har det i Norrbotten och på landsbygden. Jag håller med om många saker. Men ni stöder ett budgetalternativ som verkligen gör så att investeringar i landsbygden minskar.</p><p>Du är skyldig dem i Norrbotten ett svar när du stöder budgetalternativet där man skär ned på stödet till de små kommuner som gör stora vindkraftsinvesteringar. De har kunnat få hjälp med allt vad gäller planeringen av vindkraftsparker. Men det stödet skärs ned, från 85 miljoner till 15 miljoner. Tror du att det gynnar de små kommunerna? Det är fattiga kommuner som har stora projekt på gång, och de ska försöka matcha de investeringarna. Tror du att det hjälper dem?</p>",
    "intressent_id": "0825441263617",
    "rel_dok_id": "H601NU2",
    "replik": "Y",
    "systemdatum": "2019-01-14 17:36:12"
  }
}