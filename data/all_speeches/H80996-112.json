{
  "anforande": {
    "dok_hangar_id": "5091086",
    "dok_id": "H80996",
    "dok_titel": "Protokoll 2020/21:96 Torsdagen den 18 mars",
    "dok_rm": "2020/21",
    "dok_nummer": "96",
    "dok_datum": "2021-03-18 00:00:00",
    "avsnittsrubrik": "Trafiksäkerhet",
    "underrubrik": "",
    "kammaraktivitet": "ärendedebatt",
    "anforande_id": "aa3ef66e-b2c3-eb11-9156-901b0e9b71a8",
    "anforande_nummer": "112",
    "talare": "Emma Berginger (MP)",
    "parti": "MP",
    "anforandetext": "<p>Fru talman! Det är ingen som ifrågasätter att man ska följa trafikregler, oavsett om man är bilist, cyklist eller gångtrafikant. Men som jag har konstaterat här tidigare medför sänkta hastigheter att det blir lättare att göra rätt i uppkomna situationer.</p><p>Trafiksäkerhet</p><p>Jag vill också ta tillfället i akt och säga att även jag tror på separerad trafik. Just därför tycker Miljöpartiet att det är väldigt viktigt att vi satsar mer resurser på att bygga ut cykelvägnätet med ett stomvägnät för cykel. På så sätt kan vi bygga fler regionala cykelvägar på landsbygden och ge Trafikverket både möjligheter och resurser för att genomföra en sådan utbyggnad.</p><p>Det är också därför som vi har drivit igenom stadsmiljöavtalen, fru talman, med medfinansiering till kommuner för att de ska kunna bygga ut sina cykelvägnät. På det viset kan man alltså separera cykeltrafiken från biltrafiken, men jag tror också att det är väldigt viktigt att man separerar gång- och cykeltrafiken i största möjliga mån så att respektive trafikslag får bästa möjliga framkomlighet och så att vi undviker konflikter.</p><p>Som jag konstaterade i mitt anförande är tyvärr efterlevnaden av hastighetsgränser låg, inte minst när vi kommer till de här lite lägre hastigheterna, 40 och 50, där väldigt många bilister tyvärr kör för fort. Man kan tycka att 10 kilometer i timmen för fort inte är så mycket när man skulle ha kört i 40, men det har stor påverkan på risken att omkomma för den som blir påkörd av en sådan bil.</p><p>Därför krävs det också att man ibland anpassar infrastrukturen med farthinder i form av bulor eller dynamiska farthinder. Vi behöver också ha en bra trafikövervakning, både av kameror och av polis som är ute och tar inte bara dem som kör rattonyktert utan också dem som kör för fort.</p><p>Överläggningen var härmed avslutad.</p><p>(Beslut skulle fattas den 24 mars.)</p><p>Mineralpolitik</p>",
    "intressent_id": "0624040854527",
    "rel_dok_id": "H801TU6",
    "replik": "Y",
    "systemdatum": "2021-06-02 16:55:24"
  }
}