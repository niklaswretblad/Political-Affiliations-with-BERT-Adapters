{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Försvarspolitik",
    "kammaraktivitet": "",
    "anforande_id": "12d99150-0961-ed11-917c-901b0e9b71a8",
    "anforande_nummer": "68",
    "talare": "Niels Paarup-Petersen (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Allmänpolitisk debattFörsvarspolitik</p><p>Fru talman! Jag tackar ledamoten Carlsson för ett bra anförande.</p><p>Jag instämmer i den tydliga bild som ges av det anfallskrig som just nu pågår i Ukraina, och jag är glad att vi är överens om vikten av att agera på den fronten. Vad jag också skulle önska är att den regering som Christian Carlsson representerar faktiskt börjar agera även på den front där Ryssland attackerar Sverige, för Sverige är under attack från Ryssland. De attackerar vår energisektor, vår välfärd, vår finanssektor och väldigt mycket annat.</p><p>Jag konstaterar att det parti som i dag har de två ministerposterna inom försvarsområdet inte är här i dag, så det är svårt att ställa frågor till dem. Men jag undrar om Christian Carlsson som representant för regeringen kan berätta lite om hur regeringen tänker agera på cyberfronten. Det är ingenting i vare sig Tidöavtalet eller regeringsförklaringen som över huvud taget indikerar att regeringen förstår allvaret i det hot som pågår eller hur man tänker agera.</p>",
    "intressent_id": "0587736055221",
    "rel_dok_id": "",
    "replik": "Y",
    "systemdatum": "2022-11-10 16:07:39"
  }
}