{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Frågestund",
    "underrubrik": "Skolmaterial om sexuellt våld mot barn",
    "kammaraktivitet": "frågestund",
    "anforande_id": "543eda10-791f-eb11-9143-901b0eac4c70",
    "anforande_nummer": "89",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Min fråga går till utbildningsminister Anna Ekström.</p><p>Ministern sa att det sexuella våldet mot barn ökar alltmer. Det går också ned i åldrarna och sker både fysiskt, med för barnen kända förövare, och på nätet, där det ökar katastrofalt. Det finns nästan ingen gräns för vad förövare kan hitta på för att få kontakt med barn. Det sker via chattar, spel och Snapchat - det finns hur mycket som helst.</p><p> STYLEREF Kantrubrik \\* MERGEFORMAT Frågestund</p><p>Det finns många organisationer som jobbar emot detta tillsammans med polisen. Under metoo-rörelsen fick Rädda Barnen 1 miljon kronor från Skolverket för att ta fram material som ska användas i skolan. Materialet togs fram av elever, forskare och pedagoger för att bli så bra som möjligt. Det behöver komma till elever, föräldrar och pedagoger. Tyvärr kom detta material inte fram, och man kan fråga sig varför. Är det för dyrt, eller vad kan bekymret vara?</p><p>Min fråga till utbildningsministern är: Varför kommer materialet inte fram? Det går att få gratis digitalt, och det går att få lärarhandlett. Men ändå kommer det inte fram, och jag tycker att det måste komma fram.</p>",
    "intressent_id": "0810852280213",
    "rel_dok_id": "H8C120201015fs",
    "replik": "N",
    "systemdatum": "2020-11-05 16:11:30"
  }
}