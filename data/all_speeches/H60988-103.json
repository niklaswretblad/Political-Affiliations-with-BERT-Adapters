{
  "anforande": {
    "dok_hangar_id": "5033405",
    "dok_id": "H60988",
    "dok_titel": "Protokoll 2018/19:88 Onsdagen den 8 maj",
    "dok_rm": "2018/19",
    "dok_nummer": "88",
    "dok_datum": "2019-05-08 00:00:00",
    "avsnittsrubrik": "Partiledardebatt med anledning av val till Europaparlamentet",
    "underrubrik": null,
    "kammaraktivitet": null,
    "anforande_id": "732f24ec-2982-e911-9121-901b0e9b71a0",
    "anforande_nummer": "103",
    "talare": "Annie Lööf (C)",
    "parti": "C",
    "anforandetext": "<p>Fru talman! Svaret på frågan om jordbruk och landsbygd är att vi ska fortsätta modernisera den budgeten. Mer ska gå till det arbete som bönderna gör för miljö- och klimatförbättring och för den biologiska mångfalden, men det ska givetvis också finnas kvar ett gårdsstöd för att säkra livsmedelsproduktionen och likvärdiga villkor i hela Europa.</p><p>Den andra frågan handlar om resultat och att nå framgång. Centerpartisten Fredrick Federley var med och förhandlade fram en skärpning av EU:s handel med utsläppsrätter. De fyra miljöpartisterna var inte aktiva i det sammanhanget. När vi kom till omröstning röstade Miljöpartiet nej. De centerpartister som förhandlat fram detta valde att i stället rösta för en kompromiss, för vi tyckte att det var viktigt att vi fick på plats en skarpare lagstiftning. Men Miljöpartiet satt på läktaren och röstade nej.</p><p>Vi premierar handling. Ibland når vi inte ända fram, men då står vi upp för kompromisser. Vi är pragmatiska, vi vill framåt och vi vill skärpa miljö- och klimatarbetet steg för steg.</p><p>(Applåder)</p>",
    "intressent_id": "0862868280923",
    "rel_dok_id": null,
    "replik": "Y",
    "systemdatum": "2019-05-29 17:54:20"
  }
}