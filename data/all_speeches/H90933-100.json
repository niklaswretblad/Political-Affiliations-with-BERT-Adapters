{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Statens budget 2022 - Rambeslutet ",
    "underrubrik": "",
    "kammaraktivitet": "ärendedebatt",
    "anforande_id": "cc9c9294-3e5f-ec11-915f-901b0eac4c70",
    "anforande_nummer": "100",
    "talare": "Oscar Sjöstedt (SD)",
    "parti": "SD",
    "anforandetext": "<p>Fru talman! Det där är att förvränga saker så till den milda grad att det inte längre är sant. Skillnaden i skatt, utifrån utskottets budgetförslag, går inte mellan människor som har en funktionsnedsättning och människor som inte har en funktionsnedsättning. Det finns gott om människor med funktionsnedsättning som gör otroligt viktiga insatser på arbetsmarknaden. Man kan alltså jobba även om man har något funktionshinder. Det finns definitivt gott om människor som inte har någon funktionsnedsättning och som inte gör någon insats på arbetsmarknaden.</p><p>När man inför ett jobbskatteavdrag för dem som arbetar i dag och för dem som har arbetat tidigare är det en skillnad mellan dem som arbetar och dem som inte arbetar. Det är inte en skillnad mellan dem som är funktionsnedsatta och dem som inte är funktionsnedsatta. Det är en märklig syn på människor att bara för att de har någon form av funktionshinder eller funktionsvariation kan de inte göra en insats på arbetsmarknaden. Så är det inte; det vet jag. Även om man är oförmögen att förvärvsarbeta får man ingen högre skatt med utskottets förslag. </p><p>Men det är en märklig syn på människor att de inte kan bidra på arbetsmarknaden för att de har en funktionsnedsättning. Det finns jättemånga människor med olika typer av funktionsnedsättningar som gör oerhört viktiga insatser på arbetsmarknaden. Och motsatt, inverterat, gäller att det definitivt finns människor utan något som helst funktionshinder som inte gör några insatser på arbetsmarknaden. Och skillnaden går där, alltså mellan dem som jobbar och dem som inte jobbar. </p>",
    "intressent_id": "055257333723",
    "rel_dok_id": "H901FiU1",
    "replik": "Y",
    "systemdatum": "2021-12-17 14:38:48"
  }
}