{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "1ec790c4-7aba-ec11-9167-901b0eac4c78",
    "anforande_nummer": "29",
    "talare": "Juno Blom (L)",
    "parti": "L",
    "anforandetext": "<p>Fru talman! Jag delar inte uppfattningen att jag fick något svar. Om jag hade suttit som statsråd eller i en regering och fått reda på att vi inte visste var 10 000 befann sig hade jag slagit på varje larmklocka i hela världen.</p><p>Lagstiftningen är bra, men det är ju inte så att den här lagstiftningen ger det skydd till barn och unga som det är tänkt att den ska ge. Det som detta handlar om är ju att man måste ha en helhetsbild.</p><p>Jag tycker att du har tagit fram bra lagar, Morgan Johansson, men jag anser att dina statsrådskollegor sover ganska bra i de här frågorna. Det gör att helheten saknas. Jag hoppas verkligen att du går vidare med den delen.</p><p>Jag skulle vilja ställa en rak fråga kopplad till kusinäktenskap. Du tog upp Fadime. Vi vet att många barn och unga blir bortlovade tidigt. Det finns svårigheter; man vill ha kontroll på att ens son verkligen gifter sig med en oskuld. Här förbättras förutsättningarna, och möjligheterna ökar.</p><p>Detta är en av vår tids stora ofrihetssituationer. Är regeringen beredd att gå fram med att utreda ett förbud mot kusinäktenskap?</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}