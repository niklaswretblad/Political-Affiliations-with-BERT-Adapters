{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Försvar och samhällets krisberedskap",
    "underrubrik": "",
    "kammaraktivitet": "",
    "anforande_id": "8ddb90ca-3062-eb11-914e-901b0e9b71a0",
    "anforande_nummer": "48",
    "talare": "Jan R Andersson (M)",
    "parti": "M",
    "anforandetext": "<p>Fru talman! Låt mig börja med att konstatera att försvarsministern har suttit här under de tre tidigare debatterna, men när det kommer till att diskutera ekonomin väljer han att prioritera andra uppgifter.</p><p>Fru talman! När man läser betänkandet är det ganska lätt att tro att det är en stor enighet om just försvarets ekonomi. Jag skulle säga att det inte kunde vara mer fel.</p><p>För att ge en kort bakgrund till vad som har lett fram till dagens ekonomi och de beslut som vi fattar i dag och även kommer att fatta nästkommande vecka, i och med att vi klubbar försvarsbeslutet, har en parlamentarisk grupp i över två år analyserat, berett och lagt fram förslag som man menar hänger tätt ihop.</p><p>Detta gjordes i stor enighet fram till dess att dokumentet skulle signeras. Då kom försvarsministern in och sa: Vi kan nog inte skriva under det som det ligger. Vi måste ha option att spara mer. Det kostar för mycket. Därmed var det flera partier som inte skrev under Försvarsberedningens förslag, vilka man i grunden stod bakom, på grund av denna anteckning som lades in av försvarsministern.</p><p>Då meddelade försvarsministern att förhandlingarna skulle återupptas. Nya samtal pågick vid ett 50-tal möten där ingenting nytt framkom, varpå förhandlingarna kraschade, eller kraschade kanske jag inte ska säga för det var ju försvarsministern som valde att inte fortsätta samtalen.</p><p>Någonstans där står vi i dag och har därmed två nya block i försvarspolitiken.</p><p>På den ena sidan har vi de rödgröna partierna som inte vill betala eller helt enkelt inte berätta om de vill fullfölja Försvarsberedningens rapport och genomföra det försvarsbeslut som finns berett. Kanske manifesteras det bäst genom Vänsterns drakoniska nedskärningar med 75 miljarder kronor. Men min bild är att även Miljöpartiet skulle kunna vara intresserat av att ha en liknande besparingslinje när det gäller försvaret, om inte partiet hade utgjort regeringsunderlag.</p><p>Försvar och samhällets krisberedskap</p><p>På den andra sidan står de fyra borgerliga partierna och Sverigedemokraterna, som alla är hyfsat eniga om att Sverige bör göra som Natoländerna och gå mot målet att 2 procent av vår bruttonationalprodukt ska avsättas till försvaret. Då vi är ett land som inte har någon allians, ett land med stor yta och lång kust och som i grunden är väldigt glesbefolkat kan inte vi vara det land som väljer att spara på försvaret.</p><p>Fru talman! Det tar tid att bygga militär förmåga. Att utbilda en kapten tar i princip lika lång tid som att utbilda en läkare. Det är därför viktigt att också de långa perspektiven finns med i planeringen när det gäller Försvarsmakten.</p><p>Det tar också tid att anskaffa materiel, att utbilda soldater och öva förband för sina uppgifter. Därför skiljer sig denna verksamhet i stora delar från andra verksamheter som vi här i riksdagen diskuterar.</p><p>När vi fattar försvarsbeslut i Sverige har vi en tradition att göra dem framtunga, det vill säga att tunga ekonomiska kostnader läggs sent i försvarsbeslutet, och att dessutom underfinansiera dem. Det innebär att vi säger: Ni ska göra de här sakerna, men ni får inte betalt för allt. Därför finns en stor skuld i försvaret som vi behöver återta. Även om det nu är stora ökningar av medlen till försvaret är inte de ambitioner som vi talar om nödvändigtvis de som vi betalar för.</p><p>Vi kan redan i dag se många regementen som har en ambition att sätta upp förband i enlighet med det som planerades i Försvarsberedningen, men de har fått beskedet att det inte är aktuellt.</p><p> STYLEREF Kantrubrik \\* MERGEFORMAT Försvar och samhällets krisberedskap</p><p>I tidningarna har vi också kunnat läsa att de medel som finns kanske kommer att urholkas ytterligare redan de första månaderna av försvarsbeslutets första period. När pengar försvinner i ökade kostnader innebär det att andra delar kommer att behöva dras bort. Det är det som är problemet med denna försvarsekonomi, som bygger på en försvarsberedning som behöver alla dess delar.</p><p>Den verksamhet som ska skapas om tio år behöver börja planeras redan i dag. Börjar inte planeringen och anskaffningen i dag kommer vi inte att ha förbanden när vi vill ha dem. Tyvärr, fru talman, är risken stor att vi redan innan vi har klubbat försvarsbeslutet kan se att det är ytterligare ett underfinansierat försvarsbeslut.</p><p>Moderaterna menar att det är av stor vikt att helheten i Försvarsberedningens förslag beaktas och förverkligas. Om en del plockas bort minskar förmågan, skyddet och uthålligheten i hela organisationen. Helheten av Försvarsberedningens förslag är starkare än summan av dess delar. Därför vill vi moderater se en anslagsökning med 5 miljarder 2026 och ytterligare 5 miljarder för 2027. Det skulle innebära ytterligare 45 miljarder kronor under perioden 2026-2030.</p><p>Fru talman! Det finns också andra delar i vårt budgetbetänkande där vi har ytterligare tillskott, bland annat till FRA. FRA har ju en verksamhet som är viktig både för vår underrättelseverksamhet och för vår cybersäkerhet. Vi föreslår att anslaget till Försvarets radioanstalt ökas med 30 miljoner från nästa år.</p><p>FRA är centralt även för det nya cybersäkerhetscentrum som ska inrättas. Moderaterna pekar på att det är viktigt för hela landets cybersäkerhet att ett centrum bildas. Dock är det problematiskt att detta inte har kommit till stånd på det sätt som vi hade önskat.</p><p>Vi menar att det beror på att regeringen har varit otydlig med att ge besked om centrumets huvudmannaskap, inte tillfört tillräckligt med resurser och inte vågat ta ledarskapet i denna fråga.</p><p>Vi menar att FRA bör få ansvaret att leda centrumet i egenskap av att man är den myndighet som har störst kompetens på cybersäkerhetsområdet. Därför tillför vi även i ett första steg ett höjt anslag som ska användas för FRA:s arbete med cybersäkerhet.</p><p>Fru talman! Även Kustbevakningen är hårt ansatt. I fråga om anslaget 2:1 Kustbevakningen föreslår Moderaterna en ökning av anslaget med 30 miljoner från år 2021 och framåt.</p><p>Kustbevakningen utför många viktiga uppdrag, bland annat gränsskydd, miljöövervakning, sjöräddning, brottsbekämpning och inte minst deltagande i internationella operationer. Just den senare delen har inneburit att stora kostnader har kommit att drabba verksamheten, och vi vill därför tillföra resurser för att både garantera att Kustbevakningen kan arbeta med Frontex och bygga upp en civil beredskap.</p><p>Fru talman! Sist men inte minst ska jag säga några ord om Jas Gripen. Jas Gripen är i grunden ett mycket framgångsrikt industriellt program som i dag utgör basen för många flygvapen över hela världen.</p><p>I budgetbetänkandet finns ett förslag om att bemyndiga regeringen att ensam besluta om export av befintliga Jas C/D. Vi menar att detta är en uppgift för riksdagen om inget annat beslutas, och vi ser inte varför vi folkvalda i riksdagen ska frånhända oss möjlighet att besluta om försäljning av denna viktiga materiel. Behöver regeringen sälja kan man fråga riksdagen om ett bemyndigande.</p><p> STYLEREF Kantrubrik \\* MERGEFORMAT Försvar och samhällets krisberedskap</p><p>Fru talman! Jag yrkar bifall till reservationen.</p>",
    "intressent_id": "0529103571012",
    "rel_dok_id": "",
    "replik": "N",
    "systemdatum": "2021-01-29 13:52:38"
  }
}