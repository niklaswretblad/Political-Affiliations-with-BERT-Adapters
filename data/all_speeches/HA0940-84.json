{
  "anforande": {
    "dok_hangar_id": "5161942",
    "dok_id": "HA0940",
    "dok_titel": "Protokoll 2022/23:40 Fredagen den 16 december",
    "dok_rm": "2022/23",
    "dok_nummer": "40",
    "dok_datum": "2022-12-16 00:00:00",
    "avsnittsrubrik": "Ekonomisk trygghet för familjer och barn ",
    "underrubrik": "",
    "kammaraktivitet": "ärendedebatt",
    "anforande_id": "07eef305-c198-ed11-917f-901b0eac4c70",
    "anforande_nummer": "84",
    "talare": "Anders Ygeman (S)",
    "parti": "S",
    "anforandetext": "<p>Fru talman! Detta blir väldigt märkligt. Kristdemokraterna gick till val på att sänka bensinpriset med 6,50 kronor. Nu har man sänkt bensinpriset med 14 öre men står och säger att man gjort exakt vad man lovade inför valet. Det är ingen som tror på det, Camilla Rinaldo Miller.</p><p>Vi har sett er stå vid pump efter pump och lova. Vi har sett din partiledare stå i tv-debatt efter tv-debatt och vifta med den falukorv som skulle innebära sänkta kostnader för hushållen. Det blev inte så. Hushållen som skulle få kompensation \"i god tid före jul\" står nu där utan kompensation.</p><p>Man har fått ett besked, säger nu statsministern. Men det är väldigt svårt att gå till butiken och handla leksaker eller julskinka med ett besked. Ännu svårare blir det för den norra halvan av Sverige. På deras besked står det: Ni får inte 1 krona, trots att vi lovade det i valrörelsen!</p><p>Nu står du och frågar mig vad jag ska göra med reduktionsplikten när ni är i regeringsställning, Camilla Rinaldo Miller. Jag tror att du får uppdatera dina talepunkter, för det verkar som att ni inte kommer att uppfylla era löften ens vad gäller reduktionsplikten.</p><p>(Applåder)</p>",
    "intressent_id": "0744993950910",
    "rel_dok_id": "HA01SfU3",
    "replik": "Y",
    "systemdatum": "2023-01-20 13:51:09"
  }
}