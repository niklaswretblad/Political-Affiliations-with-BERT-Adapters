{
  "anforande": {
    "dok_hangar_id": "5037030",
    "dok_id": "H609107",
    "dok_titel": "Protokoll 2018/19:107 Tisdagen den 18 juni",
    "dok_rm": "2018/19",
    "dok_nummer": "107",
    "dok_datum": "2019-06-18 00:00:00",
    "avsnittsrubrik": "Riktlinjer för den ekonomiska politiken och Vårändringsbudget för 2019",
    "underrubrik": null,
    "kammaraktivitet": "ärendedebatt",
    "anforande_id": "4bd15394-48ca-e911-9123-901b0eac4c78",
    "anforande_nummer": "20",
    "talare": "Emil Källström (C)",
    "parti": "C",
    "anforandetext": "<p>Fru talman! Jakob Forssmed hade två frågor. Jag har ett svar och ett förslag till överenskommelse.</p><p>Om Jakob Forssmed kan påvisa att jag ens i närheten av en miljard gånger har dömt ut byggsubventionerna - själv tror jag att det är max 100 - lovar jag att redovisa en lista på vilka som har kallat oss liberal opposition och när. Men Jakob Forssmed får leverera sin lista först.</p><p> STYLEREF Kantrubrik \\* MERGEFORMAT Riktlinjer för den ekonomiska politiken och Vårändrings-budget för 2019</p><p>Frågan om det ägda boendet är mycket viktig. Jag uppskattar verkligen Kristdemokraternas engagemang i frågan. Inget parti är så tydligt som KD med att det här är viktigt. KD gör detta på ett mycket bra sätt.</p><p>När det gäller januariavtalet är det helt sant att det finns betydligt fler punkter som handlar om hyresrätter. Men det är ju för att det <em>också </em>är viktigt. Vi behöver ett betydligt friare och mer flexibelt fungerande system för hyresbostäder. Hyresrätter är viktiga i en ekonomi där man snabbt ska kunna flytta till jobb och studier och där man behöver en flexibilitet. Olika människor i olika skeden i livet har olika behov. Hyresrätterna är i dag om möjligt än mer inflexibla än det ägda boendet. Så ska det inte se ut. Det måste vi lösa. Januariavtalets punkter tar ett steg på vägen.</p><p>När det gäller åtgärderna för att fler ska ha möjligheter till ägda boenden och en större rörlighet och rimlighet även där sätter jag mitt hopp framför allt till den skatteöversyn som kommer att påbörjas och genomföras under mandatperioden. Vi får vara ärliga och inse att väldigt mycket av hur det ägda boendet fungerar handlar om vilka skatter som belastar olika aspekter av att bygga, äga och sälja sitt boende.</p><p>Här behövs det en annan mix. Jag tror att den bästa chansen till den mixen är just en bred skatteöversyn där arbetet i det lilla är påbörjat och ska fortsätta i det stora. När det gäller januariavtalet och bäringen på det egna boendet är det framför allt skattesidan som jag ser som viktig.</p>",
    "intressent_id": "0313210809828",
    "rel_dok_id": "H601FiU20, H601FiU21",
    "replik": "Y",
    "systemdatum": "2019-08-29 12:35:06"
  }
}