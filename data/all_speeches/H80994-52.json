{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "9467a6d6-95bf-eb11-9156-901b0e9b71a8",
    "anforande_nummer": "52",
    "talare": "Aron Emilsson (SD)",
    "parti": "SD",
    "anforandetext": "<p>Fru talman! Arman Teimouri har, liksom Linda Modig, min djupa respekt för sitt engagemang i Nordiska rådet och i de nordiska frågorna, som vi i stort är eniga i.</p><p>Liberalerna är ett omvittnat EU-orienterat parti, och min fråga liknar därför den jag ställde till Linda Modig. Är Teimouri och andra frisinnade som också är besjälade av den nordiska dimensionen beredda att verka för en starkare nordisk röst och samstämmighet när det gäller införlivande och implementering av direktiv och förordningar som kommer från EU-nivå?</p><p>Det finns goda möjligheter att skapa rutiner för att koordinera detta införlivande så att det inte utan skäl görs på olika sätt och bidrar till olika hanteringar som i sin tur reser snarare än demonterar gränshinder. Men faktum är att det ofta ändå är EU-nivån som försvårar eller förhindrar förnyelse av nordiska konventioner och avtal. Min fråga är som sagt om Teimouri är beredd att verka för att EU ska stimulera integration och fri rörlighet i Norden snarare än desintegration, vilket är risken i dag.</p>",
    "intressent_id": "0861521539920",
    "rel_dok_id": "",
    "replik": "Y",
    "systemdatum": "2021-05-28 11:20:06"
  }
}