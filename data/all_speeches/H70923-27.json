{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Återrapportering från Europeiska rådets möte",
    "underrubrik": "",
    "kammaraktivitet": "",
    "anforande_id": "2d01da8a-6305-ea11-9126-901b0eac4c70",
    "anforande_nummer": "27",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Jag delar uppfattningen om betydelsen av EU:s syn på Turkiet och situationen där. Vi måste ta det vidare i och med den beställning som jag tidigare har refererat till.</p><p>När det gäller brexit och get it done får det inte ske till varje pris, för då hamnar vi kanske i en förlorad situation. Vi ska naturligtvis anstränga oss maximalt för att se till att det blir ett ordnat utträde.</p><p>Min bedömning av såväl EU som Europeiska rådet och Storbritannien och Boris Johnson, utifrån den stund som han var med under torsdagen, är att det finns en ömsesidig respekt och förståelse för att situationen är svår. Det finns framför allt en insikt om att vi ligger där vi ligger, också efter ett utträde. Vi har behov av varandra.</p><p>Jag bedömer alltså att det finns goda förutsättningar. Allting kan så att säga hända på slutet, men EU är väldigt tydligt med att man vill hjälpa till för att få ett ordnat utträde och därför blev denna förhandling över huvud taget av. Bara det är en signal: Vi hade ju ett avtal. Men okej, kan vi följa principerna kan vi tänka oss att förändra några delar i avtalet. Det är nu gjort</p><p>Signalen var också tydlig om att vi väldigt gärna vill att detta ska fungera. Nu ligger dock bollen hos Storbritannien, och den måste ligga där. Beroende på vad svaret därifrån blir får vi hantera situationen därefter. Donald Tusk ska konsultera alla stats- och regeringschefer för att se vad svaret blir utifrån vad som händer. Osäkerheten om detta är så stor att det inte går att gissa. Vi får ta det från det att vi vet Storbritanniens svar.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2019-11-12 16:46:48"
  }
}