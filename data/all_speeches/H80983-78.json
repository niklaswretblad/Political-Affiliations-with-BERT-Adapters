{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "e693bf96-a1ad-eb11-914f-901b0eac4c78",
    "anforande_nummer": "78",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Nej, men jag ska vara tydlig. Vänsterpartiet vill fortfarande lämna EU. Vi vill göra det genom en folkomröstning. Vi har inte ändrat uppfattning. Det är möjligtvis vår utpost i Hanoi som har dryftat andra åsikter.</p><p>Jag är orolig för att Sverige, genom att utrikesministern och regeringen fokuserar så mycket på EU, tappar den viktiga möjligheten att vara en viktig röst i världen. Det gäller framför allt FN.</p><p>FN blir aldrig starkare än vad vi som land gör det. Sverige gjorde ett bra jobb i FN:s säkerhetsråd - det tycker jag att Socialdemokraterna ska ha stort beröm för. Borgerligheten smutskastade ibland den tiden. Det ledde fram till en utvärdering, som kom fram till att regeringen hade gjort ett bra jobb. Det tycker jag att vi ska vara stolta över. Nu är utrikesministern ordförande i OSSE. Det är någonting som jag är stolt över. Men jag är orolig för att vi, om vi fokuserar för mycket på EU, tappar i styrka i FN, i OSSE och i andra internationella forum som jag vill stå upp för.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}