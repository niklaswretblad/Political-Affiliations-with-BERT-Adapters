{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "66340042-3516-ec11-9160-901b0e9b71a0",
    "anforande_nummer": "12",
    "talare": "Markus Wiechel (SD)",
    "parti": "SD",
    "anforandetext": "<p>Herr talman! Tack, statsministern, för återrapporteringen!</p><p>Det är sannerligen intressanta och mycket viktiga frågor som har behandlats. Det handlar om den oroväckande utvecklingen i Ryssland och inte minst i Belarus.</p><p>Belarus, eller det som ofta kallas för Europas sista diktatur, har vi fått läsa en hel del om sedan det riggade valet i höstas. Nyheterna och löpsedlarna om vad den brutala regimen gör mot sin befolkning har avlöst varandra.</p><p>Brutaliteten är egentligen gamla nyheter. Men vi har blivit påminda om vad det är för en regim som vi har att göra med genom artiklar om hur fredliga demonstranter och den politiska oppositionen tvångsförvisas, fängslas, torteras och till och med gasas med klor.</p><p>Allt detta till trots valde den svenska Exportkreditnämnden att teckna och också förnya ett miljardavtal i form av lånegarantier med statliga företag i diktaturen, med statsministerns goda minne.</p><p>Detta drogs tillbaka efter att det lyfts fram i medierna. Men regeringen tycktes inte vara särskilt besvärad trots vetskapen om vad det är för diktatur vi har att göra med.</p><p>Listan över grova övertramp har blivit längre. Det såg vi inte minst i söndags i samband med att man rakt av kapat ett flygplan och kidnappat två passagerare ombord.</p><p>Herr talman! Statsministern har här varit tydlig i sitt fördömande, och det är någonting som jag gläds åt. Inte minst mot bakgrund av regeringens tidigare handfallenhet: Varför ska vi då lita på statsministern och att man plötsligt menar allvar när man manar till kraftfulla och omedelbara åtgärder?</p>",
    "intressent_id": "0204240926023",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}