{
  "anforande": {
    "dok_hangar_id": "5035204",
    "dok_id": "H60999",
    "dok_titel": "Protokoll 2018/19:99 Tisdagen den 4 juni",
    "dok_rm": "2018/19",
    "dok_nummer": "99",
    "dok_datum": "2019-06-04 00:00:00",
    "avsnittsrubrik": "Norden",
    "underrubrik": null,
    "kammaraktivitet": "ärendedebatt",
    "anforande_id": "c5bacb9d-5197-e911-911f-901b0eac4c70",
    "anforande_nummer": "46",
    "talare": "Angelika Bengtsson (SD)",
    "parti": "SD",
    "anforandetext": "<p>Fru talman! Samarbete ska vara just samarbete. Om man är med i ett samarbete som man inte kan lämna, är det ett bra samarbete då? Eller ska man ingå ett samarbete frivilligt och kunna lämna det när man vill, när man känner att man inte delar åsikter med andra och inte längre kan stå för det som samarbetet handlar om? För mig är det en bra sammanfattning av hur brexit har fungerat. Brexit har inte fungerat. Det visar också svårigheter med just EU-staten som den har blivit, att man inte kan lämna den när man så önskar. När man har haft ett demokratiskt val om att lämna EU och inte kan göra det är det ett problem. </p><p>Jag tror att det är jätteviktigt att man har ett starkt nordiskt samarbete även i EU. Men låt oss då förstärka det även utanför EU inom exempelvis Nordiska rådet. </p><p>Jag hann inte ta upp de baltiska länderna i mitt anförande. Inte minst med tanke på det hot som vi ser från Ryssland är det oerhört viktigt att de nordiska länderna samarbetar ännu tätare än i dag med de baltiska länderna. Jag tror att vi båda har samma åsikt i denna fråga. </p>",
    "intressent_id": "0138741628520",
    "rel_dok_id": "H601UU14",
    "replik": "Y",
    "systemdatum": "2019-06-25 16:01:11"
  }
}