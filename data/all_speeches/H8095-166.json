{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:418 om regeringens beslut ur ett regionalt rättviseperspektiv",
    "underrubrik": "",
    "kammaraktivitet": "interpellationsdebatt",
    "anforande_id": "fd48e5fe-ab04-eb11-9146-901b0e9b71a8",
    "anforande_nummer": "166",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Ängelholm fick 0 kronor från er regering också, om man ska vara helt konkret. Jag kommer från Halmstad, och vi får inte heller några pengar i den potten utifrån att det görs andra överväganden i detta. Men det är kanske en interpellation för en annan minister än mig.</p><p>Jag tror dock att det är viktigt att konstatera att det därför inte var hugget i sten. Man måste vara beredd att hela tiden titta över vilka kriterier som används som underlag för detta och vad som är relevant och säkerställa att det är ändamålsenligt och får den effekt man vill. I detta läge var det de flygplatserna som man valde att upphandla.</p><p>Jag måste också konstatera att det som jag frågade Hans Wallmark inte var vad han tycker om gränskontrollerna utan vad Moderaterna tycker om gränskontrollerna. Jag tolkar det som att man inte har åsikten att de ska rivas upp utan att detta är en Skåneåsikt. Jag tror att både socialdemokrater och moderater i Skåne och den regionen och också många i Halland delar den. Syftet är dock att man ska ha ordning och reda i migrationspolitiken. På totalen har man varit överens om att det är den ordningen som ska gälla.</p><p>Jag vill också konstatera att Hans Wallmark avfärdade mitt svar som att ministern räknade upp abstrakta miljarder. Det är klart att man alltid kan säga det, men det är till syvende och sist så att miljarder är pengar som skapar förutsättningar för att trygga välfärd, skapa tillväxt och utveckling och kunna investera i infrastruktur, äldreomsorg, sjukvård och så vidare. Jag skulle nog vilja påstå att de abstrakta miljarderna är det som är absolut viktigast för alla regioner, också för Stockholm, förlåt, Skåne. Det där kan man säga var freudianskt - Stockholm i stället för Skåne. Det gäller också Halland och Norrland.</p><p>Här kan jag konstatera att jag är glad att jag tillhör en regering som vill investera sig ur tuffa tider, hellre än en regering som normalt prioriterar skattesänkningar och jobbskatteavdrag som lösning på alla problem.</p><p>Interpellationsdebatten var härmed avslutad.</p>",
    "intressent_id": "0339894357417",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:18"
  }
}