{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2020/21:899 om den skenande gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "81a850f7-7b40-ec11-9164-0090facf175a",
    "anforande_nummer": "49",
    "talare": "Anders Österberg (S)",
    "parti": "S",
    "anforandetext": "<p>Fru talman! Jag vill tacka för denna väldigt viktiga interpellation. Jag tänkte i denna debatt bidra med några perspektiv från Järvafältet, där jag bor och verkar.</p><p>Fru talman! Innan jag blev ledamot arbetade jag på en förskola i Husby. Jag har en kort tid kvar som ledamot, ungefär ett år, och hoppas snart kunna återvända till pedagogiken i någon form.</p><p>I Husby finns de mest engagerade pedagogerna och de underbaraste ungarna. Tyvärr är vi alldeles för få heltidspolitiker som bor i det som kallas utsatta områden men som egentligen borde kallas eftersatta områden. Jag vill inte se något av de barn som jag hade i förskolan växa upp och bli gängkriminell eller för den delen offer för gängkriminaliteten.</p><p>Sommaren i Järva har varit blodröd. Till slut orkade jag inte längre räkna morden. Vissa av dem var mer brutala än andra. En dag för några månader sedan gick ett av mina gamla förskolebarn - han är nu tolv år - hem från skolan när ett fordon körde upp på Husby torg. Han, tolv år, kände att de jagade honom och började springa samtidigt som han undrade: Varför är de ute efter mig? Vad har jag gjort? Personerna i fordonen tog fram vapen. Tolvåringen trodde först att de sköt mot honom. Men i själva verket sköt de en man som stod bredvid honom. Gängvåldet drabbar även vanligt folk. Tack vare att han har världens bästa mamma mår han bra i dag. Han har kunnat prata mycket med henne, och hon har varit öppen för hans reflektioner.</p><p>Det finns väldigt många världens-bästa-mammor på Järvafältet. Jag vill passa på att tacka inrikesministern för engagemanget för gängvåldet och för dem som drabbas. På ditt initiativ har du träffat mammorna som vi hörde talas om tidigare i debatten. Du har tagit möten med dem. Det har inte alltid varit de lättaste mötena. Folk är frustrerade. Folk säger rakt ut vad de tycker. Men du har tagit dig tiden att lyssna in och bemöta. Jag kommer särskilt ihåg ett möte och en förälder som ville träffa dig dagen efter. På något otroligt sätt lyckades ministern hitta tid för att träffa föräldern, som fick utveckla hur han kände utifrån att ha förlorat sin son.</p><p> STYLEREF Kantrubrik \\* MERGEFORMAT Svar på interpellationer</p><p>Inrikesministern stod också under hela den tid som mammornas demonstration varade och lyssnade på deras tal och förslag. På Mynttorget överlämnade mammorna en lista med 34 punkter, som ett komplement till regeringens 34-punktsprogram. Jag vill passa på och fråga inrikesministern vad han tycker om mammornas 34-punktsprogram, som främst fokuserar på det förebyggande arbetet.</p>",
    "intressent_id": "0277648711624",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:16"
  }
}