{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Migration och integration",
    "kammaraktivitet": null,
    "anforande_id": "28f6e8cf-9ce2-e811-910f-901b0eac4c70",
    "anforande_nummer": "324",
    "talare": "Alireza Akhondi (C)",
    "parti": "C",
    "anforandetext": "<p>Fru talman! I dag äntrar jag denna talarstol för första gången och vill då prata om något som jag på djupet älskar, nämligen vårt kära Sverige.</p><p>Jag är orolig på riktigt - orolig för vart vi är på väg och orolig över vilket samhälle vi lämnar efter oss till kommande generationer. Sverige är inte längre vad det har varit, på gott och på ont. Men allt var faktiskt inte bättre förr, oavsett vad en del vill få oss att tro.</p><p>Det har alltid funnits problem. Det var pensioner som inte räckte till. Det var missförhållanden i vården och omsorgen. Det var människor som blev utsatta för brott. Det var brist på resurser till dem behövde det som mest. Men det finns också sådant som förmodligen var bättre förr.</p><p>Jag tänker framför allt på tillit - tilliten till våra demokratiska strukturer, tilliten till politiker, tilliten till medierna, som är satta att granska oss, och framför allt tilliten till varandra. Någonting har förändrats i vårt samhälle. Trots en brinnande högkonjunktur och ett historiskt högt välstånd ser vi en tilltagande oro bland våra samhällsmedborgare över den utveckling som sker i vårt land och som på djupet riskerar att urholka tilliten till vår liberala demokrati. Det är en utveckling som oroar mig och som vi politiker måste identifiera orsaker till och lösningar på. </p><p>Sverige står fortsatt inför stora utmaningar de närmaste åren. Det handlar om välfärdens långsiktiga finansiering och om kompetensförsörjningsproblem i flera sektorer. Det är flera hundra tusen människor som av olika skäl står utanför arbetsmarknaden, och därtill kommer de sociala problem som följer med detta utanförskap.</p><p>Nu är det dags för oss att kavla upp ärmarna och ta tag i de strukturproblem som göder urholkandet av den tillit som har byggt Sverige starkt under åren. Det är samma strukturproblem som göder främlingsfientligheten, populismen och nationalismen. För att lyckas med detta krävs mod, uthållighet och framför allt ledarskap. </p><p>Vår skyldighet gentemot dem som har valt oss är att lyssna, ta deras oro på allvar och komma med konkreta förslag till hur vi ska hålla ihop vårt land. Än är det nämligen inte för sent att vända utvecklingen och minska klyftorna mellan stad och land, mellan dem som arbetar och dem som står utanför, mellan dem som har en bostad och dem som desperat vill få ett tak över huvudet. </p><p>Vi är alla medvetna om att det finns stora brister i integrationspolitiken. Den är spretig, ställer inte tillräckligt höga krav och är numera en vattendelare som riskerar att permanenta känslan av \"vi\" och \"de\".</p><p>Jag brukar ofta säga att allt är möjligt så länge man är villig att göra det hårda arbete som krävs för att nå målet. Låt oss då vara handlingskraftiga och hitta breda överenskommelser om fyra konkreta områden som kan hjälpa oss att vända den negativa utvecklingen: </p><p> STYLEREF Kantrubrik \\* MERGEFORMAT Allmänpolitisk debattMigration och integration</p><p>arbetsmarknaden, med syfte att öka utbudet av enklare jobb med lägre trösklar</p><p>bostadsmarknaden, så att vi får en rörlighet och river de murar och stängsel som vi själva har lyckats bygga</p><p>skatterna, så att våra företag kan blomstra och generera de arbetstillfällen som behövs, liksom att det ska löna sig att gå från bidrag till ett första jobb med lite lägre lön</p><p>migrationspolitiken, så att vi får ett slut på de temporära lagar som splittrar vårt samhälle och som inte ger den transparens och långsiktighet som ett lands migrationspolitik måste grundas på.</p><p>Fru talman! Min talartid är slut för den här gången, men mitt engagemang för Sverige kommer att bestå.</p><p>(Applåder)</p>",
    "intressent_id": "0364687971222",
    "rel_dok_id": null,
    "replik": "N",
    "systemdatum": "2018-11-07 15:53:33"
  }
}