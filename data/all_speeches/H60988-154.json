{
  "anforande": {
    "dok_hangar_id": "5033405",
    "dok_id": "H60988",
    "dok_titel": "Protokoll 2018/19:88 Onsdagen den 8 maj",
    "dok_rm": "2018/19",
    "dok_nummer": "88",
    "dok_datum": "2019-05-08 00:00:00",
    "avsnittsrubrik": "Partiledardebatt med anledning av val till Europaparlamentet",
    "underrubrik": null,
    "kammaraktivitet": null,
    "anforande_id": "a62f24ec-2982-e911-9121-901b0e9b71a0",
    "anforande_nummer": "154",
    "talare": "Jonas Sjöstedt (V)",
    "parti": "V",
    "anforandetext": "<p>Fru talman! Jag vill uppmärksamma Jan Björklund på att detta inte handlar om pengar till andra partier utan om pengar till den liberala partigruppen, där Liberalerna är en del. Det är alltså pengar som indirekt också kommer Liberalerna till godo i och med att de går till deras partigrupp. År 2018 var det 122 000 euro, alltså över 1 miljon kronor, från dessa mycket ifrågasatta storföretag.</p><p>Gruppens företrädare, som intervjuades i Le Monde, försvarade detta system. Storföretagen säger öppet att de får tillträde till gruppen och möjlighet att vara med i paneler. De får alltså möjlighet att direkt påverka denna grupp.</p><p> STYLEREF Kantrubrik \\* MERGEFORMAT Partiledardebatt med anledning av val till Europaparlamentet</p><p>Jag menar att det här är ett typexempel på den osunda sammanväxten av storföretag som vill få sin vilja igenom och naiva EU-politiker som beredvilligt tar emot pengar i utbyte mot att företagen får tillgång till dem.</p><p>Kommer ni att sätta stopp för detta, Jan Björklund?</p>",
    "intressent_id": "0383111552218",
    "rel_dok_id": null,
    "replik": "Y",
    "systemdatum": "2019-05-29 17:54:17"
  }
}