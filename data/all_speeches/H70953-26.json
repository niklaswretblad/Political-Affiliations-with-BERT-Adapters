{
  "anforande": {
    "dok_hangar_id": "5050738",
    "dok_id": "H70953",
    "dok_titel": "Protokoll 2019/20:53 Tisdagen den 17 december",
    "dok_rm": "2019/20",
    "dok_nummer": "53",
    "dok_datum": "2019-12-17 00:00:00",
    "avsnittsrubrik": "Återrapportering från Europeiska rådets möte den 12-13 december",
    "underrubrik": "",
    "kammaraktivitet": "",
    "anforande_id": "9ddc40d6-3148-ea11-9130-901b0e9b71a0",
    "anforande_nummer": "26",
    "talare": "Åsa Westlund (S)",
    "parti": "S",
    "anforandetext": "<p>Fru talman! Tack, statsministern, för återrapporten! Det var glädjande nog klimatet som stod i fokus för detta möte. Jag tror inte att bara jag utan väldigt många svenskar ser just klimat- och miljöfrågorna som de viktigaste frågorna för unionen. Där har vi faktiskt ett redskap för att tvinga de länder som inte vill ta tillräckligt mycket klimat- och miljöansvar. Vi kan också sätta en global standard genom att till exempel ställa krav på nya bilar på marknaden: att de ska släppa ut mindre koldioxid.</p><p>Statsministern ska själv till Sydkorea. Där finns flera bilföretag som vittnar om att de tittar på vad EU gör, för de vill sälja bilar till oss. Då anpassar de sig efter våra klimatkrav. Vi har alltså ett väldigt viktigt redskap i klimatarbetet via EU som vi ska vara rädda om.</p><p>Då är det väldigt positivt att Europeiska rådet kunde enas om klimatneutralitet till 2050 - världen orkar inte med fler misslyckade klimattoppmöten - och att kommissionen har presenterat den gröna given, som innehåller en lång rad förslag som ska anpassas för nya klimatambitioner.</p><p>Samtidigt blir man väldigt frustrerad över Polens - och några andra länders - agerande. De har under många år varit motsträviga i klimatarbetet. Till viss del kan man förstå det. De har en väldigt utmanande situation med mycket kolkraft och så vidare. Men problemet är att de ofta också argumenterar mot de gemensamma lösningarna - det drabbas faktiskt vi alla lika mycket av.</p><p></p><p>Min fråga till statsministern är: Kommer Polen, om man får ett visst stöd via EU:s budget för den omställning som landet behöver göra, att kunna bidra mer konstruktivt i fråga om de andra klimatbeslut som EU kommer att ta framöver, eller kommer man att fortsätta att sätta sig på tvären?</p>",
    "intressent_id": "0802546764724",
    "rel_dok_id": "",
    "replik": "N",
    "systemdatum": "2020-02-05 17:09:31"
  }
}