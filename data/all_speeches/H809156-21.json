{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "40a77c8f-3728-ec11-915b-901b0eac4c78",
    "anforande_nummer": "21",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p></p><p>Fru talman! Det är väldigt glädjande att höra att alla andra partier är glada över den omställning som sker. Men det räcker inte att vara glad. Man måste också göra jobbet. Det är vad Miljöpartiet har gjort. Det är vi som har sett till att denna utveckling nu sker. Det har vi gjort genom att ha höga ambitioner, som vi har fått andra partier att ställa sig bakom. Vi har också gjort enorma investeringar i en industriomställning och en transportomställning som nu är igång för fullt. </p><p>Det är inte utan skäl som omvärlden nu tittar på Sverige för att se hur man kan klara av omställningen till ett hållbart samhälle och en hållbar ekonomi.</p><p>Det är dock viktigt att vi kan hålla blicken på flera mål samtidigt. Vi kan inte bara lösa klimatkrisen medan vi samtidigt orsakar en naturkris som blir ohanterlig för oss. Vi är inne i en sjätte artutrotning. Det gör att vi måste ta hänsyn till och ta ansvar för den biologiska mångfalden. </p><p>Miljöpartiets svar på det är att vi måste klara av att både vårda skogen - skydda den skyddsvärda skogen - och samtidigt bruka skogen på ett hållbart sätt så att vi kan få biodrivmedel och produkter som kan ersätta till exempel stål och betong. Vi tänker dock inte ha en ensidig politik så som Centerpartiet har.</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}