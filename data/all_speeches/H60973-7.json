{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "Offentlig upphandling",
    "underrubrik": null,
    "kammaraktivitet": "ärendedebatt",
    "anforande_id": "336e208f-7b67-e911-911b-901b0eac4c78",
    "anforande_nummer": "7",
    "talare": "Gunilla Carlsson (S)",
    "parti": "S",
    "anforandetext": "<p>Herr talman! Jag tackar Ulla Andersson för frågan. Jag instämmer i att vi aldrig någonsin kan acceptera att människor avlider på arbetsplatsen eller drabbas av allvarliga skador där. Här är vi helt överens. Detta är också någonting som arbetsmarknadsminister Ylva Johansson varit tydlig med - vi vill ha en nolltolerans för dödsfall på arbetsplatser.</p><p> Är lösningen att inte ha underleverantörer eller att vara mer tydlig i fråga om ansvarstagande och arbetsmiljölagstiftningen? Det är kanske än viktigare att se till att varje arbetsgivare, oavsett om man är huvudentreprenör eller underentreprenör, har ett ansvar för de anställda i företaget som har uppdraget. Här vill jag hellre se att man tittar på arbetsmiljölagstiftningen och ser till att alla arbetsgivare tar det ansvaret.</p><p>Det vi lyfter fram i betänkandet handlar om den förändring som gjordes nyss, nämligen att arbetstagaren ska få ut sin lön även om man hör till en firma som är underleverantör. Det är viktigt.</p><p>Det Ulla Andersson lyfte fram är något som vi socialdemokrater också kommer att jobba vidare med.</p>",
    "intressent_id": "0875221317013",
    "rel_dok_id": "H601FiU34",
    "replik": "Y",
    "systemdatum": "2019-04-25 19:00:38"
  }
}