{
  "anforande": {
    "dok_hangar_id": "5048350",
    "dok_id": "H70939",
    "dok_titel": "Protokoll 2019/20:39 Onsdagen den 27 november",
    "dok_rm": "2019/20",
    "dok_nummer": "39",
    "dok_datum": "2019-11-27 00:00:00",
    "avsnittsrubrik": "Skydd av Sveriges säkerhet vid radioanvändning",
    "underrubrik": "",
    "kammaraktivitet": "ärendedebatt",
    "anforande_id": "256fd504-f720-ea11-912c-901b0e9b71a8",
    "anforande_nummer": "161",
    "talare": "Jimmy Ståhl (SD)",
    "parti": "SD",
    "anforandetext": "<p>Fru talman! Sverigedemokraterna anser att oavsett om det handlar om fysisk infrastruktur eller om elektronisk infrastruktur är det viktigt att vi skyddar densamma.</p><p></p><p>Sverige står inför en mycket spännande tid med en ökande digitalisering som knyter samman samhället och ger större möjligheter till bland annat autonomi.</p><p>Samhället är i allt större utsträckning beroende av teknik som är uppkopplad till internet via trådlös digital infrastruktur. Därför blir det viktigt att denna infrastruktur kan skyddas, för att värna människors integritet och undvika hot mot landets säkerhet.</p><p>Propositionen <em>Skydd av Sveriges säkerhet vid radioanvändning</em> är i grunden bra, men vi ansåg att det var en liten del i propositionen som behövde justeras.</p><p>Trafikutskottet anser att det bör vara möjligt för Säpo och Försvarsmakten att överklaga beviljande eller återkallande av tillstånd att använda radiosändare till regeringen. I propositionen var förslaget att det skulle kunna överklagas till domstol.</p><p>Vi sverigedemokrater anser att man inte ska vara rädd att ta obekväma politiska frågor i sin hand. Vi tror att regeringen ska kunna göra ett skyndsamt avsteg och kunna ta beslut som handlar om Sveriges säkerhet. Jag är jätteförvånad att regeringspartierna inte vill bifalla detta tillkännagivande.</p><p>Försvarsutskottet har fått yttra sig i frågan och rekommenderar att överklagande sker just till regeringen och inte till domstol.</p><p>Fru talman! Jag ska inte förlänga debatten, men jag yrkar bifall till förslaget i betänkande TU4 <em>Skydd av Sveriges säkerhet vid radioanvändning</em> och avslag på reservationerna.</p>",
    "intressent_id": "0170585430421",
    "rel_dok_id": "H701TU4",
    "replik": "N",
    "systemdatum": "2019-12-17 19:00:32"
  }
}