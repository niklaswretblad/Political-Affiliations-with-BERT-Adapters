{
  "anforande": {
    "dok_hangar_id": "5035204",
    "dok_id": "H60999",
    "dok_titel": "Protokoll 2018/19:99 Tisdagen den 4 juni",
    "dok_rm": "2018/19",
    "dok_nummer": "99",
    "dok_datum": "2019-06-04 00:00:00",
    "avsnittsrubrik": "Norden",
    "underrubrik": null,
    "kammaraktivitet": "ärendedebatt",
    "anforande_id": "cbbacb9d-5197-e911-911f-901b0eac4c70",
    "anforande_nummer": "52",
    "talare": "Hans Wallmark (M)",
    "parti": "M",
    "anforandetext": "<p>Fru talman! Statsrådet önskade delegationen till Nordiska rådet varmt lycka till, och det tror jag att den tar till sig och tackar så väldigt mycket för. Jag tror till och med att delegationen önskar lycka till tillbaka. Man vet ju inte i vilken egenskap statsrådet dyker upp i vecka 44 vid sessionen i Stockholm. Det kan hända mycket, fru talman, och det vore väl inte fel om vi kunde ha statsrådet som svensk EU-kommissionär. I så fall är hon nog hjärtligt välkommen till Nordiska rådets session i Stockholm.</p><p> STYLEREF Kantrubrik \\* MERGEFORMAT Norden</p><p>Jag har några frågor. Först vill jag ta upp detta med digitaliseringen, 5G och att ta fram en handlingsplan. Pyry Niemi berörde säkerheten i sitt anförande. Jag tror att det är centralt och skulle bara vilja fråga hur mycket detta har kommit in i diskussionen när det gäller nordisk 5G. Det är ju alldeles uppenbart att flera länder nu diskuterar den hotbild som finns från andra länder. Där har även den svenska regeringen initierat ett arbete för att man av rena försvars- och säkerhetsskäl ska kunna undvika vissa leverantörer.</p><p>Det hänvisas också till att man ska ta fram fleråriga strategiska prioriteringar och olika former av visioner. Det tycker jag i grunden är bra. Dock undrar jag om statsrådet och regeringen har reflekterat över hur man förankrar det. Det är en sak att komma överens om det, men ska man sedan förelägga det för parlamenten i de olika länderna eller ska det vara i Nordiska rådet? Erfarenheten är ju just nu, fru talman, att det inte förankras någonstans. Jag har själv nämnt exemplet med Nordefcos visionsplan. Den är utmärkt, men den har inte förankrats i Nordiska rådet och är inte förankrad i respektive nations parlament.</p><p>Avslutningsvis utgår jag från att regeringen har för avsikt att komma tillbaka till Sveriges riksdag när det gäller en arktisk strategi. Då vill jag också bara påminna om att det vore bra om man hade ett bredare grepp om den - inklusive säkerhetsaspekterna, som börjar bli alltmer påtagliga i Arktisområdet.</p>",
    "intressent_id": "0980681611418",
    "rel_dok_id": "H601UU14",
    "replik": "Y",
    "systemdatum": "2019-06-25 16:01:11"
  }
}