{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:66 om nedskräpning och brottslighet vid bärplockarläger",
    "underrubrik": "",
    "kammaraktivitet": "interpellationsdebatt",
    "anforande_id": "7e5c2d87-3d36-eb11-914a-901b0e9b71a8",
    "anforande_nummer": "13",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag ska repetera rubrikerna från medier i Gävleborg: \"Nedskräpningen efter bärplockare värre nu än tidigare år enligt kommunen\". Detta är alltså verkligheten, i skarp kontrast till de siffror som statsrådet Morgan Johansson läste upp. \"År efter år ökar nedskräpningen efter bärplockare på tillfälligt besök i vårt län\". \"Myndigheterna måste ha rätt förutsättningar för att jobba med de här frågorna och polisen måste ha ett större mandat\", säger den tekniske chefen i Söderhamns kommun.</p><p>En annan rubrik: \"Fler nedskräpade läger än man trott - kommunen åker på inspektion: 'Ska lägga upp en plan'\". Söderhamns kommunalråd är uppgivet. \"Politikerna vill ha lagstöd för att hindra nedskräpning i skogarna\".</p><p>Uppenbarligen fungerar alltså inte den lagstiftning som Morgan Johansson nu hänvisar till. Uppenbarligen tänker regeringen inte göra något eftersom Morgan Johansson är stolt och nöjd.</p><p>Problemet med detta är att det skapar aversion mot dem som kommer hit och plockar bär. Det finns diskussioner om att man tycker att allemansrätten är fel. Mitt ingångsvärde är: Ska vi värna allemansrätten, allas vår rätt att röra oss i mark och natur, så måste politikerna agera när det uppstår avarter. Detta är en avart och måste stävjas. Bortsett från problematiken att det finns barn i blöjålder i de här lägren och allt vad detta innebär måste det få ett slut.</p><p> STYLEREF Kantrubrik \\* MERGEFORMAT Svar på interpellationer</p><p>Vi kan konstatera att beskedet till dem som bor i Gävleborg är klart och tydligt: Morgan Johansson och regeringen tänker inte göra någonting. Man är nöjd; man tycker att det här fungerar. Det är också ett viktigt besked från en sådan här debatt.</p><p>Jag delar inte denna uppfattning och kommer naturligtvis att fortsätta jobba med frågan för att få till en förändring, för detta måste få ett slut.</p>",
    "intressent_id": "0588282566419",
    "rel_dok_id": "H81066",
    "replik": "N",
    "systemdatum": "2020-12-04 15:33:10"
  }
}