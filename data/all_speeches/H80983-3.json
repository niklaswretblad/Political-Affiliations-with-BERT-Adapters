{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9b93bf96-a1ad-eb11-914f-901b0eac4c78",
    "anforande_nummer": "3",
    "talare": "Hans Wallmark (M)",
    "parti": "M",
    "anforandetext": "<p>Herr talman och utrikesministern! Gui Minhai och Dawit Isaak är två personer som inte nämndes i utrikesdeklarationen i år heller. Det är två unika och speciella konsulära ärenden, och deras namn förtjänar att sägas från riksdagens talarstol, även av landets utrikesminister.</p><p>Herr talman! Låt mig leda i bevis att denna regering slirar omkring när det gäller säkerhetspolitiska formuleringar på ett i grunden allvarligt sätt.</p><p>Bevis nummer ett lyder: Det säkerhetspolitiska läget i Sveriges närområde och Europa har över tid försämrats. Ett väpnat angrepp mot Sverige kan inte uteslutas. Det kan inte heller uteslutas att militära maktmedel eller hot om sådana kan komma att användas mot Sverige. Sverige blir oundvikligen påverkat om en säkerhetspolitisk kris eller väpnad konflikt uppstår i Sveriges närområde.</p><p>Denna formulering är framtagen i bred politisk enighet i Försvarsberedningen. Den har regeringen själv gjort till sin, för den finns på sidan 26 i den försvarspolitiska proposition som regeringen lade fram och som det beslutades om i december förra året.</p><p>Bevis nummer två finns i utrikesdeklarationen: Det säkerhetspolitiska läget i Sveriges närområde och Europa har över tid försämrats. Som ett svar på utvecklingen sker en historisk satsning på totalförsvaret och ett fortsatt stärkande av våra internationella försvars- och säkerhetspolitiska samarbeten.</p><p>Det är två helt olika formuleringar - en i det styrande dokumentet, det politiska övervägandet för försvarsinriktningen, och den andra läses upp i utrikesdeklarationen.</p><p>Herr talman! Dubbelhet är tvetydighet. Kan utrikesministern förklara vilken linje som gäller?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}