{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Svar på interpellation 2020/21:509 om regeringens narkotikapolitik",
    "underrubrik": "",
    "kammaraktivitet": "interpellationsdebatt",
    "anforande_id": "24a28ea4-3516-ec11-9160-901b0e9b71a0",
    "anforande_nummer": "77",
    "talare": "Dag Larsson (S)",
    "parti": "S",
    "anforandetext": "<p>Fru talman! Jag tycker att den här interpellationen är viktig, liksom debatten och diskussionen, och jag vill ge en bakgrund till varför jag tycker att den är viktig.</p><p>Jag växte upp i Rågsved i södra Stockholm på 70-talet. Vid den tidpunkten var Rågsved präglat av narkotikamissbruk, kriminalitet och stor fattigdom. För ett par månader sedan åkte jag tillbaka till min hembygd och min barndoms Rågsved och kunde då konstatera att dagens Rågsved fortfarande är präglat av narkotikamissbruk, kriminalitet och stor fattigdom. Enda skillnaden är att man inte längre heter Larsson eller Svensson. Man heter Abdullah eller någonting annat, eftersom stadsdelen har ändrat etnisk karaktär. Men fattigdomen, knarket och kriminaliteten finns kvar.</p><p>Jag förstår att denna interpellation härrör från en diskussion om huruvida statsministern har lagt ansvaret för narkotikamissbruket på de välbärgade och att det är det som har retat upp interpellanten. Jag tror att vi behöver ha ännu mer kunskap på det här området.</p><p>Jag konstaterar att stadsdelarna Rågsved, Tensta och delar av Botkyrka präglas inte bara av fattigdom och kriminalitet utan också av att vara lamslagna av maffialigor, av människor som skjuter folk, som är en stor plåga för befolkningen i de stadsdelarna.</p><p>Vad är det som driver maffiorna som plågar människorna? Är det den starka köpkraften bland de bosatta i Rågsved som driver maffiorna? Eller kan det vara de som sitter på Stureplan och partyknarkar? Eller är det de som befinner sig i villorna i Lidingö och som har råd att handla narkotika till ett högt pris? Jag tror att det är de sistnämnda som driver maffiorna, som driver efterfrågan och som driver upp priserna på den typen av produkter.</p><p>Jag menar att när statsministern riktar krav mot de människorna måste de inse att det kan vara fint och kanske kul att använda narkotika på en krog på Stureplan, men det får effekter på skjutningarna i Sverige och otryggheten i den typen av bostadsområden. Den saken gör regeringen och statsministern rätt i att försöka påpeka.</p><p>Delar statsrådet den uppfattningen? Är det den kommersiella efterfrågan som driver fram de kriminella problem som narkotikahandeln för med sig? Är det så att välbärgades efterfrågan på narkotika kan ha en betydelse för skjutningar i Tensta och i Rågsved?</p>",
    "intressent_id": "0685749336810",
    "rel_dok_id": "H810509",
    "replik": "N",
    "systemdatum": "2021-09-15 17:00:48"
  }
}