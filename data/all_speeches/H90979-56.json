{
  "anforande": {
    "dok_hangar_id": "5122960",
    "dok_id": "H90979",
    "dok_titel": "Protokoll 2021/22:79 Fredagen den 4 mars",
    "dok_rm": "2021/22",
    "dok_nummer": "79",
    "dok_datum": "2022-03-04 00:00:00",
    "avsnittsrubrik": "Särskild debatt om den ekonomiska situationen inom de gröna näringarna",
    "underrubrik": "",
    "kammaraktivitet": "",
    "anforande_id": "4ed7158d-0ad2-ec11-9170-0090facf175a",
    "anforande_nummer": "56",
    "talare": "Jakob Olofsgård (L)",
    "parti": "L",
    "anforandetext": "<p>Fru ålderspresident! Jag vet inte när landsbygdsministern senast besökte en lantbrukare, men jag gjorde det nu i februari månad. Jag besökte en familj på Gotland. De låg sömnlösa över elräkningen. De undrade om det var värt att kämpa vidare, att föra det vidare för barnens skull. De kände inte att de hann med familjen. Och på grund av elräkningen hade de inte råd att anställa någon. De funderade nu på att lägga ned och i stället syssla med att roa Stockholmsturisterna på ön.</p><p>Jag ställde tidigare en fråga om elskatten till statsrådet. Det är svårt att greppa att man inte uttrycker en större vilja att sänka elskatten. Det skulle skapa ett mer långsiktigt och mer gynnsamt klimat för våra gröna näringar. För växthusodlarna och för lantbrukarna är el och bränsle två stora delar.</p><p>Tänk om regeringen hade kämpat i alla fall lite för att behålla några reaktorer. De hade suttit väldigt fint just nu, i tider av kris. </p><p>Den som inte har sänkt temperaturen i vinter och som har låtit bli att vara sparsam ska nu få en rejäl slant i plånboken, och den kommer lagom till valet. </p><p>Ja, det finns en krismiljard. Men det var före kriget. De pengarna räcker dessutom knappt till att täcka bränslekostnaderna.</p><p>Det Sverige behöver allra mest är en ny regering. Det är dags för dessa sju magra år att följas av minst sju feta år med en ny, liberal regering.</p>",
    "intressent_id": "0409655917321",
    "rel_dok_id": "",
    "replik": "N",
    "systemdatum": "2022-05-12 17:45:59"
  }
}