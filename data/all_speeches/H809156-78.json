{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "79a77c8f-3728-ec11-915b-901b0eac4c78",
    "anforande_nummer": "78",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! En bra idé är att se verkligheten som den faktiskt är. Verkligheten är att vi ökar svensk elproduktion och att vi i allra högsta grad använder den svenska skogen för att göra klimatnytta.</p><p>Det är också viktigt att se verkligheten som den är även när man lyssnar till forskningen. Vi hade hoppats på att Moderaterna var ett parti som faktiskt på allvar lyssnade till forskningen.</p><p>Jag hade tre frågor i början av debatten som jag tänker ställa till Jessica Rosencrantz igen eftersom vi inte får något svar på dem.</p><p>IPCC är tydliga med att vi måste höja ambitionerna och göra mer. Vi har nu snabbare minskningar av utsläpp för varje år som går. Vi rör oss i rätt riktning, och vi håller på med en omställning.</p><p>Är ni beredda att gå med på att skärpa klimatmålet till noll utsläpp till 2035? Är ni beredda att tillsammans med oss sätta 2025 som stoppdatum för när den sista nya fossildrivna bilen får säljas i vårt land? Och är ni beredda att med oss lagstifta så att inga fossila bränslen får utvinnas i Sverige? Det är ja- eller nej-frågor. Kan vi få ett svar?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}