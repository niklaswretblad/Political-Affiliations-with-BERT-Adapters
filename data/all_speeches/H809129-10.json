{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "dba18ea4-3516-ec11-9160-901b0e9b71a0",
    "anforande_nummer": "10",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Lev Tolstoj skrev att de två mäktigaste krigarna är tålamod och tid. Likt vi värnar balansen i Sveriges tvåspårspolitik behöver även EU agera strategiskt. Rysslands fulla genomförande av Minskavtalen, som tillkom efter förhandlingar om Ukraina, behöver förbli grundbulten i EU:s politik. Vi behöver upprätthålla och anpassa sanktionsregimen, utveckla EU:s motståndskraft och stärka det östliga partnerskapet.</p><p>Det var positivt att EU under våren kunde enas om restriktiva åtgärder med anledning av det försämrade MR-läget i Ryssland. Samtidigt behöver EU söka samarbete med Ryssland i frågor av långsiktigt intresse, såsom civilsamhällesstöd och mellanfolkligt utbyte.</p><p>Fru talman! Relationerna mellan EU och Ryssland har försämrats. Ryssland har utfärdat sanktioner mot åtta medborgare, däribland en chef vid Totalförsvarets forskningsinstitut. Jag har framfört våra protester mot dessa ogrundade och politiskt motiverade sanktioner till utrikesminister Lavrov.</p><p>Ryssland har även asymmetriskt förklarat ett antal EU-diplomater som oönskade med anledning av Rysslands inblandning i explosionen vid vapendepån i Tjeckien. Ryssland har också klassificerat Tjeckien och USA som ovänliga stater. Detta är fullständigt oacceptabelt. Jag var en av de första utrikesministrarna att uttrycka stöd till Tjeckien, och vi har verkat för ett tydligt EU-agerande samt erbjudit stöd till Tjeckiens ambassad i Moskva.</p><p></p><p>Såväl EU som Sverige har emellertid intresse av att den diplomatiska verksamheten upprätthålls för att värna våra utrikespolitiska prioriteringar, utveckla mellanfolkliga förbindelser och stödja det ryska civilsamhället. För detta krävs diplomatisk närvaro.</p><p>Fru talman! Sveriges ordförandeskap för OSSE är ett uttryck för regeringens ambition att stärka säkerheten i närområdet. Rysslands roll i OSSE-regionernas konflikter är uppenbar. Tillsammans med partner verkade vi för att minska spänningsläget i och omkring Ukraina i samband med vårens ryska manövrar. Vi följer nu noggrant tillbakadragandet. Vi fortsätter att verka för en fungerande verifikationsmekanism av vapenvilan längs kontaktlinjen i Ukraina och för fullt tillträde för OSSE:s observatörsmission SMM.</p><p>Därtill försöker vi bidra till hållbar konfliktlösning i Georgien och Moldavien, mellan Azerbajdzjan och Armenien och mellan Kirgizistan och Tadjikistan. Vårt engagemang är brett och starkt.</p>",
    "intressent_id": "0992800527915",
    "rel_dok_id": "",
    "replik": "N",
    "systemdatum": "2021-09-15 17:00:41"
  }
}