{
  "anforande": {
    "dok_hangar_id": "5034813",
    "dok_id": "H60996",
    "dok_titel": "Protokoll 2018/19:96 Tisdagen den 28 maj",
    "dok_rm": "2018/19",
    "dok_nummer": "96",
    "dok_datum": "2019-05-28 00:00:00",
    "avsnittsrubrik": "Luftfartsfrågor",
    "underrubrik": null,
    "kammaraktivitet": "ärendedebatt",
    "anforande_id": "96bbd4a7-e591-e911-9121-901b0e9b71a0",
    "anforande_nummer": "40",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Jag vill börja med att tacka för ett engagerat anförande. Det är alltid kul med människor som brinner för det de säger.</p><p>Det som sas är också lite spännande, fru talman: lägga ned Bromma, stoppa Arlanda och införa allsköns taxor och avgifter. Allt möjligt skulle införas. Jag gillar att läsa historia - det är sådant jag roar mig med när jag inte har något annat för mig - och jag fick lite en känsla av 1800-talet. Om stickmaskinen nere i Borås sa man: \"Livsfarlig!\" \"Det händer nog ingenting.\" \"Den kommer att förstöra allt!\"</p><p>Jag måste säga att jag som borgerlig politiker är något mer teknikpositiv. Jag delar uppfattningen att det finns en problematik med flyget. Däremot delar jag inte uppfattningen att den är så stor som det låter i debatten. Minns jag rätt ligger ungefär 2 procent av koldioxidutsläppen i europeisk kontext på flygsidan. I svensk kontext är det ca 3 procent. Det är ju inte där vi kommer att förändra den utveckling som vi delar oron för.</p><p> STYLEREF Kantrubrik \\* MERGEFORMAT Luftfartsfrågor</p><p>I det här landet har vi enskilda fabriker som släpper ut mer. Vi har fordonstransporter som släpper ut mer. Med hjälp av teknik gjorde vi stora förändringar när många av kommunerna byggde upp kraftvärmeverk. En elektrifiering av våra stora vägar skulle ha betydligt större effekt än att straffbeskatta landsbygden.</p><p>Jag förstår frågeställningen när man lite raljant gör sig lustig över att en skåning och en bohuslänning talar om Bromma. Men det här är inte så konstigt. Det är nämligen vår flygplats. Det är vi som behöver den mångt mycket mer än Stockholm, och därför försvarar vi gärna Bromma.</p>",
    "intressent_id": "0977592683711",
    "rel_dok_id": "H601TU15",
    "replik": "Y",
    "systemdatum": "2019-06-18 18:26:19"
  }
}