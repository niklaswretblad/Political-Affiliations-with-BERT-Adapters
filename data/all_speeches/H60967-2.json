{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "5241e42a-e365-e911-911b-901b0eac4c78",
    "anforande_nummer": "2",
    "talare": "Jessika Roswall (M)",
    "parti": "M",
    "anforandetext": "<p>Fru talman! Tack, statsministern, för återrapporten!</p><p>Det har varit en lång resa med många diskussioner och förhandlingar för statsministern, där brexit har stått i fokus. Jag förstår att det var så även denna gång. Efter nästan varje återrapport har vi stått här och talat om brexit. I december ville vi inte spekulera om vad som skulle hända. Vi är såklart överens om att britterna inte ska krascha ut ur EU, för det vore det sämsta för britterna själva, för oss svenska medborgare och våra företag och för EU.</p><p>Efter gårdagskvällens utveckling känner jag och alla andra såklart en viss oro. Jag gläds dock åt att vi från Sveriges sida har stått enade kring att vi vill ha ett ordnat utträde. Jag hör att regeringen säger att den är redo för en hård brexit. Det tror jag, och jag är övertygad om att statsministern har gjort vad han har kunnat för att se till att det ska bli så ordnat som möjligt.</p><p>En annan fråga som diskuterades, förutom brexit, är ju klimatförändringarna. Det är en fråga som är av sådan vidd och art att vi inte har tid och råd att inte göra de insatser som faktiskt ger störst skillnad. Det är viktigt att Sverige och EU inte bara för en politik som gör att utsläppen minskar snabbt, utan vi måste också visa andra att det går att förena omställningen med en fortsatt ekonomisk utveckling och stärkt konkurrenskraft.</p><p>Som jag tog upp i EU-nämnden när statsministern var där i förra veckan kan man läsa IPCC:s rapport från förra året om att det finns olika scenarier, och i samtliga lyfts kärnkraften fram som en avgörande energikälla för att minska beroendet av kol.</p><p>I den svenska ståndpunkten som vi beslutade om tillsammans med miljöministern för någon månad sedan lyftes denna fråga också upp. Jag hörde vad statsministern svarade förra veckan, men jag undrar om det var något annat land eller några andra medlemsstater som tog upp kärnkraften som en viktig del för att nå klimatmålen.</p>",
    "intressent_id": "0718034011110",
    "rel_dok_id": null,
    "replik": "N",
    "systemdatum": "2019-04-23 18:17:04"
  }
}