{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Infrastrukturfrågor",
    "underrubrik": "",
    "kammaraktivitet": "ärendedebatt",
    "anforande_id": "ff022d69-c139-ed11-9178-901b0e9b71a8",
    "anforande_nummer": "195",
    "talare": "MAGNUS JACOBSSON (KD)",
    "parti": "KD",
    "anforandetext": "<p>Fru talman! I mitt anförande, som jag valde att kapa av lite grann, konstaterade jag att ungefär 90 procent av alla transporter sker med bil och även kollektivt. På godssidan är det ganska likartade siffror. Ändå ligger alltså 80 procent av alla nyinvesteringar som hittills har pekats ut på järnvägen.</p><p>Fru talman! Jag ska vara ärlig och säga att jag i någon mening upplever Vänstern som lite ärligare än Miljöpartiet, eftersom Vänstern är tydliga med att man då måste hitta andra finansieringsformer.</p><p>Men om man skulle genomföra de här nyinvesteringarna, oavsett var man hittar pengarna, kommer det inte att hjälpa. De absolut flesta människorna bor inte bredvid ett spår. Tittar man också på hur järnvägstrafiken ser ut i realiteten ser man att ungefär 50 procent av alla järnvägstransporter sker i Stockholm, via SL och annan form av kollektivtrafik. Man kan göra det enkelt för sig och säga att 25 procent av det som är kvar i princip gäller Göteborg och Malmö, också genom den lokala kollektivtrafiken. Och de 25 procent som blir över är distansresor inom landet och gods.</p><p></p><p>Även med en gigantisk investering innebär det att man egentligen tar bort möjligheten för tusentals svenskar att röra på sig. Det förslag som än så länge är framarbetat - vi får se vad regeringen kommer med - innebär nämligen att det kommer att bli ännu sämre för vägtrafiken. Underhållet blir sämre. År 2033 kommer både järnvägen och vägarna att vara i sämre skick än i dag. Det är det vi har framför oss just nu.</p><p>Därför har vi kristdemokrater sagt nej till höghastighetståg. Vi har även pekat ut de tre projekten och sagt nej till dem. Vi står alltså för vad vi har gjort. Det är också därför vi är beredda att investera i exempelvis norra Sverige.</p>",
    "intressent_id": "",
    "rel_dok_id": "H901TU16",
    "replik": "Y",
    "systemdatum": "2022-09-21 17:24:40"
  }
}