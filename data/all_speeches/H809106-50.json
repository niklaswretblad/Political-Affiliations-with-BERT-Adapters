{
  "anforande": {
    "dok_hangar_id": "5093812",
    "dok_id": "H809106",
    "dok_titel": "Protokoll 2020/21:106 Tisdagen den 13 april",
    "dok_rm": "2020/21",
    "dok_nummer": "106",
    "dok_datum": "2021-04-13 00:00:00",
    "avsnittsrubrik": "Svar på interpellation 2020/21:537 om aktivitet hos arbetssökande",
    "underrubrik": "",
    "kammaraktivitet": "interpellationsdebatt",
    "anforande_id": "354564ff-e2d8-eb11-9153-901b0eac4c78",
    "anforande_nummer": "50",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag ska erkänna en sak. Socialdemokraterna är världsmästare i att höja bidrag. Ni är i en klass för sig, Eva Nordmark. Det finns inget parti i Sverige - möjligtvis Vänsterpartiet - som kan konkurrera med er när det gäller bidragshöjningar. Man kan undra vem i Socialdemokraternas Sverige som ska arbeta och vem som ska betala skatt.</p><p>Då kommer jag tillbaka till det som riksdagens utredningstjänst säger om de stora höjningar av arbetslöshetsersättningen som den här regeringen har gjort med stöd av Centerpartiet, precis som ministern säger. Jo, när man utvärderar det ser man att jämviktsarbetslösheten kommer att öka med ungefär 40 000 personer.</p><p>Vad gjorde regeringen under förra året? Man tog till exempel bort aktivitetsrapporten, man höjde bidragen och man kortade kvalificeringstiden i a-kassan. Det får konsekvenser. Det är det som den här interpellationen handlar om. Rapporten som <em>Dagens </em><em>E</em><em>ko</em> refererade till handlar också om det.</p><p>När det gäller jobbpolitiken är det intressant att ministern lyfter fram extratjänster, som är en av de mest misslyckade arbetsmarknadspolitiska reformerna i Sveriges historia. Det är 6 procent som går till icke-subventionerat jobb från extratjänster. 94 procent gör det inte. Och kostnaden är kanske 10 miljarder.</p><p>Ministern får gärna utveckla hur det har gått med etableringsersättningen, som lanserades för tre år sedan. Snabbspåret för nyanlända skulle förbättra integrationen. Hur har det gått med det? Hur har det gått med traineejobben, som var Stefan Löfvens vallöfte 2014? Jag tror inte ens att de finns kvar. Jag tror att man har lagt ned dem. Så här kan vi fortsätta med punkt efter punkt.</p><p> STYLEREF Kantrubrik \\* MERGEFORMAT Svar på interpellationer</p><p>Ministern har dock helt rätt. Det var därför jag började mitt första inlägg med att säga att det kanske är rättvisare att säga arbetslöshetsminister i stället för arbetsmarknadsminister. Det senare kan nämligen leda tanken fel, till att folk ska få jobb. Det verkar inte vara den här regeringens prioritering. Högst upp på statsrådets lista verkar det inte stå: Hur ska jag få folk i jobb? Om det gjorde det skulle man naturligtvis ta fram någon form av åtgärder som fungerar.</p><p>Om ministern åkte till min hemstad Gävle och träffade några restaurangägare eller till Sandviken och träffade ledande restaurangföretagare där skulle ministern kunna fråga hur det har fungerat med stöden. Jag tror att det skulle bli en chock för ministern att höra hur få av stöden som verkligen har nått fram till dem som behöver det.</p><p>Det finns inget parti som kan konkurrera med Socialdemokraterna i fråga om att höja bidrag. Ni är helt världsunika när det gäller det, med gott stöd av Centerpartiet. Jag läste artikeln om extratjänsterna. Så är det väl när man kohandlar med varandra. Ni har fått ge någonting till Centern, och Centern stöder plötsligt extratjänster, som de har varit genuint kritiska till tidigare.</p><p>Den här interpellationen handlar alltså om hur aktiviteten hos arbetssökande ska öka. Hur ska ministern förmå människor att söka de lediga jobb som finns om det inte lönar sig att arbeta? Jag har inte ens nämnt bensinskattehöjningarna, bonus-malus, försämrad infrastruktur och försämrade reseavdrag, allt som gör det svårare för människor, och att glappet minskar ännu mer mellan att ha ett jobb och att gå på a-kassa.</p><p>Allt annat lika, om vi bara tittar på löneinkomsten, vad tänker ministern göra för att öka aktiviteten hos arbetssökande så att man tar de lediga jobb som finns eller gör sig själv anställbar?</p>",
    "intressent_id": "0588282566419",
    "rel_dok_id": "H810537",
    "replik": "N",
    "systemdatum": "2021-06-29 16:05:45"
  }
}