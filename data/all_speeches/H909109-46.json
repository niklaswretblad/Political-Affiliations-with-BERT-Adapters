{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "dc829754-be2a-ed11-9178-901b0e9b71a8",
    "anforande_nummer": "46",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag vet att Martin Marmgren har jobbat i de här områdena. Det har inte gått jättebra för polisen där. Detta är områden där kriminaliteten fortsatt att urarta. Det är klart att man kan säga: Jag har varit där; jag har sett vad som fungerar. Men det har ju inte fungerat. Det har bara blivit sämre. Då borde även Martin Marmgren fundera över om det finns andra åtgärder att vidta.</p><p>Jag tycker inte att man ska stå i riksdagens kammare och ge sig på enskilda journalister och det de skrivit. Jag betackar mig för det. Det får stå för Dick Erixon.</p><p>Det jag och Sverigedemokraterna som politiskt parti förespråkar är naturligtvis att vi ska ta itu med de parallellsamhällen som vuxit fram, vilket Martin Marmgren sett på nära håll men ändå inte lyckats stävja. Vi måste säkerställa att majoritetssamhället återtar dominansen i Sverige och att vi kuvar de parallellsamhällen som vuxit fram. För att lyckas med detta krävs nya verktyg, och det är Sverigedemokraterna redo att förespråka.</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}