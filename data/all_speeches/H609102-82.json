{
  "anforande": {
    "dok_hangar_id": "5035737",
    "dok_id": "H609102",
    "dok_titel": "Protokoll 2018/19:102 Tisdagen den 11 juni",
    "dok_rm": "2018/19",
    "dok_nummer": "102",
    "dok_datum": "2019-06-11 00:00:00",
    "avsnittsrubrik": "Svar på interpellationerna 2018/19:205 och 206 om kompensation till flygplatser i Norrland vid återinförd flygskatt",
    "underrubrik": null,
    "kammaraktivitet": "interpellationsdebatt",
    "anforande_id": "a2959262-46ca-e911-9123-901b0eac4c78",
    "anforande_nummer": "82",
    "talare": "Edward Riedl (M)",
    "parti": "M",
    "anforandetext": "<p>Fru talman! Tack, ministern, för svaret!</p><p>Skälet till att jag har ställt dessa interpellationer till infrastrukturministern är att när regeringen med Socialdemokraterna och Miljöpartiet införde flygskatten, trots att de visste att den skulle få stora negativa konsekvenser för flygtrafiken i Sverige och slå allra mest och hårdast mot oss i Norrland, utlovade man till slut en kompensation till Norrland. Av denna kompensation har exakt noll kronor betalats ut. Man har avsatt 85 miljoner kronor två gånger, men noll kronor har betalats ut. </p><p>Regeringens kritik som framkommer här är att Moderaterna och Kristdemokraterna i sin budget avskaffade kompensationen. Men det har helt enkelt att göra med att vi också tog bort flygskatten. Då behövde vi ju inte kompensera för detta. Det är bakgrunden till det hela.</p><p>Fru talman! Norrland betalar 100 procent av sin del när det gäller flygskatten. Norrland betalar 100 procent av sin del när det gäller de bensinskattehöjningar och dieselskattehöjningar som den här regeringen har gjort. Norrland betalar 100 procent av sin del när det gäller alla de straffskatter denna regering har infört på avstånd och som slår allra mest mot oss som bor i Norrland. Men regeringen har betalat ut exakt noll kronor av det som skulle kompensera för de stora negativa effekter som flygskatten skulle få. Det tycker jag, fru talman, är väldigt dåligt av denna regering.</p><p>Man inför skatter. Man inför straffskatter. Man riktar spetsen mot dem som har allra mest avstånd att hantera, och man lovar sedan en kompensation som man inte ens betalar ut. Det tycker jag är svagt, fru talman.</p><p>Jag förstår ministerns svar. Han kan inte svara något annat än han har gjort, för man har inte betalat ut pengarna. Men jag skulle önska att regeringen sa: Nej, vi har insett att den politik vi bedriver slår hårt mot er i Norrland. Den kompensation vi har lovat er för att åtminstone täcka en del av det negativa tänker vi faktiskt betala ut. Men, fru talman, det säger inte ministern i sitt svar.</p><p>Jag kan lova alla som lyssnar på denna debatt att jag i kammaren tänker jaga infrastrukturministern och regeringen, så att man betalar ut en liten, liten skärva av ersättning för de stora negativa konsekvenser som regeringens politik medför för Norrland.</p>",
    "intressent_id": "0273506284025",
    "rel_dok_id": "H6C120190611ip",
    "replik": "N",
    "systemdatum": "2019-08-29 12:19:32"
  }
}