{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "(forts. från § 7) Svar på interpellation 2020/21:884 om konvertering av utländska betyg",
    "underrubrik": "",
    "kammaraktivitet": "",
    "anforande_id": "48c1f047-4549-ec11-915f-901b0eac4c70",
    "anforande_nummer": "106",
    "talare": "Kristina Axén Olin (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är Universitets- och högskolerådet, UHR, som svarar att det är regeringen som har gett dem i uppdrag att bedöma betyg från utlandet så att de blir likvärdiga och rättvist bedömda och att alla som söker en utbildning i Sverige ska ha samma chans att antas oavsett i vilket land de har fått sina betyg. Men sedan gör de även tolkningen att eftersom det är 12 procent i USA som har högsta betyg, jämfört med 0,3 procent i Sverige, räknas deras betyg automatiskt ned en hel poäng. Kommer man med ett A i alla ämnen från USA räknas det som 19 poäng i Sverige jämfört med om man har högsta betyg i Sverige då det är 20 poäng. </p><p>Nej, fru talman, det är inte Moderaterna som ska sätta betyg på elever eller göra omvandlingstabellerna. Men det är inte heller Socialdemokraterna som ska göra det, vilka UHR nu skyller på. </p><p>Jag tror att detta är helt orimligt för de flesta människor. En spade ska vara en spade. Ett A i USA ska vara ett A i Sverige. Jag tycker inte att det är konstigare än så. Jag tycker att detta är obegripligt. </p><p>Statsrådet står här själv och pratar om att det ska vara lika villkor och att det ska vara jämlikt. Det är precis det som det inte är nu, utan vi gör en egen nedräkning bara för att det annars skulle vara fler som kom in på utbildningar med betyg från USA för att det är en större andel som har högsta betyg där. </p><p>Som svensk skäms jag. Jag vill att vi ska få hem våra svenska studenter som har bott utomlands och blivit berikade och fått kontakter över hela världen. Jag vill att de ska vara stolta över Sverige och att de ska komma tillbaka och gå på högskola här i stället för att de nu väljer att inte flytta tillbaka till Sverige för att vi har ett helt obegripligt system att misskreditera dem som har valt att gå i en skola i ett annat land. Det är skämmigt. </p><p>(Applåder)</p>",
    "intressent_id": "0502490570219",
    "rel_dok_id": "",
    "replik": "N",
    "systemdatum": "2021-11-19 15:31:26"
  }
}