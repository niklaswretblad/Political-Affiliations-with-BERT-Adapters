{
  "anforande": {
    "dok_hangar_id": "5080612",
    "dok_id": "H80964",
    "dok_titel": "Protokoll 2020/21:64 Torsdagen den 14 januari",
    "dok_rm": "2020/21",
    "dok_nummer": "64",
    "dok_datum": "2021-01-14 00:00:00",
    "avsnittsrubrik": "Frågestund",
    "underrubrik": "Krisledning och nedläggning av flygplatser",
    "kammaraktivitet": "frågestund",
    "anforande_id": "5c5d331e-8186-eb11-914b-901b0eac4c70",
    "anforande_nummer": "99",
    "talare": "Åsa Coenraads (M)",
    "parti": "M",
    "anforandetext": "<p>Fru talman! Kris och krisledning är just nu en högaktuell fråga. Under årets pandemikris har det blivit uppenbart att den svenska krisledningen behöver totalrenoveras.</p><p>Under förra året pekade regeringen ut ett antal flygplatser runt om i Sverige som beredskapsflygplatser - men långt ifrån alla. Nu står dessvärre ett antal flygplatser under nedläggningshot. En av dem är Västerås flygplats. Västmanland som region kommer vid en eventuell nedläggning inte att kunna ta emot ambulansflyg eller organdonationer. Regionen kommer också att sakna brandflyg, något som vi vet spelade en avgörande roll under den stora branden i Sala 2014.</p><p></p><p>I en tid då vi investerar i och satsar på svensk kris- och försvarsförmåga är det ett mysterium att regeringen ser på när svensk infrastruktur nedmonteras. Jag vill därför fråga statsrådet Per Bolund hur samhället snabbt ska kunna agera vid ett fientligt angrepp när krisledningen uppenbarligen inte fungerar.</p>",
    "intressent_id": "0564126739422",
    "rel_dok_id": "H8C120210114fs",
    "replik": "N",
    "systemdatum": "2021-03-16 18:58:28"
  }
}