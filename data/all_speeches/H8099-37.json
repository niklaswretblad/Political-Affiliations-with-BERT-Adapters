{
  "anforande": {
    "dok_hangar_id": "5067417",
    "dok_id": "H8099",
    "dok_titel": "Protokoll 2020/21:9 Torsdagen den 17 september",
    "dok_rm": "2020/21",
    "dok_nummer": "9",
    "dok_datum": "2020-09-17 00:00:00",
    "avsnittsrubrik": "Statsministerns frågestund ",
    "underrubrik": "Åtgärder mot gängkriminaliteten",
    "kammaraktivitet": "statsministerns frågestund",
    "anforande_id": "75bb7eea-620d-eb11-9146-901b0e9b71a8",
    "anforande_nummer": "37",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! För att knäcka gängkriminaliteten krävs det några saker. Det krävs tillräckligt dimensionerad polis, och den ska ha tillräckligt med verktyg. Det krävs att lagar skärps. Och det krävs att vi bromsar inflödet till kriminalitet. Det är tre bärande element.</p><p>Poliser har vi aldrig haft så många som vi har just nu. Men vi behöver fler. Jag har för mig att polisutbildningen krympte till ett minimum under Kristerssons första år som statsråd. Antalet platser på utbildningen har aldrig varit så lågt som då. Nu har vi fördubblat antalet platser på polisutbildningen och anställt fler poliser. Vi ska ha fler poliser. Polisen har också fått verktyg.</p><p>Vi har skärpt 50 lagar och tillfört 20 nya brottsrubriceringar. Vi arbetar naturligtvis också med det som är förebyggande.</p><p>Att göra är också att komma överens. Här, liksom på ett antal andra områden, har Moderaterna inte lyckats sitta kvar vid förhandlingsbordet och faktiskt komma överens. Det polisen säger till oss är nämligen: \"Hitta nu de långsiktiga, breda överenskommelserna som håller oavsett vem som har regeringsmakten!\" Det orkar Moderaterna inte med.</p><p>Vi gör, och vi kommer att fortsätta göra. Gängkriminaliteten ska knäckas.</p><p>Jag har inte hunnit titta på Moderaternas tiopunktsprogram. Men jag har sett en sak där man igen är tvåa på bollen. Det handlar om att fler gängmedlemmar ska utvisas. Det tycker vi, och vi är på den bollen och utreder det.</p><p>Det går bra att föreslå. Vi vill gärna ha förslag på fler saker. Men det skulle också vara bra om vi någon gång kunde sätta oss ned och göra en överenskommelse om något som vi ska fortsätta med. Gängen ska knäckas.</p><p>(Applåder)</p>",
    "intressent_id": "0218878014918",
    "rel_dok_id": "H8C120200917sf",
    "replik": "N",
    "systemdatum": "2020-10-13 16:47:18"
  }
}