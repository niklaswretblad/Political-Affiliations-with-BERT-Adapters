{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:135 om immateriellt kulturarv och biologisk mångfald i fäbodmiljöer",
    "underrubrik": "",
    "kammaraktivitet": "interpellationsdebatt",
    "anforande_id": "e072ad45-d085-ec11-9163-901b0eac4c70",
    "anforande_nummer": "28",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Herr ålderspresident! Tack, Cassandra Sundin, för en givande debatt i detta viktiga och intressanta ämne.</p><p>Regeringen vill främja ett kulturarv som bevaras, används och utvecklas eftersom det bidrar till att möjliggöra ett samhälle som erbjuder alla människor delaktighet, inkludering och jämlikhet.</p><p>Fäbodarna, fäbodkulturen och fäbodbruket är en viktig del av kulturarvet. Många aktörer bidrar till att fäbodarna och fäbodkulturen kan bevaras och hållas levande för att föras vidare till kommande generationer. Utan det arbete och de resurser som ideella krafter lägger ned för att kulturarvet ska bevaras, användas och utvecklas skulle många berättelser gå förlorade och kunskapen om vårt samhälle vara bristfälligt.</p><p>Jag bedömer att det finns goda förutsättningar för arbetet med att bevara immaterialrätt, kulturarv och biologisk mångfald i våra fäbodmiljöer genom de olika formerna för skydd och tryggande som finns, genom de statliga bidragen och inte minst genom de ideella aktörer som upprätthåller dessa kulturmiljöer som för vidare kulturarvet i sitt engagemang och sina arbetsinsatser.</p><p>Jag vill passa på att tacka för en mycket engagerad och viktig debatt. Jag vill också passa på, precis som Cassandra, att önska herr ålderspresidenten och hela presidiet en riktigt god jul.</p><p>Interpellationsdebatten var härmed avslutad. </p>",
    "intressent_id": "0321691108412",
    "rel_dok_id": "H910135",
    "replik": "N",
    "systemdatum": "2022-02-04 16:37:22"
  }
}