{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Utbetalning av ersättning för personlig assistans endast vid tillstånd",
    "underrubrik": "",
    "kammaraktivitet": "ärendedebatt",
    "anforande_id": "8e851f8f-a231-ec11-915b-901b0eac4c78",
    "anforande_nummer": "73",
    "talare": "Pia Steensland (KD)",
    "parti": "KD",
    "anforandetext": "<p>Herr ålderspresident! Jag tackar så mycket för Mikael Dahlqvists anförande. </p><p>Jag instämmer i att det är otroligt viktigt att vi får lagstiftningen på plats, och jag önskar att den hade funnits tidigare. Det får inte vara så att det finns uppenbara luckor där kriminella kan utnyttja den livsviktiga insats som görs för att hjälpa människor till ett bra liv.</p><p>Jag vill höra ledamoten reflektera över om tvåveckorsöverlappningen kan vara för kort för att den enskilda personen ska hitta en ny anordnare. Man kan förstå att det kan bli turbulent i livet när det uppdagas att det finns problem i tillståndsgivningen för den anordnare som har anlitats tidigare. Det kan vara problematiskt att lära upp en ny assistent så att livet blir tryggt. Anser ledamoten att tvåveckorsperioden kommer att vara tillräcklig?</p><p>Herr ålderspresident! Ledamoten Dahlqvist nämnde i sitt anförande de förstärkningar som regeringen gör i budgeten i fråga om de ekonomiska ersättningarna för stärkt assistans. Vi kristdemokrater välkomnar dem, och de är jättebra. Men jag vill också fråga om regeringen är villig att gå oss till mötes i de delar som är så viktiga, nämligen att alla grundläggande behov ska vara assistansberättigade i sin helhet.</p>",
    "intressent_id": "0465804601318",
    "rel_dok_id": "H901SoU2",
    "replik": "Y",
    "systemdatum": "2021-10-20 14:38:40"
  }
}