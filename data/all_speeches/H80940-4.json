{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "b56dfcf1-df3e-eb11-914a-901b0e9b71a8",
    "anforande_nummer": "4",
    "talare": "Jessika Roswall (M)",
    "parti": "M",
    "anforandetext": "<p>Fru talman! Tack, statsministern, för beskedet!</p><p>Man blir provocerad av Polens och Ungerns agerande. Jag tänkte också lyfta fram en annan fråga som statsministern lyfte fram först i sin återrapport.</p><p>För några veckor sedan drabbades Frankrike och Österrike av avskyvärda terrorattacker. Det är viktigt att vi står upp för varandra, visar solidaritet och fördömer terrorismen oavsett vilket slags terrorism det handlar om.</p><p>Terrorism utgör ett hot mot vårt samhälles grundläggande värderingar. Här spelar EU och vår gemenskap roll. När EU arbetar tillsammans gör det skillnad. Det är viktigt att vi har ett konsekvent agerande och är tydliga i våra signaler.</p><p>I presskonferensen som Charles Michel höll lyfte han bland annat fram striktare ramverk för onlineplattformar. Det är någonting som Moderaterna har lyft fram bland annat för att kunna spara datatrafik. Det är bra.</p><p>Det finns en rad andra åtgärder som vi också måste titta på. Det gäller finansiering, stärkning av Europol, europeisk spärrlista för hatpredikanter och så vidare.</p><p>Vad tänker statsministern att han ska lyfta fram i diskussionerna?</p>",
    "intressent_id": "0718034011110",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}