{
  "anforande": {
    "dok_hangar_id": "5080110",
    "dok_id": "H80962",
    "dok_titel": "Protokoll 2020/21:62 Tisdagen den 12 januari",
    "dok_rm": "2020/21",
    "dok_nummer": "62",
    "dok_datum": "2021-01-12 00:00:00",
    "avsnittsrubrik": "Svar på interpellation 2020/21:176 om Folkrepubliken Kinas agerande i Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "2deba563-8f77-eb11-914b-901b0eac4c70",
    "anforande_nummer": "59",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag håller helt med Hans Wallmark om att det är viktigt att ta upp Taiwan, att prata både om det som sker i Hongkong och om de risker som finns för Taiwan och att diskutera det i denna kammare.</p><p>Kinas starkare ställning påverkar fler och fler frågeområden. För svensk del är det viktigt att EU och Sverige med den Kinastrategi som riksdagen antog 2016 upprätthåller bred enighet gentemot Kina. Jag tror att det är bra att vi är eniga i kammaren, och jag tror att det är bra att vi både i EU och tillsammans med de länder som Hans Wallmark nämnde försöker påverka Kina - också när det sker illavarslande saker.</p><p>Det är viktigt att det transatlantiska samarbetet är starkt också när det gäller Kina. Där, precis som i många andra frågor, hoppas jag på den nya administrationen och att vi ska kunna ha ett bra samarbete.</p><p>Det finns en ovisshet om utvecklingen på medellång och lång sikt när det gäller Kina, men det är helt klart att Kina försöker öka sitt globala inflytande på olika sätt. Samtidigt har Kina en rad interna utmaningar, och man har ett politiskt system som inte kan lösa interna konflikter. Det som sker i Kina får då globala följder och återverkningar i stora delar av världen. Kina är en multilateral och mycket inflytelserik aktör. Jag tycker mig också ha sett att när USA dragit sig tillbaka har Kina gått framåt i flera multilaterala organisationer - inte minst Världshälsoorganisationen, som är särskilt aktiv nu eftersom vi har en pandemi.</p><p>Precis som Hans Wallmark är jag orolig för Taiwans ställning. Vi har sedan väldigt lång tid, under både socialdemokratiskt ledda och moderatledda regeringar, haft ett bra utbyte med Taiwan. Senast tog vi emot den taiwanesiska forskningsministern här i Sverige därför att det är ett bra utbyte. Vi tycker att det är viktigt att Taiwans befolkning får inflytande över sin egen situation.</p><p></p><p>Med det sagt fortsätter regeringen med den så kallade ett-Kina-politiken tillsammans med övriga EU-länder, vilket naturligtvis sätter vissa begränsningar för formaliteterna.</p>",
    "intressent_id": "0992800527915",
    "rel_dok_id": "H810176",
    "replik": "N",
    "systemdatum": "2021-02-25 18:32:55"
  }
}