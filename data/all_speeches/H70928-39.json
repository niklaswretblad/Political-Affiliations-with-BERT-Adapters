{
  "anforande": {
    "dok_hangar_id": "5046372",
    "dok_id": "H70928",
    "dok_titel": "Protokoll 2019/20:28 Torsdagen den 7 november",
    "dok_rm": "2019/20",
    "dok_nummer": "28",
    "dok_datum": "2019-11-07 00:00:00",
    "avsnittsrubrik": "Frågestund",
    "underrubrik": "Frisläppande av utvisningsdömda personer",
    "kammaraktivitet": "frågestund",
    "anforande_id": "3b111823-5b10-ea11-912c-901b0e9b71a8",
    "anforande_nummer": "39",
    "talare": "Johan Forssell (M)",
    "parti": "M",
    "anforandetext": "<p>Fru talman! Vi har de senaste dagarna kunnat ta del av hur sex personer som alla har dömts till utvisning har släppts fria på grund av att utvisningarna inte kan verkställas.</p><p>Det rör sig tyvärr inte om vilka personer som helst utan om personer som av Säkerhetspolisen bedöms utgöra ett hot mot rikets säkerhet. I den här gruppen finns till och med en person som tidigare har blivit dömd för terrorrelaterad brottslighet.</p><p>Jag tror att väldigt många människor i vårt land, inklusive jag själv, ställer sig frågan hur det egentligen kan få gå till på det här sättet. Hur kommer det sig att personer som bedöms vara säkerhetshot ändå är fria att röra sig på gator och torg?</p><p>Än märkligare blir det mot bakgrund av att problemen inte är nya. Redan i mars 2017 larmade Säkerhetspolisen om problemet. Ändå dröjde det ett och ett halvt år innan regeringen vidtog några som helst åtgärder, och fortfarande verkar en ny lagstiftning ligga flera år framåt i tiden.</p><p> STYLEREF Kantrubrik \\* MERGEFORMAT Frågestund</p><p>Hur, Ibrahim Baylan, förklarar ni denna återkommande passivitet i frågor om rikets säkerhet?</p>",
    "intressent_id": "0126797549328",
    "rel_dok_id": "H7C120191107fs",
    "replik": "N",
    "systemdatum": "2019-11-26 15:44:16"
  }
}