{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "feffc269-2f40-e911-9116-901b0eac4c78",
    "anforande_nummer": "63",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! Centerpartiet hade att välja mellan två onda ting. Det ena var att släppa fram en regering där Sverigedemokraterna uppenbart inte skulle ha bara ett litet finger med i spelet. När jag hör Markus Wiechel förstår jag att de önskar sig ett stort finger eller hela handen på ratten för en regering. Det var inget vi var beredda att medverka till. Vi står för liberala värden och för en politik som har gjort att Sverigedemokraterna uppenbarligen ser oss som sina huvudmotståndare. Det var skälet.</p><p>Fru talman! Jag hör att Markus Wiechel talar om procentsatser. Men jag läser i Markus Wiechels egna handlingar och ser också där en procentsats. Den är lägre än vår, men det är fortfarande en procentsats: 0,75 procent i stället för 1 procent av bni. </p><p>Att vi har valt att gå den vägen handlar naturligtvis om att vi har ett samarbete om budgeten. Är det något som kammaren och riksdagen kommer att få besluta om är det nivån på biståndet, och det har vi klargjort eftersom det är en viktig signal inför framtiden.</p><p>Fru talman! När jag ändå har ett replikskifte med Markus Wiechel är jag intresserad av att få höra om en sak. Han nämnde att de vill ha ett förbund, en allians, med Finland. Hur kan Markus Wiechel och Sverigedemokraterna då anse att Sverige ska vara militärt alliansfritt?</p>",
    "intressent_id": "0155487380917",
    "rel_dok_id": null,
    "replik": "Y",
    "systemdatum": "2019-03-06 17:47:08"
  }
}