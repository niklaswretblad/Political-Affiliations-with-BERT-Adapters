{
  "anforande": {
    "dok_hangar_id": "5058295",
    "dok_id": "H70990",
    "dok_titel": "Protokoll 2019/20:90 Torsdagen den 19 mars",
    "dok_rm": "2019/20",
    "dok_nummer": "90",
    "dok_datum": "2020-03-19 00:00:00",
    "avsnittsrubrik": "Statsministerns frågestund",
    "underrubrik": "Prognos för coronavirusets spridning i Sverige",
    "kammaraktivitet": "statsministerns frågestund",
    "anforande_id": "f8699906-a18f-ea11-9132-901b0eac4c78",
    "anforande_nummer": "30",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! När vi ser på vad som kommer att behöva göras är det klart att vi också tänker på nästa steg och nästnästa steg. De som dock ska göra bedömningen av hur smittan sprider sig och av eventuella dödsfall är expertmyndigheterna. Det finns olika scenarier. Det ser olika ut i omvärlden. Antalet dödsfall per hundra tusen eller så skiljer sig åt - ganska rejält faktiskt.</p><p> STYLEREF Kantrubrik \\* MERGEFORMAT Statsministerns frågestund</p><p>Detta vill jag alltså överlåta till expertmyndigheterna. Däremot ska vi se till att de som behöver sjukvård ska få sjukvård. En bedömning är att det är ungefär 10 procent som kommer att behöva sjukvård - det är inte detsamma som intensivvård. Därför måste vi se till att resurserna finns där ute.</p><p>Av det skälet fattade vi beslut om att meddela regioner och kommuner att det nu är löpande räkning som gäller. Detta får aldrig fastna i pengar och ekonomiska resurser. De merkostnader som regionerna får med anledning av detta tar staten ansvar för. Det här får aldrig vara någon flaskhals.</p><p>Det pågår också planering för hur man ska kunna gradera upp personal.</p><p>Vi hörde exempelvis i söndagens <em>Agenda</em> chefsläkaren i Stockholmsregionen berätta hur man från ett visst antal intensivvårdsplatser i dag kan växla upp ganska snabbt med ytterligare 50 procent och på lite sikt ännu fler.</p><p>Den koordineringen pågår så att vi vet att det ska finnas sjukvårdsresurser. Det är det viktiga.</p><p>Vi måste dock alltid ta höjd för att det här är ett virus som inte har funnits förut. Därför är det oerhört osäkert. Det innebär att ingen med bestämdhet kan säga att så här många kommer att drabbas och så här många behöver sjukvård. Vi ska se till att ta höjd för att det blir värre än vad det är.</p>",
    "intressent_id": "0218878014918",
    "rel_dok_id": "H7C120200319sf",
    "replik": "N",
    "systemdatum": "2020-05-06 15:54:38"
  }
}