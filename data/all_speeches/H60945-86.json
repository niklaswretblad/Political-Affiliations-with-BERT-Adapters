{
  "anforande": {
    "dok_hangar_id": "5021030",
    "dok_id": "H60945",
    "dok_titel": "Protokoll 2018/19:45 Torsdagen den 31 januari",
    "dok_rm": "2018/19",
    "dok_nummer": "45",
    "dok_datum": "2019-01-31 00:00:00",
    "avsnittsrubrik": "Frågestund",
    "underrubrik": "Åtgärder mot förseningar i postgången",
    "kammaraktivitet": "frågestund",
    "anforande_id": "391874f8-c239-e911-9116-901b0eac4c78",
    "anforande_nummer": "86",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Tack, Gustaf Lantz, för en väldigt viktig fråga! </p><p>Vi måste alla kunna lita på att posten kommer fram och att den kommer fram i tid. Självklart är det otroligt allvarligt om räkningar och liknande inte kommer till oss, så att vi kan betala dem i tid.</p><p>Här har vi en postlagstiftning som är väldigt tydlig. Vi ska kunna lita på posten oavsett om den sköts av ett statligt bolag eller av ett privat bolag.</p><p>Det finns också en tillsynsmyndighet, Post- och telestyrelsen, som har ansvar att se till att lagstiftningen efterföljs. Jag noterar att de också har inlett en granskning av postutdelningen i Uppsala för att se vad som har gått fel. Man konstaterar att störningar kan uppstå. Det har hänt förut också, vid extremväder eller liknande. Däremot är längre avbrott av den typ som vi har sett inte acceptabla.</p><p>Jag tycker att det är bra att man nu har inlett en granskning för att ta reda på vad som har gått fel och också kan komma med krav om att felen ska åtgärdas. Jag noterar också att Citymail har sagt att de som har drabbats kan skicka in sina anspråk till bolaget. Det är väl min uppmaning till dem som har påverkats negativt här.</p>",
    "intressent_id": "0956444284814",
    "rel_dok_id": "H6C120190131fs",
    "replik": "N",
    "systemdatum": "2019-02-26 13:35:46"
  }
}