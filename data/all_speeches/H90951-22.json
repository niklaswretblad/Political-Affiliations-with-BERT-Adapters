{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8565139e-2ab4-ec11-9167-901b0eac4c78",
    "anforande_nummer": "22",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Produktionen av el i Sverige är billig. Det kostar från några ören per kilowattimme att producera el i Sverige. Men för elkunderna den här vintern har det kostat upp till 6 kronor att köpa elen. Anledningen till det är att den billiga svenska elen kan exporteras till marknader i EU som har ett högre elpris. Det tjänar förstås kraftbolagen på. Sedan behöver vi konkurrera med det priset och i vår tur betala ett ännu högre pris för att få tillbaka vår egen el, som vi har investerat i och producerat. Det här handlar om den integrerade elmarknaden i Europa, som den här regeringen aktivt har velat bygga sig in i.</p><p>Frankrike kom i höstas med ett förslag om att det inte borde vara så. Varje lands egna förutsättningar behöver definiera priset. Varför är regeringen emot detta? Varför har man motverkat detta? Varför ska de tyska gaspriserna definiera de svenska elpriserna?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}