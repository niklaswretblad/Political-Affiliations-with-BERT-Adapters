{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "cd829754-be2a-ed11-9178-901b0e9b71a8",
    "anforande_nummer": "31",
    "talare": "Johan Forssell (M)",
    "parti": "M",
    "anforandetext": "<p>Fru talman! Vi diskuterar ett väldigt allvarligt ämne i dag. Men det blir faktiskt nästan komiskt att höra den högst ansvarige för rättsväsendet i den här debatten.</p><p>Fru talman! När Morgan Johansson själv var i opposition var han väldigt tydlig med att den dåvarande regeringen inte skulle skylla ifrån sig. Han var glasklar med att den skulle ta ansvar och att den var ansvarig för de brister som då fanns i rättsväsendet. Det finns i otaliga kammarprotokoll, så det behöver vi inte diskutera.</p><p>Men i dag när samma person själv har varit justitieminister under längre tid, i nästan åtta år, än de han då kritiserade lyser självkritiken med sin totala frånvaro. Morgan Johansson verkar inte vara ansvarig för någonting alls. Alla brister verkar vara någon annans fel. Eller så ska de utredas. Polisen kanske har gjort något fel, och naturligtvis den förra borgerliga regeringen. Jag bara väntar på att få höra att regeringen Bildt säkert också hade något ansvar.</p><p></p><p>Vi kan vara säkra på en sak. Den person som själv har varit justitieminister sedan 2014 verkar enligt sig själv inte ha något som helst ansvar. Det har gått så långt så att man till och med far med osanning. År 2013 var jag riksdagsledamot och satt i försvarsutskottet, faktiskt tillsammans med fru talmannen, och hade varit sådan under flera års tid.</p><p>Fru talman! Det är uppenbart att det finns stora brister i vårt rättsväsen i dag. Vi har flera hundra skadade poliser efter kravallerna. De var för få. De hade inte rätt lagstiftning till skydd för sig själva. De saknade uppenbara verktyg, till exempel vattenkanoner och beanbags. Det var den typen av saker som hade behövts där och då. Det är helt uppenbart.</p><p>Nu är det viktigt att dra lärdom av detta och förändra det. Vi moderater har i vår budget anslagit medel för det så att rättsväsendet alltid ska kunna ta ett kliv framåt.</p>",
    "intressent_id": "0126797549328",
    "rel_dok_id": "",
    "replik": "N",
    "systemdatum": "2022-09-02 14:54:39"
  }
}