{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Ett förtydligat statligt ansvar för vissa kärntekniska verksamheter ",
    "underrubrik": "",
    "kammaraktivitet": "",
    "anforande_id": "7c248147-10bd-ea11-9135-901b0eac4c70",
    "anforande_nummer": "105",
    "talare": "Lars Thomsson (C)",
    "parti": "C",
    "anforandetext": "<p>Herr talman! Tack för synpunkterna, Alexandra Anstrell!</p><p>När det gäller risken för elbrist beror det på vilka glasögon man tar på sig. I det halvlånga perspektivet, på några års sikt, har vi historiskt - de senaste två åren - haft ett rekordöverskott av elproduktion. Vi har exporterat mer än någonsin: 15-20 terawattimmar.</p><p>För att ta ett exempel vet vi att vindkraften framgent kommer att byggas ut och mer än fördubblas med redan fattade investeringsbeslut. Fram till 2023 har vi nästan 45 terawattimmar i produktion. Det går alltså från runt 20 till 45 terawattimmar med de fattade besluten.</p><p> STYLEREF Kantrubrik \\* MERGEFORMAT Ett förtydligat statligt ansvar för vissa kärn-tekniska verksamheter</p><p>Risken för elbrist bedömer jag som väldigt liten, vilket jag tycker att också Energimyndigheten gör. Däremot kan det bli effektbrist, men det beror mer på att vi har bristfällig överföringskapacitet i landet. Vi har helt enkelt varit för svaga när det gäller att investera i ledningsnät under lång tid. Även om Svenska kraftnät och andra har gjort en kraftig uppryckning under de senaste åren ligger vi efter. Det är en långsiktig planering som vi nu får sota lite för, så det är inte riktigt samma sak.</p>",
    "intressent_id": "0853831481615",
    "rel_dok_id": "",
    "replik": "Y",
    "systemdatum": "2020-07-03 11:34:16"
  }
}