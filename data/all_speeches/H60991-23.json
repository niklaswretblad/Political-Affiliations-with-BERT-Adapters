{
  "anforande": {
    "dok_hangar_id": "5033831",
    "dok_id": "H60991",
    "dok_titel": "Protokoll 2018/19:91 Måndagen den 13 maj",
    "dok_rm": "2018/19",
    "dok_nummer": "91",
    "dok_datum": "2019-05-13 00:00:00",
    "avsnittsrubrik": "Återrapportering från Europeiska rådets möte den 9 maj",
    "underrubrik": null,
    "kammaraktivitet": null,
    "anforande_id": "fa08b677-0e86-e911-9121-901b0e9b71a0",
    "anforande_nummer": "23",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Det konkreta arbetet ligger helt riktigt framför oss. Sibiudeklarationen i all ära, men det är nu efteråt som det ska ske. </p><p>Nu pågår arbete när det gäller flera av dessa perspektiv. Jag tänker på klimatet, på migrationen och på säkerhetsarbetet. Det är inte helt och hållet en nystart. Men det är helt rätt att det efter Europaparlamentsvalen - med ett nytt Europaparlament, med en ny kommission, med en ny kommissionsordförande, med en ny ordförande för Europeiska rådet och så vidare - måste till ett rejält nytag. </p><p>Dessa har lite olika karaktär. När det gäller Ungern fortsätter det förfarande som finns reglerat i fördraget om hur detta ska hanteras. Men det är nog så viktigt att nu återigen se till att värderingarna efterlevs, annars underminerar vi hela unionen.</p><p>Brexit lever sitt eget liv, om man får uttrycka sig på det sättet, och det är bara att se till att vi alla hjälps åt att göra det så pragmatiskt och så bra som möjligt. Just nu ser det inte bra ut; det är bara att erkänna. Det finns faktiskt en risk för en krasch ut ur EU. Det vore väldigt allvarligt, både för EU och för Storbritannien, men framför allt för Storbritannien. </p><p>Många hade sett fram emot att budgetdiskussionen skulle hinna klaras av i år. Jag har aldrig trott på den möjligheten, och det kommer inte heller att bli så av de skäl som Bengt Eliasson också här pekar på. Vi har olika syn på inte minst vad det ska kosta att inte följa EU:s regelverk. </p><p>Jag ser dock en liten förstärkning av det antal länder som tycker att det också måste kosta om man inte står upp för gemensamt fattade beslut. Därmed inte sagt att det finns någon enhällighet för det. Men det är en faktor som inte minst några av de stora länderna också har fört fram mycket tydligt. Där har vi alltså stöd för detta synsätt. Men det återstår många svåra diskussioner innan det är klart. </p>",
    "intressent_id": "0218878014918",
    "rel_dok_id": null,
    "replik": "N",
    "systemdatum": "2019-06-03 16:47:46"
  }
}