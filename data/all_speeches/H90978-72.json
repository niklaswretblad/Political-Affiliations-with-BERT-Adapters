{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Frågestund",
    "underrubrik": "Oseriösa aktörer i offentliga upphandlingar",
    "kammaraktivitet": "frågestund",
    "anforande_id": "b3649a50-80d0-ec11-9170-0090facf175a",
    "anforande_nummer": "72",
    "talare": "Alexander Ojanne (S)",
    "parti": "S",
    "anforandetext": "<p>Fru talman! Jag riktar min fråga till statsrådet Ida Karkiainen. </p><p>Jag har förhandlat fackligt inom entreprenadbranschen och anläggningsbranschen i många år nu, och jag har sett många företag och företagare som sliter hårt för att göra rätt för sig. Men jag har också sett många skumraskföretag som behandlar sin personal väldigt illa och kommer undan med det. </p><p> STYLEREF Kantrubrik \\* MERGEFORMAT Frågestund</p><p>Vad som har slagit mig är att det alldeles för ofta är offentliga upphandlingar som ser till att hålla dessa företag under armarna och ser till att de överlever. Detta skadar förtroendet för det offentliga. Det snedvrider konkurrensen så att seriösa företag slås ut. Ur mitt perspektiv gör det framför allt att våra medlemmar, LO-medlemmarna, inte får sina inbetalda tjänstepensioner, inte får rätt löner och inte får sina inbetalda sociala avgifter.</p><p>Min fråga är: Delar statsrådet den här bilden, och vad gör i så fall statsrådet för att komma till rätta med oseriösa aktörer i offentliga upphandlingar?</p>",
    "intressent_id": "0751280022025",
    "rel_dok_id": "H9C120220303fs",
    "replik": "N",
    "systemdatum": "2022-05-10 18:43:58"
  }
}