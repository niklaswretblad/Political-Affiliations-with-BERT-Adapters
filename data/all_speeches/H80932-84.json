{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Svar på interpellation 2020/21:91 om techjättarna och elnätet",
    "underrubrik": "",
    "kammaraktivitet": "interpellationsdebatt",
    "anforande_id": "c0701ac5-f533-eb11-914a-901b0e9b71a8",
    "anforande_nummer": "84",
    "talare": "Lorena Delgado Varas (V)",
    "parti": "V",
    "anforandetext": "<p>Fru talman! Energiminister Ygeman konstaterar att Sverige har historiskt stora elöverskott men att det finns områden i Sverige där elnätskapaciteten inte klarar av anslutning av nya industrier utan att det görs nätförstärkningar. Det är precis det som de journalister på Aftonbladet som har gjort den här undersökningen pekar på; man har gett tillstånd att bygga energislukande serverhallar i områden där det redan i dag råder brist på nätkapacitet. I artiklarna nämns även att Amazon redovisat hur stora tillgångar deras serverhallar kräver. De behöver bygga stora dieselgeneratorer som motsvarar förbrukningen i händelse av strömavbrott.</p><p>Är det hit kundernas miljoner ska gå, och i utbyte mot vad? Vi vet att detta inte genererar den mängd jobb som man tänkt sig. Vi vet också att en del av dessa företag är skadliga både för näringslivsutvecklingen och för arbetares rättigheter. Jag noterar att ministern inte nämner Amazon i sitt svar. Det är viktigt att inte backa upp sådana företag, till skillnad från Northvolt, ett företag som bidrar till omställningen.</p><p></p><p>Är detta vägen framåt - att ge tillstånd till energislukande företag i områden där det råder kapacitetsbrist?</p>",
    "intressent_id": "0852475703226",
    "rel_dok_id": "H81091",
    "replik": "N",
    "systemdatum": "2020-12-01 17:54:37"
  }
}