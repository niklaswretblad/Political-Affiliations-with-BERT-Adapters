{
  "anforande": {
    "dok_hangar_id": "5023951",
    "dok_id": "H60961",
    "dok_titel": "Protokoll 2018/19:61 Torsdagen den 7 mars",
    "dok_rm": "2018/19",
    "dok_nummer": "61",
    "dok_datum": "2019-03-07 00:00:00",
    "avsnittsrubrik": "Frågestund",
    "underrubrik": "En statlig e-legitimation",
    "kammaraktivitet": "frågestund",
    "anforande_id": "515bc97a-7651-e911-911c-0090facf175a",
    "anforande_nummer": "54",
    "talare": "Ingela Nylund Watz (S)",
    "parti": "S",
    "anforandetext": "<p>Fru talman! För ungefär ett år sedan presenterade Utredningen om effektiv styrning av nationella digitala tjänster i en samverkande förvaltning - långt namn men viktig utredning - sitt slutbetänkande. Det överlämnades till statsrådet Ardalan Shekarabi. Nu är det ju Anders Ygeman som i regeringen har ansvar för digitaliseringsfrågorna, så därför går min fråga till honom.</p><p>I betänkandet behandlades frågan om en statlig e-legitimation. Med utgångspunkt i statens ansvar för grundidentifiering föreslog utredningen att en statlig e-id ska kunna ges ut i samband med att man utfärdar statliga idkort. Hur går det med den här utredningen - nog så viktig? Och hur tänker statsrådet arbeta vidare med frågan om en statlig id-handling som kan användas digitalt?</p>",
    "intressent_id": "0313390540217",
    "rel_dok_id": "H6C120190307fs",
    "replik": "N",
    "systemdatum": "2019-03-28 17:28:47"
  }
}