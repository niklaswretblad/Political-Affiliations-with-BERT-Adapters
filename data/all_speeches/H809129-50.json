{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Särskild debatt om händelseutvecklingen i Ryssland",
    "underrubrik": "",
    "kammaraktivitet": "",
    "anforande_id": "03a28ea4-3516-ec11-9160-901b0e9b71a0",
    "anforande_nummer": "50",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Ja, jag har ett nytt besked till Kerstin Lundgren i dag. Vänsterpartiet står numera bakom breddade sanktioner inom den så kallade globala sanktionsregimen för mänskliga rättigheter så att de även omfattar systematisk korruption. Detta är ett nytt besked vi lämnar. Vi har funderat, tittat på de förslag som finns och tagit ställning - vi har landat i att det kan vara en bra väg att gå.</p><p>Däremot finns det hos mig fortfarande stor oro kring rättssäkerheten i EU:s nya sanktionsregim. Det finns en historia kring till exempel terrorlistningen som jag tycker har visat på det problematiska med att peka ut personer eller organisationer för snabbt när det sedan visar sig att det inte rör sig om terrororganisationer. Detta drabbade flera svenskar i början av 2000-talet. De drabbades hårt av detta, ekonomiskt och personligt.</p><p>Jag tycker att de rättssäkerhetssystem som har byggts upp kring sanktionsregimen inte är tillräckliga i dag. Jag hoppas att vi tillsammans i Sveriges riksdag kan jobba för att utveckla detta i EU.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-09-15 17:00:42"
  }
}