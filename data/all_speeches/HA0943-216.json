{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Näringsliv",
    "underrubrik": "",
    "kammaraktivitet": "ärendedebatt",
    "anforande_id": "ce4cf6a2-519e-ed11-917f-901b0eac4c70",
    "anforande_nummer": "216",
    "talare": "Aida Birinxhiku (S)",
    "parti": "S",
    "anforandetext": "<p>Herr talman! Tack, ledamoten, för anförandet!</p><p>Jag har en fråga till ledamoten med anledning av den del av anförandet som handlade om villkoren för export och för företag.</p><p>Målet för den svenska handelspolitiken har länge varit att vi står upp för en fri, hållbar och rättvis handel. Rättvis handel är en förutsättning för regelbaserad och hållbar handel. Det är också ett sätt att förstärka och förankra legitimiteten för den globala handeln världen över.</p><p>Jag noterar att regeringen inte längre vill prata om en rättvis handel och ändrar målformuleringen. Målet om en rättvis handel handlar inte om semantik utan om utformningen av den reella och konkreta handelspolitiken, och det är oroväckande att regeringen inte längre vill stå upp för en rättvis handel.</p><p>Den här oron kan naturligtvis stävjas ifall regeringen förklarar sig beredd att fortsätta agera för en rättvis handel världen över. Det handlar bland annat om att värna miljö och klimat, hälsa, djurvälfärd och arbetstagares rättigheter. Det handlar om att bidra till att uppnå Parisavtalet och Agenda 2030. Det handlar om att verka för en feministisk handelspolitik som tjänar män och kvinnor lika väl. Det handlar inte minst om att verka för att Global Deal utökas och utvecklas och att lyfta fram det i Sveriges bilaterala kontakter.</p><p>Mina frågor till ledamoten är om det här är något som ledamoten och Moderaterna kommer att verka för, vilka åtgärder som i så fall kommer att vidtas och om Moderaterna står upp för rättvis handel.</p>",
    "intressent_id": "0710595759638",
    "rel_dok_id": "HA01NU1",
    "replik": "Y",
    "systemdatum": "2023-01-27 15:49:28"
  }
}