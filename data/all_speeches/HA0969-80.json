{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "778c480a-60b4-ed11-9183-901b0e9b71a8",
    "anforande_nummer": "80",
    "talare": "Fredrik Malm (L)",
    "parti": "L",
    "anforandetext": "<p>Fru talman! Sanningen är att de inte gör det. Sanningen är att om du följer mediebevakningen de senaste veckorna ser du att ordföranden för de idéburnas organisation, Håkan Wiclander, flera gånger har varit ute och resonerat kring denna problematik. Det är de som har flaggat för detta. Problemet är att en väldigt liten skola måste kunna omfattas av en insyns- eller offentlighetsprincip precis som alla andra skolor, men vi måste hitta en välavvägd lagstiftning så att de klarar av det. Det är väldigt viktigt.</p><p>Jag vill också i detta sammanhang säga, fru talman, att Miljöpartiet inte heller är fria från skuld i frågorna om korruption. Bland annat var en statssekreterare från Miljöpartiet för några år sedan ordförande i en påhittad förening som hette Gröna Städer, som i praktiken var en lobbyorganisation för Kina och Huawei som arbetade för att de skulle få en 5G-licens i Sverige. Han hade varit en av Miljöpartiets i särklass tyngsta personer i Regeringskansliet under många år. Även Miljöpartiet har alltså ett jobb att göra här.</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-24 17:27:24"
  }
}