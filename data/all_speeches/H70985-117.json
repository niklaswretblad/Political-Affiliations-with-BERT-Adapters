{
  "anforande": {
    "dok_hangar_id": "5057657",
    "dok_id": "H70985",
    "dok_titel": "Protokoll 2019/20:85 Onsdagen den 11 mars",
    "dok_rm": "2019/20",
    "dok_nummer": "85",
    "dok_datum": "2020-03-11 00:00:00",
    "avsnittsrubrik": "Övergripande skolfrågor",
    "underrubrik": "",
    "kammaraktivitet": "ärendedebatt",
    "anforande_id": "c21e7b2d-1786-ea11-9132-901b0eac4c78",
    "anforande_nummer": "117",
    "talare": "Gudrun Brunegård (KD)",
    "parti": "KD",
    "anforandetext": "<p></p><p>Herr talman! Elevhälsan har en väldigt viktig roll att spela i det förebyggande arbetet och - precis som Linus Sköld sa i sitt första inlägg - i att tala om kost, hälsa, motion, fysisk aktivitet, att ha sunda levnadsvanor, att sova på nätterna och så vidare. Det kan man mycket väl göra även om man har någon annan som betalar ut lönen; det spelar ju ingen roll om den som betalar ut lönen sitter i residensstaden eller någon annanstans.</p><p>Man måste dock ha en god organisation, och jag är helt övertygad om att man kan nå dithän. Under den förra mandatperioden, när jag satt med i SKL:s primärvårdsberedning, fanns det en väldigt stor samsyn kring att detta - att överföra huvudmannaskapet och ha ett gemensamt huvudmannaskap för all hälso- och sjukvård - skulle vara en viktig reform för att kunna förbättra elevhälsan.</p><p>I dag är det uppdelat. Hälso- och sjukvården för de mindre barnen - upp till sex års ålder - bedrivs av landstinget. Sedan är det kommunens elevhälsovård som ansvarar för de förebyggande delar som är kopplade direkt till skolan under nio till tolv års tid. All annan hälso- och sjukvård bedrivs dock fortfarande av landstinget, eller regionen, och sedan är det regionen som sköter det hela när de lämnar skolan.</p><p>Detta innebär en hattighet och en bristande kontinuitet för eleven. Ett samlat huvudmannaskap för elevhälsovården skulle gynna det hela, och det förhindrar inte att man fortfarande finns kvar i skolan och jobbar nära tillsammans med skolpersonalen.</p><p>(forts. § 15)</p>",
    "intressent_id": "0304498908019",
    "rel_dok_id": "H701UbU10",
    "replik": "Y",
    "systemdatum": "2020-04-24 12:35:21"
  }
}