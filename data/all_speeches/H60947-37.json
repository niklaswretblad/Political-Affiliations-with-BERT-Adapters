{
  "anforande": {
    "dok_hangar_id": "5021246",
    "dok_id": "H60947",
    "dok_titel": "Protokoll 2018/19:47 Tisdagen den 5 februari",
    "dok_rm": "2018/19",
    "dok_nummer": "47",
    "dok_datum": "2019-02-05 00:00:00",
    "avsnittsrubrik": "Svar på interpellation 2018/19:9 om regeringens utbildningspolitik och Europakonventionen",
    "underrubrik": null,
    "kammaraktivitet": "interpellationsdebatt",
    "anforande_id": "23dc818b-c339-e911-9116-901b0eac4c78",
    "anforande_nummer": "37",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Det har förekommit felaktigheter också på de fristående skolor som vi i dag kallar för konfessionella; därom råder nog inget tvivel. För min del räcker det med att <em>ett</em> barn far illa för att jag ska tycka att det är värt att bry mig om den saken.</p><p> STYLEREF Kantrubrik \\* MERGEFORMAT Svar på interpellationer</p><p>Jag är väl också efter ganska många år i skolans värld lite luttrad när det gäller möjligheten att genom kontroll och inspektion säkerställa en hög kvalitet och en regelefterlevnad i samtliga skolor. I så fall måste vi nog utöka inspektionen långt utöver vad som hör till det som vi skulle kunna kalla för rimligt.</p><p>Jag vill starkt dementera att jag på något vis vill sätta dit, som Jimmy Loord sa, några fristående skolor. För mig handlar det inte om skolornas rätt, utan det handlar om elevernas och barnens rätt att få en allsidig undervisning och en allsidig utbildning. Det handlar inte heller på något sätt om att förminska religionens betydelse för människor som frivilligt söker sig till religionen.</p><p>Jag vill verkligen bejaka att unga människor till exempel tillsammans tar initiativ till att samlas till bön eller liknande. Men jag vill inte se en skola där skolledningen tar dessa initiativ, i alla fall inte i de skolor som ska etableras framöver när vi följer januariavtalet.</p><p>Jag är alltjämt övertygad om att det går att förena Europakonventionen med en modern och ändamålsenlig lagstiftning när det gäller barns rätt till utbildning, i alla fall när det gäller de friskolor med konfessionell grund som eventuellt skulle ha startat framöver.</p><p>Jag vill tacka Jimmy Loord för interpellationen och för debatten. Jag vill också tacka för det ärliga engagemang som vi gemensamt har när det gäller att säkerställa att barn och elever får en utbildning som är bra, även om vi inte i alla delar kommer till precis samma slutsats.</p><p>Interpellationsdebatten var härmed avslutad.</p>",
    "intressent_id": "0137849446315",
    "rel_dok_id": "H6109",
    "replik": "N",
    "systemdatum": "2019-02-26 13:39:58"
  }
}