{
  "anforande": {
    "dok_hangar_id": "5056514",
    "dok_id": "H70979",
    "dok_titel": "Protokoll 2019/20:79 Fredagen den 21 februari",
    "dok_rm": "2019/20",
    "dok_nummer": "79",
    "dok_datum": "2020-02-21 00:00:00",
    "avsnittsrubrik": "Svar på interpellation 2019/20:332 om kunskapskravet vad gäller allemansrätten",
    "underrubrik": "",
    "kammaraktivitet": "interpellationsdebatt",
    "anforande_id": "f836b425-a579-ea11-9134-0090facf175a",
    "anforande_nummer": "4",
    "talare": "Cassandra Sundin (SD)",
    "parti": "SD",
    "anforandetext": "<p>Fru talman! Själva poängen med att just kunskapskraven är extra viktiga är att detta ger tydliga signaler till lärarna om vad som är viktigt att lära ut. Det blir också en principiell fråga i någon mening. Det bör vara tydligt i både innehåll och kunskapskrav vad som är viktigt att lära sig för att sedan kunna ta med sig i vuxenlivet.</p><p>Ytterligare en del i detta är att även kartkunskap saknas i kunskapskraven. Om det är någon gång som detta behövs är det i vår tid. Före den moderna teknikens intåg var det ofta en självklarhet att man på något sätt lärde sig att använda en traditionell karta. I dag, när barn och ungdomar till exempel har mobiler med navigering, kartor och gps, är det dock inte längre något man lär sig naturligt. Det är i stor utsträckning också en säkerhetsfråga, vilket jag tror att många glömmer.</p><p>Trots allt har samhället ett ansvar att förvalta det som tidigare generationer har skapat. Allemansrätten är ju på ett sätt en del av vår kultur och hjärtat i folkhemmet - gör din plikt, kräv din rätt! Vår allemansrätt är fantastisk. Möjligheten den ger att vandra, plocka bär, paddla kanot och mycket annat nästan var man vill är något unikt för Sverige och ett fåtal andra länder. Det gör dock att ansvaret som dessa möjligheter medför är något man måste värna och lyfta fram och framför allt lära ut tidigt.</p>",
    "intressent_id": "0905312407726",
    "rel_dok_id": "H710332",
    "replik": "N",
    "systemdatum": "2020-04-08 16:28:34"
  }
}