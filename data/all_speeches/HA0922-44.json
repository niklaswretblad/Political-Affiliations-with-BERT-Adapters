{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Räddningstjänstens förmåga i det civila försvaret",
    "kammaraktivitet": "frågestund",
    "anforande_id": "db4d3c36-ce77-ed11-917b-901b0eac4c70",
    "anforande_nummer": "44",
    "talare": "Helén Pettersson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Min fråga går till statsrådet Carl-Oskar Bohlin.</p><p>Vi ser nu återkommande bilder från Ukraina, där terror mot civilbefolkningen har blivit ett av de militära målen. De som står i främsta linjen för att möta detta är räddningspersonal och ambulanspersonal. De släcker bränder, de gräver fram människor i rasmassorna och de tar hand om skadad befolkning.</p><p>I Sverige pågår nu ett intensivt arbete med att återuppbygga en planering för civilt försvar, främst inom de statliga myndigheterna. Men hittills har inget satsats på räddningstjänstens förmåga vid höjd beredskap eller krig.</p><p>MSB fick i uppdrag att komma med förslag till åtgärder och hur man snabbt skulle kunna öka förmågan i det civila försvaret den vägen. Ett stort antal åtgärder för att höja just räddningstjänstens förmåga föreslogs. Men nu när jag läser regeringens budget ser jag inga pengar för att genomföra dessa förslag.</p><p>När avser regeringen att påbörja den helt nödvändiga förmågehöjningen inom svensk räddningstjänst?</p>",
    "intressent_id": "0103624617217",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:39"
  }
}