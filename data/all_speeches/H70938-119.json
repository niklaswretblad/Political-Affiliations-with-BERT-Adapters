{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellationerna 2019/20:102 och 116 om Svenska institutets marknadsföring av Sverige",
    "underrubrik": "",
    "kammaraktivitet": "interpellationsdebatt",
    "anforande_id": "46607034-f620-ea11-912c-901b0e9b71a8",
    "anforande_nummer": "119",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! Det vi debatterar är alltså Sveriges officiella hemsida, sweden.se, som finns till för att ge en positiv bild av landet. Vi är dock lite skeptiska till en del av den information som lyfts fram, till vilken publik den vänder sig och även till kvaliteten på själva informationen.</p><p>Sidan har ett enormt starkt fokus på vilka bidrag och hur stora bidrag man kan förvänta sig som invandrare i Sverige. På hemsidan kan vi bland annat läsa att i Sverige betalas föräldrapenning ut även till föräldrar som är arbetslösa. Familjer med sex barn kan få 7 500 kronor i barnbidrag och 4 240 kronor per månad i flerbarnstillägg. Man får 80 procent av lönen vid sjukdom eller vab. Personer med nedsättning får dygnet-runt-assistans. Gratis sjukvård gäller även för den som fått avslag på en asylansökan och lever i Sverige illegalt. Det står att föräldrar får 480 föräldradagar och att detta är mycket jämfört med andra länder. Sjukhusvistelse kostar 100 kronor per dag, och patienter behöver aldrig betala mer än 1 100 kronor per år för mediciner. Det står också att svenskar välkomnar att betala skatt och att ett ökande antal skulle acceptera att betala ännu mer.</p><p>Förutom detta sprider webbsidan också myten om de så kallade apatiska barnen, trots att det nyligen har uppdagats mycket allvarliga uppgifter om att dessa barn i realiteten utnyttjas av vuxna som vill få asyl i Sverige.</p><p>Fru talman! Det ligger i sakens natur att en webbplats som ska ge information om ett helt land kommer att omfatta ett ganska stort material. Webbplatsen gör inte anspråk på att leverera all information om Sverige, utan myndigheten gör någonstans ett redaktionellt val av vad man vill lyfta fram. Det är just i detta urval vi kan se vad denna myndighet egentligen håller på med, vilket är att locka så många invandrare som möjligt och redan innan de kommer hit klargöra att de aldrig kommer att behöva försörja sig själva. Det är i praktiken detta man håller på med i denna Sverigeinformation.</p><p>Mot bakgrund av detta vill jag fråga statsrådet om hon anser att det urval av information som lyfts fram riskerar att utgöra en så kallad pull-faktor för personer som vill flytta till Sverige just för att erhålla bidrag.</p><p>Jag skulle också vara väldigt intresserad av höra vilken källa Svenska institutet har för påståendet att fler svenskar skulle acceptera att betala mer i skatt.</p><p>Jag undrar också om det är lämpligt att lyfta fram frågan om de så kallade apatiska barnen just i det skede när detta har visat sig vara en myt.</p>",
    "intressent_id": "0526748040023",
    "rel_dok_id": "H7C120191126ip",
    "replik": "N",
    "systemdatum": "2019-12-17 18:55:06"
  }
}