{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "7365139e-2ab4-ec11-9167-901b0eac4c78",
    "anforande_nummer": "4",
    "talare": "Annie Lööf (C)",
    "parti": "C",
    "anforandetext": "<p>Fru talman! I dag inleds valåret 2022 - ett år då vi kan debattera fritt och öppet, säga vad vi tycker och lägga vår röst på det politiska alternativ som vi anser vara bäst utan att straffas för det. Det är en demokratisk högtidsstund som aldrig får tas för given. Runt om vi världen förvägras fortfarande miljarder människor just detta: friheten att säga vad man tycker och tänker och rätten att påverka i fria, hemliga val. Mer än en tredjedel av världens befolkning lever under en auktoritär regim. Det är en påminnelse om att vår demokrati och vårt fria och öppna samhälle måste värnas varje dag, året om. Det är en påminnelse om att vi tillsammans måste ta ansvar för att försvara det mot alla tänkbara hot.</p><p>År 2022 är också pandemins tredje år, då viruset fortsätter att släcka människoliv, rasera världar och slita isär vår vardag och vår trygghet. Smittan skapar återigen ett enormt tryck på vården och alltför många företag. Vi måste göra vad vi kan för att rädda människors liv och hälsa och vår svenska ekonomi. Det är avgörande både för framtidstron och för utvecklingen i Sverige.</p><p> STYLEREF Kantrubrik \\* MERGEFORMAT Partiledardebatt</p><p>Men 2022 är också ett år då klimatförändringarna fortsätter att skapa missväxt och extremväder, slå ut våra hav, tvinga människor på flykt och hota vårt gröna näringsliv, vår frihet och vår existens. För att få stopp på klimatförändringarna måste vi agera smart och ge företagen rätt verktyg för att lyckas, storsatsa på den svenska bioekonomin, utnyttja gles- och landsbygdens resurser för att resa och bygga både grönare och tryggare och byta ut fossila material mot hållbara. Vi måste fortsätta investera i smart grön teknik. Vi måste snabba på tillståndsprocesserna, förstärka våra elnät och ge hela landet en god och stabil tillgång till grön el. Vi måste investera i allt det som bromsar klimatförändringarna men får utvecklingen, både av vårt land och av vår ekonomi, att accelerera framåt.</p><p>Också andra krafter än klimatet hotar vårt öppna samhälle. Under de senaste månaderna har Rysslands agerande kraftigt ökat spänningarna i vårt närområde. Man rustar vid gränsen mot Ukraina, använder militära maktmedel för att nå politiska mål och vill diktera villkoren för andra länders försvars- och säkerhetspolitik, vilket skulle få ödesdigra konsekvenser för Sverige. Det här är helt oacceptabelt och måste mötas med ett klart och tydligt svar.</p><p>Centerpartiet vill att Sverige likt Finland ska vara tydligt kring våra möjligheter att alliera oss militärt genom den Nato-option som det finns politisk majoritet för i riksdagen. Det skulle vara en stark signal om att ingen annan stat än Sverige beslutar över vår försvars- och säkerhetspolitik.</p><p>Sverige står inför en rad stora utmaningar. De politiska partierna behöver nu visa att vi består de prov som Sverige ställs inför. Prestige behöver läggas åt sidan och vägar sökas för att snabbt finna ett bra och brett samförstånd i dessa frågor så att låsningar kan bli till lösningar. Man behöver visa att man menar allvar med att bygga Sverige starkare, för vårt land sjuder av kraft och möjligheter.</p><p>Vi ser hur företagen, stora som små, satsar och satsar grönt i det förnybara och hållbara. Vi ser det i norr där vår tunga basindustri investerar miljarder i en grönare framtid. Vi ser det i väst där elektrifieringen fortsätter att utvecklas och gör bilar och flyg grönare. Vi ser det i södra Sverige, som har blivit en av EU:s mest innovativa regioner, och vi ser det i huvudstadsregionen med ett näringsliv och en startup-scen som ligger i framkant även globalt.</p><p>Vi behöver se till att samarbeta och hitta ett brett samförstånd, och vi kommer att fortsätta att vara en grön liberal kraft för just detta - en kraft för konstruktiva samarbeten i den politiska mitten. Det är så vi tar Sverige framåt och inte genom en fortsatt kamp mellan rött och blått, inte genom att fastna i gamla tiders blockpolitik och låsningar och inte genom att ge ytterkanterna inflytande på bekostnad av förnuft och anständighet. </p><p>Vi gör det genom att blicka framåt och inse att Sverige behöver en ny riktning och ett handlingskraftigt men också ansvarsfullt ledarskap med hållbara och långsiktiga lösningar för klimatet, för pandemin, för att värna och utveckla vår liberala demokrati, för jobben, för företagen, för jämställdheten och för landsbygden, för reformer och förslag som gör människors vardag både friare och tryggare, för att ta oss framåt både som människor och som land och för en politik som ger kraft åt varje människa.</p><p> STYLEREF Kantrubrik \\* MERGEFORMAT Partiledardebatt</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "N",
    "systemdatum": "2022-04-04 17:19:55"
  }
}