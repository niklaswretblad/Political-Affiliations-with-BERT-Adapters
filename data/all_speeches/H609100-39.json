{
  "anforande": {
    "dok_hangar_id": "5035303",
    "dok_id": "H609100",
    "dok_titel": "Protokoll 2018/19:100 Onsdagen den 5 juni",
    "dok_rm": "2018/19",
    "dok_nummer": "100",
    "dok_datum": "2019-06-05 00:00:00",
    "avsnittsrubrik": "Väg- och fordonsfrågor",
    "underrubrik": null,
    "kammaraktivitet": "ärendedebatt",
    "anforande_id": "2196e6d9-44ca-e911-9123-901b0eac4c78",
    "anforande_nummer": "39",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag har en ganska kort fråga till ledamoten Elin Gustafsson.</p><p>Vi har talat mycket om fusk i dagens debatt, både vad gäller åkerinäringen och manipulerade mätarställningar.</p><p>Jag ska hålla mig till fusket inom transportnäringen. I måndags träffade jag en åkeriägare som hade sålt mer än 30 fordon. Han kan inte bedriva sin verksamhet eftersom han är utsatt för illegal konkurrens.</p><p>Elin Gustafsson talade i sitt anförande varmt om att vi ska bli den första fossilfria välfärdsstaten. Men både i Sverige och i Norge har vi en situation där man tar in annat bränsle än MK1-diesel och bygger upp transportverksamhet med utländska fordon och bränsledepåer, mobila verkstäder och mobila däckverkstäder i akt och mening att kunna driva osund konkurrens.</p><p> STYLEREF Kantrubrik \\* MERGEFORMAT Väg- och fordonsfrågor</p><p>Hur är det tänkt att man ska klara målet att bli den första fossilfria välfärdsstaten när man öppnar dörren för oseriösa företag att bedriva transportverksamhet i Sverige?</p><p>Jag har inte belägg för att det pågår båtleveranser med fuldiesel i Sverige. Men jag har belägg för att det pågår i Norge, för det fick jag redovisat för mig i stortinget i måndags. Där anlöper båtar hamnarna för att leverera bränsle utanför systemet.</p><p>Vad tänker Socialdemokraterna göra för att förhindra att detta fortgår?</p>",
    "intressent_id": "0880018341619",
    "rel_dok_id": "H601TU16",
    "replik": "Y",
    "systemdatum": "2019-08-29 12:08:48"
  }
}