{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "d693bf96-a1ad-eb11-914f-901b0eac4c78",
    "anforande_nummer": "62",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Det finns mycket i Kerstin Lundgrens anförande som visar på hur stor samsyn det finns. Det är väldigt positivt att Kerstin Lundgren väljer att lägga så stor vikt vid demokrati, jämställdhet och frihet. Det är verkligen frågor som inte är speciellt populära bland majoriteten av regeringar runt om i världen i dag, tyvärr.</p><p>Däremot har vi inte samma syn när det gäller Nato. Det är lite konstigt att Kerstin Lundgren säger att vi inte har något samarbete mellan regeringen och Centerpartiet och Liberalerna i de här frågorna när vi tillsammans lade fram en inriktningsproposition om totalförsvaret där vi i princip förhandlade fram varenda mening.</p><p>Jag undrar också vad det är som får Kerstin Lundgren att tro att Moderaterna skulle vara kvar i överläggningar om säkerhetspolitiken när man hoppade av Försvarsberedningen i maj 2019. Nästan varje gång vi har haft sådana överläggningar med partierna i migrationssamtalen, i energiöverenskommelsen, i gängsamtalen, i överenskommelsen om höghastighetsbanorna och i bostadssamtalen har Moderaterna lämnat. Vad är det som får Kerstin Lundgren att tro att Moderaterna skulle vara kvar?</p><p></p><p>Det är mycket bättre att ha diskussioner i utrikesutskottet, EU-nämnden och Utrikesnämnden. Där finns ingen risk att någon hoppar av.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}