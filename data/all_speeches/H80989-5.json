{
  "anforande": {
    "dok_hangar_id": "5089688",
    "dok_id": "H80989",
    "dok_titel": "Protokoll 2020/21:89 Fredagen den 5 mars",
    "dok_rm": "2020/21",
    "dok_nummer": "89",
    "dok_datum": "2021-03-05 00:00:00",
    "avsnittsrubrik": "Särskild debatt om Sveriges elförsörjning",
    "underrubrik": "",
    "kammaraktivitet": "",
    "anforande_id": "0789247b-ffb7-eb11-914f-901b0eac4c78",
    "anforande_nummer": "5",
    "talare": "Rickard Nordin (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Särskild debatt om Sveriges elförsörjning</p><p>Fru talman! Energifrågan är kanske den enskilt viktigaste klimatfrågan. Om Sverige ska elektrifieras i den utsträckning som krävs kommer elbehovet att öka radikalt på relativt kort tid. Det ställer stora kvar på utbyggd produktionskapacitet, också för att en del av dagens elproduktion kommer att ha nått sin förväntade livslängd 2045. Förutom att bygga ut produktionen och koppla samman EU:s elnät behöver vi marknadsmekanismer som kan kapa effekttoppar och effektivisera användningen.</p><p>Sverige har i dag en konkurrensfördel i och med låga energipriser. Men det är ingen självklarhet i framtiden. När priserna på solel och vindkraft sjunker radikalt får länder med fler soltimmar och bättre vindtillgång än Sverige större konkurrensfördel.</p><p>Sverige har dock en lång kust med fantastiska vindresurser, och dem ska vi såklart ta vara på för att få stora mängder elenergi till låg marginalkostnad. Det här är en fantastisk möjlighet som vi måste kapitalisera. </p><p>Framtidens energisystem är mycket mer flexibelt där användningen är anpassad efter de riktigt låga elpriserna för att vi ska kunna plocka hem de stora vinsterna. Grundbehoven från hushåll och industri kommer att tillgodoses med vattenkraft och kraftvärme, med goda tillskott från vind och sol. Givetvis kommer lagringen att spela en stor roll i detta. </p><p>Möjligheterna i detta system är hisnande, och Sverige kommer att kunna leverera energitjänster och energikrävande varor till hela Europa. Vi kan på riktigt bli Europas gröna batteri och plocka hem stora ekonomiska vinster.</p><p>Fru talman! Historiskt sett har det forskats dubbelt så mycket på kärnkraft som på förnybart och energieffektivisering tillsammans. När takten i forskningssatsningar på förnybart nu ökar ser vi hur kostnaderna går ned. Detsamma ser vi inte på kärnkraftssidan. Det är bra att det forskas på alla energislag, men det är tydligt var potentialen ligger.</p><p>Vi behöver fortsätta att driva på kostnadsreduktionen och uppmuntra till ytterligare forskning om lagring, energieffektivisering och pumpkraft och jobba mer med våra vattenkraftsdammar.</p><p>Vi behöver koppla ihop Sverige och Europa i mycket högre grad, och vi behöver hitta de lösningar som finns.</p><p>Centerpartiet har ett antal lösningar för ökad överföringskapacitet och kortare tillståndsprocesser. Att som regeringen ligga efter med reformer duger inte. Om Anders Ygeman vill ha förslag har Centerpartiet många.</p>",
    "intressent_id": "0132818093422",
    "rel_dok_id": "",
    "replik": "N",
    "systemdatum": "2021-05-18 19:36:09"
  }
}