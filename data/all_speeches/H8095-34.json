{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7748e5fe-ab04-eb11-9146-901b0e9b71a8",
    "anforande_nummer": "34",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag tror att det är viktigt att påminna sig vilket gemensamt ansvar vi alla har i denna pandemi, nämligen att se till att stoppa den allmänna smittspridningen.</p><p>Vi är sannerligen i ett helt annat läge i dag än vi var i våras, när vi kastades in i pandemin, när kunskapen var begränsad och vi valde - väldigt medvetet, och jag tror att det var klokt - att lyssna på den vetenskap och kunskap vi hade. Den var betydligt mer begränsad i början än den är i dag. Då handlade det om att vi alla behöver anpassa oss och se till att hålla avstånd så att vi skapar ett samhälle där alla människor har möjlighet att leva så normala liv som det nu är möjligt trots en pågående virusspridning.</p><p>Vad är det som hänt i detta? Jo, man har försökt hitta sätt att beskriva vad man kunnat se för risker kollektivt. Då har gruppen äldre varit den som pekats ut. Vi arbetar hårt med att på olika sätt möjliggöra för den gruppen att utan ökad risk för smittspridning känna frihet och vara en del i samhället.</p><p>Att däremot säga att barn i någon konstellation kollektivt är en riskgrupp har inte varit det som man hittat stöd för. Däremot finns det absolut och utan tvivel, ingen diskussion om det, barn som kan ha ökad infektionskänslighet. Då har de det oavsett covid-19. Covid-19 gör inte saken bättre, kan man naturligtvis tillägga, men jag tycker att när Lars Beckman beskriver det är det som om vi ska beskriva hela gruppen som en riskgrupp.</p><p> STYLEREF Kantrubrik \\* MERGEFORMAT Svar på interpellationer</p><p>Jag är inte beredd att politiskt beskriva hela gruppen som en riskgrupp, utan jag tycker att det är viktigt att Socialstyrelsen och Folkhälsomyndigheten är de som definierar såväl riskgrupper som vilka system eller vilket skydd som behövs. Däremot behöver vården ta på allvar de enskilda individernas situation och ge rekommendationer. Vi har också andra ersättningssystem, vill jag understryka, till exempel närståendepenning när det handlar om vård av barn.</p><p>Den avgränsning som gjordes när det gällde anhöriga är den som jag har redogjort för i ett frågesvar till Lars Beckman. Jag har också redogjort för den i mitt svar på interpellationen. Jag har i dagsläget inte något annat svar att ge till Lars Beckman i den här frågan. Det är klart att vi fortsätter följa den. Vi gläds åt att situationen ser bättre ut, men vi inser naturligtvis att situationen också kan försämras. Jag förstår också att det finns en oro i gruppen som Lars Beckman beskriver.</p>",
    "intressent_id": "0853395328224",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:06"
  }
}