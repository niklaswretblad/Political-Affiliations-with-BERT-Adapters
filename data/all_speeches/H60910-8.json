{
  "anforande": {
    "dok_hangar_id": "5007768",
    "dok_id": "H60910",
    "dok_titel": "Protokoll 2018/19:10 Tisdagen den 23 oktober",
    "dok_rm": "2018/19",
    "dok_nummer": "10",
    "dok_datum": "2018-10-23 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "0a027d32-81e6-e811-910f-901b0eac4c70",
    "anforande_nummer": "8",
    "talare": "Karin Enström (M)",
    "parti": "M",
    "anforandetext": "<p>Herr talman! Statsministern! Ja, då måste jag ändå ställa frågan: Vad har statsministern denna gång försökt spela in i förhandlingarna i syfte att försöka övertyga de mer motsträviga medlemsstaterna, om vi får kalla dem så, att komma överens om just det som är den springande punkten, nämligen frågan om ett jämnare och mer förutsägbart flyktingmottagande? Det skulle jag vilja veta.</p><p>Sedan kommer jag tillbaka till brexit. Vi har, hoppas jag, samma mål här. Men anser statsministern - på grundval av det möte som ägde rum förra veckan - när det gäller Sverige, regeringen, Sveriges företag och myndigheter att regeringen nu ska signalera att man ska vara mer förberedd och, om inte utlösa planerna för brexit, ändå vara tydligare? Hur mycket ska man förbereda sig? Och vad blir då regeringens ansvar i detta?</p>",
    "intressent_id": "0607691439013",
    "rel_dok_id": null,
    "replik": "N",
    "systemdatum": "2018-11-12 14:45:44"
  }
}