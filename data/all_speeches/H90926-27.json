{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:47 om ökat rovdjurstryck i Gävleborg",
    "underrubrik": "",
    "kammaraktivitet": "interpellationsdebatt",
    "anforande_id": "5089e34d-cd59-ec11-915f-901b0eac4c70",
    "anforande_nummer": "27",
    "talare": "Sten Bergheden (M)",
    "parti": "M",
    "anforandetext": "<p>Fru talman! Låt mig först anknyta till det ministern sa om att han i stort delar uppfattningen och den oro som finns där ute. Det är bra. Det är dock en viss skillnad på oss och ministern, för det är ministern och regeringen som är ansvariga för detta och kan åtgärda situationen. Det räcker inte att bara dela uppfattningen och oron, utan man måste agera och göra något åt situationen.</p><p>Vargen är inte utrotningshotad. Vi har cirka 200 000 vargar i världen, och Sverige har ungefär 450 vargar. Vi talar om att minska vargstammen till den nivå som riksdagen har sagt. Moderaterna vill gå ännu längre och ha max 170 vargar, men regeringen kan börja med att minska till 170-270 vargar, eller i värsta fall 300 vargar. Då är det 150 vargar som ska bort, men länsstyrelserna har tagit beslut om 33 vargar, vilket är avsevärt färre. Fortfarande växer vargstammen i Sverige.</p><p>Myndigheterna och regeringen ska rätta sig efter riksdagens beslut, och det är inte ministerstyre att göra det. Det är faktiskt mer allvarligt att inte följa riksdagens beslut.</p><p>Jag ställde också frågan varför regeringen har släppt iväg vargstammen upp till 450 vargar, och det fick jag inget svar på. Jag vet att Naturvårdsverket tyckte att det skulle vara 300 vargar.</p><p>Samtidigt som regeringen inte kan hålla ordning på antalet vargar i vårt land ger sig regeringen på att räkna katter. Se i stället till att räkna antalet vargar och minska antalet till det riksdagen har beslutat om!</p>",
    "intressent_id": "0828721176319",
    "rel_dok_id": "H90347",
    "replik": "N",
    "systemdatum": "2021-12-10 16:25:17"
  }
}