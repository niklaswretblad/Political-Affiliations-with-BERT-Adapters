{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "eeffc269-2f40-e911-9116-901b0eac4c78",
    "anforande_nummer": "47",
    "talare": "Hans Wallmark (M)",
    "parti": "M",
    "anforandetext": "<p>Herr talman! Jag kanske inte fullt ut ska recensera Sverigedemokraternas linje, men jag tror ändå att den för den breda allmänheten framstår som betydligt mer otydlig än det Markus Wiechel nu redogjorde för. Det har ju förekommit en del mystisk reseverksamhet, inte nödvändigtvis bara till Ryssland - det finns ju andra länder där Ryssland har ett betydande intresse, till exempel i Syrien.</p><p>Det är ändå bra att Markus Wiechel ger uttryck för den oro som Ryssland utgör skäl för.</p><p>Jag menar dessutom att det som Försvarsberedningen kom fram till i sin delrapport <em>Motståndskraft </em>som jag hänvisade till i mitt anförande, nämligen att man inte kan utesluta en konflikt i vårt närområde, måste leda till ett antal operativa slutsatser. Fortsatt förstärkning av det svenska försvaret är en av dem. Jag menar, till skillnad från Sverigedemokraterna, att vi också skulle få ökad säkerhet och kunna säkra freden i vårt närområde genom ett Natomedlemskap.</p><p>Min Rysslandssyn leder till ett antal operativa slutsatser som Sverigedemokraterna saknar.</p>",
    "intressent_id": "0980681611418",
    "rel_dok_id": null,
    "replik": "Y",
    "systemdatum": "2019-03-06 17:47:07"
  }
}