{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "4cc790c4-7aba-ec11-9167-901b0eac4c78",
    "anforande_nummer": "75",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Tack för svaret, Juno Blom!</p><p>Man kan absolut kika på hur det ser ut civilrättsligt, och man skulle till och med kunna gå så långt som att ingångna barnäktenskap per automatik ska upphöra som en konsekvens av att det är just ett barnäktenskap eller ett kusingifte. Då har man avbrutit äktenskapet. Men från vår sida bedömer vi att straffet för den som har ingått ett barnäktenskap då har uteblivit. Det blir alltså ingen påföljd för den som har valt att gifta sig med ett barn.</p><p>Det tycker vi är problematiskt, varför vi vill göra just barnäktenskapsbrottet perdurerande. Det blir inte retroaktiv strafflagstiftning, utan det blir i stället som så att brottet bedöms vara pågående till dess att tvånget upphör, vilket är när äktenskapet upphör. Det var det som frågan gällde, alltså om Liberalerna tittar på ett sådant förslag där vi faktiskt inte bara kan potentiellt informera och lyckas få någon att skilja sig utan där vi också kan straffa de förövare som har ingått barnäktenskap.</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}