{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "cd7d3f62-aeb9-ec11-9167-901b0eac4c78",
    "anforande_nummer": "10",
    "talare": "Statsrådet Lina Axelsson Kihlblom (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Särskild debatt om bristande trygghet i skolan</p><p>Fru talman! Det känns som om det finns stor enighet om de förslag om skollagen som vi nu lägger fram och att dessa kommer att vinna gehör här. Det är precis det jag hör från flera av er.</p><p>Det handlar alltså om möjligheten, behörigheten och befogenheten att ingripa utan tvekan. Den lag som vi har från alliansregeringen från 2011 var väldigt otydlig och väldigt flummig. Läroplanen var otydlig och flummig, och det har gjort det svårt för till exempel Barn- och elevombudet att veta riktigt hur man ska bedöma i de här fallen.</p><p>Jag är stolt över att kunna säga att det som jag hör er prata om, som pengar till kollegor, har vi gett, och vi vill ge mera. Det handlar också om tydliga befogenheter i lag och möjligheter för både lärare och rektorer samt om att elever som stökar och bråkar ska kunna omplaceras. Man ska hitta andra platser, allt för elevernas trygghet.</p><p>Vi har också tydligt berättat hur vi ska göra med resursskolor. Även de elever som vi måste flytta på har rätt till utbildning. Det måste finnas tydlig nationell uppföljning så att vi vet vad som händer där ute. Det måste också finnas tydlig lokal uppföljning. Det ska inte finnas någon tveksamhet hos våra politikerkolleger ute i kommunerna om att man regelbundet ska följa upp hur elever och lärare har det så att man på de skolor där det händer faktiskt kan sätta in insatser på en gång.</p><p>Det här är grundläggande. Därför är jag glad över att det finns ett sådant gehör för den nationella plan för trygghet och studiero som vi gick till val på.</p><p>Några av er har tagit upp en sak som jag tycker är ganska intressant. Det är stökigt i vissa klassrum, fru talman. Vi socialdemokrater ger förutsättningar för att lyckas bättre med den utmaningen. Men ska vi lyckas ännu bättre måste också stöket på skolmarknaden, som gjort lärare till servicepersonal utan befogenheter gentemot vårdnadshavare och elever, upphöra.</p><p>Allt hänger nämligen ihop. Elever är inte kunder som alltid har rätt. Vi måste återta den demokratiska kontrollen över ordningen i skolan.</p>",
    "intressent_id": "0877853587410",
    "rel_dok_id": "",
    "replik": "N",
    "systemdatum": "2022-04-11 17:45:39"
  }
}