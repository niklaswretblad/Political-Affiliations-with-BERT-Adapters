{
  "anforande": {
    "dok_hangar_id": "5166479",
    "dok_id": "HA0961",
    "dok_titel": "Protokoll 2022/23:61 Fredagen den 10 februari",
    "dok_rm": "2022/23",
    "dok_nummer": "61",
    "dok_datum": "2023-02-10 00:00:00",
    "avsnittsrubrik": "Svar på interpellation 2022/23:151 om visitationszoner och rättssäkerheten",
    "underrubrik": "",
    "kammaraktivitet": "interpellationsdebatt",
    "anforande_id": "8a847fdf-52a9-ed11-917f-901b0eac4c70",
    "anforande_nummer": "14",
    "talare": "Justitieministern Gunnar Strömmer (M)",
    "parti": "M",
    "anforandetext": "<p>Herr talman! Det här var kanske andra gången under vårt meningsutbyte som jag menar att Mattias Vepsä lyssnar något selektiv. Jag har aldrig över huvud taget påstått att staten ska överge kommunerna.</p><p>Jag vill också understryka att regeringens budget tillför mer statsbidrag till kommunerna än tidigare. Dessutom säger det något som också är väldigt viktigt. Vi ska säkerställa att kommuner har möjlighet att använda sina resurser på ett bättre sätt. Det gäller till exempel, som jag var inne på, att säkerställa att socialtjänst, skola och polis kan samarbeta på ett mycket bättre sätt än hittills.</p><p>Jag har inget som helst problem med att kommuner ordnar sommarjobb. Nu måste vi väl ändå blicka åtta år bakom och fundera på vad den tidigare regeringen gjorde i det avseendet. Jag tycker inte att man kanske rosade marknaden i de delarna.</p><p>Jag lovar att uppmuntra varje kommun i det här landet att ordna sommarjobb till ungdomar. Jag håller helt med om att ett arbete oavsett när det inträder i livet nog är det enskilt viktigaste verktyget för att ta sig in i samhället, bli självständig och skapa relationer och goda framtidsutsikter.</p><p>Jag säger ingenting emot det över huvud taget. Vad jag däremot vill understryka är att allt det andra är oundgängligt om vi ska ha en reell möjlighet att bryta brottsutvecklingen.</p><p>Om vi inte bryter utvecklingen med skjutningarna och sprängningarna, och inte är beredda att göra det med verktyg som vi hittills inte har prövat, känner jag en enorm rädsla för att den tillitsbrist som Mattias Vepsä talar om kommer att utveckla sig till en tillitskris där människor aldrig vågar tala med polis och åklagare. Det är redan i dag ett stort problem. Människor upplever att det omgivande samhället vänder ryggen till och inte bryr sig om otryggheten när det drabbar någon annan.</p><p>Allt detta ser jag som den stora uppgiften för Justitiedepartementet. Att rättsstaten och socialstaten måste göra det tillsammans är jag den förste att skriva under på.</p><p>Interpellationsdebatten var härmed avslutad.</p>",
    "intressent_id": "0897334717419",
    "rel_dok_id": "HA10151",
    "replik": "N",
    "systemdatum": "2023-02-10 15:55:28"
  }
}