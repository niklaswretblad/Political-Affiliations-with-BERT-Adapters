{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Svar på interpellation 2020/21:353 om utvisningar till Inre Mongoliet",
    "underrubrik": "",
    "kammaraktivitet": "interpellationsdebatt",
    "anforande_id": "ba2a9283-cda2-eb11-9152-901b0e9b71a8",
    "anforande_nummer": "29",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag kan nog ändå inte se att det finns belägg för att det finns brister i hanteringen från Migrationsverkets sida.</p><p>Det är klart att det ibland kan vara väldigt svårt att göra de här bedömningarna. Men om man är missnöjd med den landinformation som Migrationsverket har står det i så fall den sökande helt fritt att hänvisa till egen information och få den granskad och bedömd.</p><p>Dessutom är det så att om man får ett avslag från Migrationsverket kan man överklaga beslutet till domstolen. De fall som Lotta Johnsson Fornarve menar präglas av brister antar jag har blivit överklagade och att domstolen i så fall har bekräftat avslaget. Sedan kan man i vissa fall gå ytterligare ett steg, till Migrationsöverdomstolen.</p><p>Jag vidhåller nog att den ordning vi har med domstolar, med juridisk hjälp och med fri bevisprövning i grunden är rättssäker. Jag vill påstå att det är ett av de mest rättssäkra system som finns i världen. Innebär det att det aldrig görs några fel? Nej, det går självklart aldrig att garantera. Men man ska se till att ha så mycket information som man behöver ha för att göra bedömningar i det enskilda fallet. Det gäller både Migrationsverket och domstolarna.</p><p> STYLEREF Kantrubrik \\* MERGEFORMAT Svar på interpellationer</p><p>Återigen: Den som behöver skydd ska få skydd. Det är viktigt att vi alltid har den utgångspunkten.</p><p>Tack för den här debatten! Som sagt fortsätter jag naturligtvis att följa de här ärendena väldigt noga.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H810353",
    "replik": "N",
    "systemdatum": "2021-04-21 20:15:40"
  }
}