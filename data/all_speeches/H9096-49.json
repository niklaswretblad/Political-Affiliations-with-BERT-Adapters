{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "08e5fe42-382c-ec11-915b-901b0eac4c78",
    "anforande_nummer": "49",
    "talare": "Oscar Sjöstedt (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Herr talman! Jag vet inte om det smartaste är att börja kräva saker. Man kan väl ta det lite piano och se att man är någorlunda överens redan i utgångsläget. Det verkar smartare.</p><p>Okej, jag ska alltså på två minuter sammanfatta hela det budgetalternativ som vi ännu inte har presenterat utan som kommer om ungefär två veckor. Men, fair enough. När det gäller det internationella biståndet, som jag tror ligger på 52 miljarder kronor nästa år, har vi en halvering. Det kommer man ganska långt med. Det finansierar gott och väl - med råge - hela den reform som jag ämnar presentera inom kort vad gäller stärkta avsättningar till pensionssystemet. När vi gör reformen med pensionsavsättningar och alltså höjer dem för att få den åtråvärda konsekvensen, som är högre pensioner, ska givetvis inte notan gå till företagarna, utan den ska landa på staten. Det var ett exempel.</p><p>Jag tycker att det är lite konstigt att prata om chockhöjningar av momsen. Det finns ju en ordinarie momssats som ligger på 25 procent. Nu ser vi att exempelvis restaurangbranschen har haft det väldigt hårt, och då är det ingen mening med att skynda på en sådan reform. Men att en vanlig näring, oavsett om det handlar om varor eller tjänster, betalar ordinarie momssats, vilket är 25 procent, är knappast en chockhöjning. </p><p>Jag tycker att vi borde hitta vägar för att harmonisera hela momssystemet. Jag tycker inte om denna typ av differentieringar. De leder till ineffektivitet och förluster. Låt medborgarna bestämma vad de vill konsumera. Staten ska inte subventionera den ena varan eller tjänsten. Medborgarna är själva kapabla att bestämma detta. </p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}