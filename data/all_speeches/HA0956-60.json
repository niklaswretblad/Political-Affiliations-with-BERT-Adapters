{
  "anforande": {
    "dok_hangar_id": "5165078",
    "dok_id": "HA0956",
    "dok_titel": "Protokoll 2022/23:56 Torsdagen den 2 februari",
    "dok_rm": "2022/23",
    "dok_nummer": "56",
    "dok_datum": "2023-02-02 00:00:00",
    "avsnittsrubrik": "Frågestund",
    "underrubrik": "Åtgärder mot korruption",
    "kammaraktivitet": "frågestund",
    "anforande_id": "93c284d3-88b3-ed11-9183-901b0e9b71a8",
    "anforande_nummer": "60",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! Den utveckling som enligt det senaste korruptionsindexet pågått sedan 2012 måste brytas. Regeringen anser att den här frågan är så pass viktig att den kräver ett nytt och bredare helhetsgrepp.</p><p>Den tidigare utredningen, som tillsattes av den föregående regeringen, levde inte upp till den här regeringens högre ambitioner på området. Direktiven var för allmänt hållna. Samtidigt har EU-kommissionen aviserat ett nytt antikorruptionspaket under det här året. Detta kommer sannolikt att kräva förändringar i den svenska mutbrottslagstiftningen.</p><p> STYLEREF Kantrubrik \\* MERGEFORMAT Frågestund</p><p>För att fånga alla de här delarna, inklusive de skrivningar som vi har i Tidöavtalet om återinfört tjänstemannaansvar, bedömde regeringen att det behövdes en ny utredning med skarpare direktiv, även för att utredningen ska landa i konkret och användbar lagstiftning. Det handlar om att bredda från enbart korruption och otillåten påverkan till att också inkludera inriktningen för det kommande EU-initiativet och tjänstemannaansvaret. Det arbetet pågår som bäst på Justitiedepartementet.</p>",
    "intressent_id": "0956595590924",
    "rel_dok_id": "HAC120230202fs",
    "replik": "N",
    "systemdatum": "2023-02-23 15:46:45"
  }
}