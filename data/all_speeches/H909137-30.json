{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:532 om insatser för återvandring",
    "underrubrik": "",
    "kammaraktivitet": "interpellationsdebatt",
    "anforande_id": "cfbc72cc-bb44-ed11-9177-901b0eac4c70",
    "anforande_nummer": "30",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Det kommer alltid att finnas de som vid en given tidpunkt tycker att det kommer för få människor från ett visst land på grund av en fruktansvärd katastrof, militär konflikt eller politiskt förtryck. Precis på samma sätt kommer det vid ett givet tillfälle alltid att finnas personer som tycker att det kommer för många från en viss katastrof, en viss konflikt eller ett visst område. </p><p> STYLEREF Kantrubrik \\* MERGEFORMAT Svar på interpellationer</p><p>Jag tror att det är bakgrunden till att Miljöpartiet tillsammans med ett antal andra partier här i riksdagen ville att det skulle vara en juridisk och inte en politisk process. Jag har ingen anledning att överpröva detta riksdagsbeslut. Det kommer dock att leda till att det vid varje givet tillfälle finns de som kritiserar regeringen för att den är för generös eller för att den är för restriktiv. </p><p>Men i grunden är det bättre att opartiska myndigheter kontrollerar asylskäl och att de kan prövas och överprövas av domstolsväsendet än att jag, Annika Hirvonen eller Ludvig Aspling bestämmer vem som ska få stanna och inte. Jag tror att det är en bra ordning som vi inte ska rucka på, även om det leder till att jag får stå till svars för den ordning som Annika Hirvonen har beslutat om i kammaren.</p><p>Fru talman! Ludvig Aspling får nog läsa i protokollet vad som sas. Negationer är något fantastiskt. Jag menade <em>inte</em> det som Ludvig Aspling gav uttryck för. Min poäng var att man inte kan göra samma sak som vi har gjort med andra grupper av skälet att det handlar om annan rättslig grund och en annan ordning för viseringsfrihet. Däremot ska de ges motsvarande stöd för att både återvända och återuppbygga det ukrainska samhället. Vi har ju en väldigt lång period framför oss av återuppbyggnad av det som den ryska aggressionen har förstört.</p><p>Ludvig Aspling får nog ändå ursäkta. Om man ställer en interpellation i vilken man gör gällande att ukrainska skyddsbehövande särbehandlas jämfört med andra trots att så inte alls är fallet får man nog stå ut med att jag frågar hur det kommer sig att det på Sverigedemokraternas hemsida stod att Sverige var fullt när de ryska stridsvagnarna rullade in, att Åkesson inte kunde välja mellan Putin och Biden och att Sverigedemokraterna sa att Sverige var fullt även när kriget rasade i Jugoslavien. Man blir ju nyfiken på vad det är som har fått Sverigedemokraterna att ändra sig.</p><p>Det stod dessutom i Sverigedemokraternas partiprogram att den ukrainska kulturen var främmande för den svenska, inte att vi var vänner och grannar och att vi skulle hjälpa dem. Tvärtom stod det att den var ett hot mot den svenska kulturen. Jag hoppas nu att Sverigedemokraterna har ändrat uppfattning mot det som stod i deras partiprogram. </p><p>Ludvig Aspling kan rätta mig om jag har fel. Jag är i så fall också väldigt nyfiken på <em>när</em> Sverigedemokraterna ändrade sin uppfattning om detta. Det verkar som att de hade samma uppfattning när stridsvagnarna rullade mot Ukraina, eftersom det då stod på hemsidan att det var fullt. Kanske skedde det någon dag efter eller någon dag innan.</p><p>Ludvig Aspling får gärna förklara detta för kammaren. Tobias Andersson hade chansen förut, men han skyllde på sin ålder. Ludvig Aspling har hittills haft två chanser. Vi får se om han utnyttjar den sista möjligheten att förklara för svenska folket hur Sverigedemokraternas väldigt märkliga ställningstaganden uppkommit.</p>",
    "intressent_id": "0744993950910",
    "rel_dok_id": "H910532",
    "replik": "N",
    "systemdatum": "2022-10-05 16:41:59"
  }
}