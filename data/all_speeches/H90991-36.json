{
  "anforande": {
    "dok_hangar_id": "5126839",
    "dok_id": "H90991",
    "dok_titel": "Protokoll 2021/22:91 Torsdagen den 31 mars",
    "dok_rm": "2021/22",
    "dok_nummer": "91",
    "dok_datum": "2022-03-31 00:00:00",
    "avsnittsrubrik": "Frågestund",
    "underrubrik": "Vidaretransport av ukrainska flyktingar",
    "kammaraktivitet": "frågestund",
    "anforande_id": "18137898-37ee-ec11-916f-901b0eac4c70",
    "anforande_nummer": "36",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Jag tackar Annika Qarlsson för frågan.</p><p>Jag kan försäkra att även om frågan inte stod som någon formell punkt på dagordningen eller fanns med i slutsatserna var det förstås en fråga som diskuterades av de europeiska ledarna, för de miljoner människor som nu har fått fly från Ukraina och den ryska aggressionen mot landet behöver vårt stöd. </p><p>De ska få vårt stöd. De får stöd av Polen. De får stöd av Moldavien. De får stöd av Rumänien. De får stöd i grannländerna. I många länder görs det väldigt stora insatser. Även de europeiska institutionerna och Europeiska kommissionen förstås, med Ylva Johansson i ledningen för det speciella ansvaret, gör sitt.</p><p>Jag har ingen tidtabell som jag kan presentera. Men jag vet att den enighet som Europeiska unionen har visat när det gäller att hantera den omedelbara invasionen, få till stånd beslut om sanktioner, få fram stöd till Ukraina och att stärka Europeiska unionen också kommer att ges uttryck i stöd till dem som flyr landet. Det är jag övertygad om.</p>",
    "intressent_id": "0339624201100",
    "rel_dok_id": "H9C120220331fs",
    "replik": "N",
    "systemdatum": "2022-06-17 14:19:04"
  }
}