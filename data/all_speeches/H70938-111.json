{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellation 2019/20:126 om statsbidrag till islamism via Folkbildningsrådet",
    "underrubrik": "",
    "kammaraktivitet": "interpellationsdebatt",
    "anforande_id": "3e607034-f620-ea11-912c-901b0e9b71a8",
    "anforande_nummer": "111",
    "talare": "Jonas Andersson (SD)",
    "parti": "SD",
    "anforandetext": "<p>Fru talman! Jag vill tacka ministern för svaret på interpellationen.</p><p>Det är ett haveri när såväl forskare som rapporter från statliga myndigheter konstaterar att ett studieförbund har kopplingar till det islamistiska Muslimska brödraskapet och organisationen ändå får fortsätta ta emot miljonbidrag via Folkbildningsrådet. Nu har vi ett läge där staten med ena handen konstaterar att organisationen har kopplingar till det islamistiska Muslimska brödraskapet, som under ett decennium har bjudit in hatpredikanter. Med andra handen göder staten samtidigt samma organisation med tiotals miljoner kronor i statliga bidrag varje år. Det är en bisarr situation.</p><p>Muslimska brödraskapet är en islamistisk organisation som har rötter i Egypten från 1920-talet. En rad länder, i såväl Mellanöstern som andra delar av världen, har förbjudit och terrorklassat organisationen. Brödraskapet har ett slags reformistisk agenda, med ett slutmål om en islamisk stat som skulle innebära avskaffande av många av de fri- och rättigheter som vi i Sverige ser som givna.</p><p>I en rapport som beställdes av den brittiska regeringen under ledning av David Cameron konstaterades att Muslimska brödraskapets organisationer i Storbritannien arbetade i det fördolda. Det konstaterades att de rent ideologiskt anser att det västerländska samhället är inneboende fientligt mot muslimer och muslimska intressen och att muslimer bör besvara detta genom att hålla distans och autonomi.</p><p>Medan staten göder Ibn Rushd och andra organisationer med kopplingar till Muslimska brödraskapet med bidrag bidrar islamisterna till att avdemokratisera Sverige. Så sent som i början av 2018 bjöd Ibn Rushd in Noureddine al-Khademi till konferensen Muslimska familjedagarna. Han är även känd som Imam Jihad och har uppmanat unga i Tunisien att ansluta sig till jihad i Syrien.</p><p> STYLEREF Kantrubrik \\* MERGEFORMAT Svar på interpellationer</p><p>För ungefär en månad sedan skev de båda forskarna Magnus Ranstorp och Aje Carlbom på Expressens debattsida om Ibn Rushd med anledning av fadäsen att Folkbildningsrådet nu anser att Ibn Rushd uppfyller demokrativillkoret för statsbidrag trots de väl belagda kopplingarna till Muslimska brödraskapet. De skriver bland annat följande: \"Genom att utbetala 23 miljoner/år till IR så förstärker FR en politiskt inriktad grupp, nämligen den som kan kopplas till Muslimska brödraskapets ideologiska skola . Denna grupp är en minoritet bland muslimer som i flera år arbetat med att skaffa sig inflytande över muslimers religiösa tänkande.\"</p><p>Kopplingen mellan Ibn Rushd och Muslimska brödraskapet har fastslagits i andra rapporter som beställts av Myndigheten för samhällsskydd och beredskap, MSB. Även i rapporten <em>När tilliten prövas</em>, som var den granskningsrapport gällande Ibn Rushd som Folkbildningsrådet tog initiativ till, fastslås kopplingen.</p><p>Dessutom finns partipolitiska kopplingar till Ibn Rushd. Tidigare rektor för Ibn Rushd var Omar Mustafa, som fick lämna Socialdemokraternas partistyrelse efter att det framkommit att han bland annat bjudit in olika hatpredikanter i sin roll som ordförande för Islamiska Förbundet i Sverige.</p><p>Avslutningsvis konstaterar jag att ministern i interpellationssvaret inte gav ett rakt svar på min första interpellationsfråga. Men jag vill ha ett tydligt besked. Anser ministern att svenska skattebetalares pengar ska bidragsfinansiera studieförbund med islamistkopplingar med tiotals miljoner kronor om året?</p>",
    "intressent_id": "025931369428",
    "rel_dok_id": "H710126",
    "replik": "N",
    "systemdatum": "2019-12-17 18:55:03"
  }
}