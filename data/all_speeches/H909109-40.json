{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d6829754-be2a-ed11-9178-901b0e9b71a8",
    "anforande_nummer": "40",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Sverige står inför ett vägval.</p><p>Antingen väljer vi den enkla vägen, vilken flertalet partier redan tycks ha valt, och finner oss i att det finns parallellsamhällen i Sverige. Vi accepterar att det finns kriminellt och kulturellt belastade områden, självständiga från det svenska majoritetssamhället sett till språk, värderingar, rättssystem, lojalitet med mera. Vi låter Sverige stå för notan för bidragen som pumpas in i parallellsamhällena och skadorna de orsakar. Vi erbjuder dem att åtnjuta alla rättigheter man kan tänka sig helt utan skyldigheter. Det är den enkla vägen.</p><p>Den svåra vägen, vilken endast Sverigedemokraterna tycks vara redo att vandra, är att återta kontrollen, att kuva parallellsamhällena och mörkret inom dem för att återetablera majoritetssamhällets dominans.</p><p>Sverigedemokraterna förstår att det inte kommer att vara enkelt och har därför sedan korankravallerna presenterat runt 45 förslag.</p><p>Framtida upplopp ska slås tillbaka genom fler poliser, undantagslagstiftning och utegångsförbud, vattenkanoner, gummikulor och vid behov militärt understöd.</p><p>Tillväxten i parallellsamhällena ska slås tillbaka genom förebyggande åtgärder. Fler barn kommer att behöva omhändertas. Muslimska skolor ska förbjudas. Skolan ska fostra i svenska normer, och bråkiga elever ska hamna på pliktskola.</p><p>De befintliga parallellsamhällena ska slås tillbaka genom en nationell folkräkning, kartläggning av och gryningsräder inom parallellsamhällen, omgående utvisningar av illegala med mera.</p><p>Fru talman! Sverigedemokraterna är redo att vidta de åtgärder som behövs. Frågan är om övriga partier är redo att vidta några alls.</p>",
    "intressent_id": "086684470825",
    "rel_dok_id": "",
    "replik": "N",
    "systemdatum": "2022-09-02 14:54:39"
  }
}