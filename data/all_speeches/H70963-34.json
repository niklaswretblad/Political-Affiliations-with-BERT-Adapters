{
  "anforande": {
    "dok_hangar_id": "5053747",
    "dok_id": "H70963",
    "dok_titel": "Protokoll 2019/20:63 Torsdagen den 23 januari",
    "dok_rm": "2019/20",
    "dok_nummer": "63",
    "dok_datum": "2020-01-23 00:00:00",
    "avsnittsrubrik": "Frågestund",
    "underrubrik": "Kriminaliteten och regeringens migrationspolitik",
    "kammaraktivitet": "frågestund",
    "anforande_id": "edd0b8a7-a363-ea11-912e-901b0eac4c78",
    "anforande_nummer": "34",
    "talare": "Katja Nyberg (SD)",
    "parti": "SD",
    "anforandetext": "<p>Herr talman! Min fråga går till Ibrahim Baylan. År 2019 skedde 257 sprängdåd i Sverige. Det är en ökning med nästan 60 procent jämfört med 2018, och 2020 ser inte ut att bli bättre. Två bombdåd skedde i centrala Stockholm och Uppsala förra veckan, liksom dubbla explosioner i Husby och Kista den här veckan.</p><p>Kriminologen Amir Rostami hävdade i slutet av förra året att sprängdåden i Sverige saknar motstycke i Europa och gick så långt som till att påstå att man måste söka sig till krigszoner för att hitta något liknande. Trots detta fortsätter regeringen att upprepa mantrat \"vi såg det inte komma\".</p><p>Hög asylinvandring leder till segregation, som i sin tur leder till kriminalitet. När Sverigedemokraterna för flera år sedan föreslog en ny migrationspolitik, fler poliser och strängare straff haglade kritiken från övriga partier. Nu låter det annorlunda. Min fråga är: Tror Ibrahim Baylan att det finns någon koppling mellan den ökande kriminaliteten och den ansvarslösa migrationspolitiken, som har fått pågå i flera år?</p>",
    "intressent_id": "0768554866215",
    "rel_dok_id": "H7C120200123fs",
    "replik": "N",
    "systemdatum": "2020-03-11 15:22:28"
  }
}