{
  "anforande": {
    "dok_hangar_id": "5072626",
    "dok_id": "H80924",
    "dok_titel": "Protokoll 2020/21:24 Tisdagen den 20 oktober",
    "dok_rm": "2020/21",
    "dok_nummer": "24",
    "dok_datum": "2020-10-20 00:00:00",
    "avsnittsrubrik": "Återrapportering från Europeiska rådets möte den 15-16 oktober",
    "underrubrik": "",
    "kammaraktivitet": "",
    "anforande_id": "88ff65b5-6723-eb11-9143-901b0eac4c70",
    "anforande_nummer": "18",
    "talare": "Désirée Pethrus (KD)",
    "parti": "KD",
    "anforandetext": "<p>Fru talman! Tack, statsministern, för återrapporten!</p><p>Jag tänker börja med relationen EU-Storbritannien och förhandlingarna som ju går väldigt trögt. Men statsministern har uttalat i medier att han tror att det finns en liten öppning för att kunna undvika en hård brexit. Vad ser statsministern för positiva signaler om det? Det är ju väldigt tydligt i slutsatserna att man ska förbereda sig för en hård brexit.</p><p>Sedan till en fråga som flera har tagit upp här, och det är ju klimatmålen. På mötet fattades inga beslut om siffror gällande utsläppsminskningar. Statsministern säger 55 procent och miljöministern säger 65 procent. Jag håller med om att det är som ett sifferbingo. Hur ska andra länder veta vad Sverige driver? Vet de att Sverige kan falla tillbaka till 55 procent, för det har statsministern sagt, varför ska de då gå med på 60 och 65 procent?</p><p>Hur bedömer statsministern utfallet av decembermötet, där beslut ska fattas? Kan ni komma överens om ambitionerna?</p><p>Jag har tidigare tagit upp att kommissionären Timmermans sagt att det finns forskning på att man klarar 55 procent. Vad säger forskningen är realistiskt, säger statsministern? Är det 55, 60 eller 65 procent? Eller är det 70, 75, 80 eller 85 procent? Hur ska vi veta vad forskningen säger att vi kan klara av? Detta är viktigt för att det inte bara ska bli ett sifferspel utan realistiskt.</p><p>Inför toppmötet sa statsministern att han ville jobba för att detta skulle tas på både kollektiv och nationell nivå. I rådsslutsatserna står det dock enbart om kollektiv nivå. Hur ser statsministern på det?</p>",
    "intressent_id": "0860429409414",
    "rel_dok_id": "",
    "replik": "N",
    "systemdatum": "2020-11-10 16:17:09"
  }
}