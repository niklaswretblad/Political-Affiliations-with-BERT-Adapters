{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Tullverkets befogenhet att stoppa stöldgods",
    "kammaraktivitet": "frågestund",
    "anforande_id": "e85075a8-0dbd-ea11-9135-901b0eac4c70",
    "anforande_nummer": "50",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Jag vill rikta min fråga till inrikesminister Mikael Damberg.</p><p>Företagare och enskilda i hela Sverige drabbas dagligen av inbrott från utländska stöldligor som utan risk kan föra varorna över gränsen. Vi kristdemokrater har länge kämpat för att ändra lagen så att Tullverket ska få beslagta stöldgods på väg ut ur landet. Regeringen har under lång tid vägrat lyssna, men den 14 februari meddelade inrikesminister Damberg att Tullverket ska få utökade befogenheter att stoppa stöldgods. Men kommer det att bli verklighet?</p><p>Finansminister Magdalena Andersson, ansvarig för Tullverket, har i riksdagen och i intervjuer inte bekräftat att Tullverket ska få utökade befogenheter. I stället är hennes budskap att frågan endast ska ses över och att regeringen ska fundera över om något ska ändras. Finansministerns diffusa besked avviker från inrikesministerns utfästelse. Vad gäller?</p><p></p><p>Jag vill fråga inrikesministern följande: Kommer Tullverket att få utökade befogenheter? När kommer det att ske? Pågår en lagändringsprocess i Regeringskansliet?</p>",
    "intressent_id": "0828001951212",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}