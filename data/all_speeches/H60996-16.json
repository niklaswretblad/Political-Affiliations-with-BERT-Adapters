{
  "anforande": {
    "dok_hangar_id": "5034813",
    "dok_id": "H60996",
    "dok_titel": "Protokoll 2018/19:96 Tisdagen den 28 maj",
    "dok_rm": "2018/19",
    "dok_nummer": "96",
    "dok_datum": "2019-05-28 00:00:00",
    "avsnittsrubrik": "Reglering av alkoglass m.fl. produkter",
    "underrubrik": null,
    "kammaraktivitet": "ärendedebatt",
    "anforande_id": "7bbbd4a7-e591-e911-9121-901b0e9b71a0",
    "anforande_nummer": "16",
    "talare": "Lena Emilsson (S)",
    "parti": "S",
    "anforandetext": "<p>Fru talman! Johan Hultberg talar mycket om att vi i denna debatt ska debattera sådant som betänkandet inte handlar om, men jag håller mig till sak. I dag debatterar vi betänkande 18, och det handlar om alkoglass med flera produkter.</p><p> STYLEREF Kantrubrik \\* MERGEFORMAT Reglering av alkoglass m.fl. produkter</p><p>Det är mycket intressant att Johan Hultberg lyfter fram ESO:s rapport <em>Synd och ska</em><em>tt</em>. När denna rapport presenterades fick den skarp kritik. En professor i referensgruppen sa att den var ovetenskaplig, saknade mänsklig hänsyn och inte alls tittade på vad som händer om man släpper på försäljning och kontroll.</p><p>Denna rapport innehåller bara ekonomiska räkneexempel på vad vården av alkoholskador kostar, vad det kostar när människor tvingas sjukskriva sig och inte kan betala skatt på sin lön, vad det blir på pluskontot om man dör i förtid för att staten slipper betala ut pension och så vidare. Den handlar inget om mänskliga frågor eller om mänskligt lidande för den som är alkoholiserad och för de anhöriga som också drabbas. </p><p>Rapporten innehåller heller inget om vad som händer om man släpper på alkoholmonopolet och låter alkoholprodukter säljas i vanliga affärer. Vad händer när man släpper på denna kontroll, och hur påverkar det försäljningen? Det var ingen sådan siffra med över huvud taget.</p><p>Jag tycker att det inte var någon bra rapport, och jag tycker att alkoholmonopolet är viktigt.</p>",
    "intressent_id": "0655028250417",
    "rel_dok_id": "H601SoU18",
    "replik": "Y",
    "systemdatum": "2019-06-18 18:26:14"
  }
}