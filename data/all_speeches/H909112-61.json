{
  "anforande": {
    "dok_hangar_id": "5132154",
    "dok_id": "H909112",
    "dok_titel": "Protokoll 2021/22:112 Torsdagen den 12 maj",
    "dok_rm": "2021/22",
    "dok_nummer": "112",
    "dok_datum": "2022-05-12 00:00:00",
    "avsnittsrubrik": "Frågestund",
    "underrubrik": "Förtroendet för Sverige som biståndsgivare",
    "kammaraktivitet": "frågestund",
    "anforande_id": "1b446196-c02a-ed11-9178-901b0e9b71a8",
    "anforande_nummer": "61",
    "talare": "Yasmine Posio (V)",
    "parti": "V",
    "anforandetext": "<p>Fru talman! Världen befinner sig i ett exceptionellt läge. Redan före pandemin såg vi hur rika blev rikare samtidigt som populistiska, konservativa och patriarkala ledare försämrade demokratin i flera länder och antalet kränkningar mot mänskliga rättigheter ökade, ihop med fattigdom och svält. Pandemin förstärkte detta, och när vi hade levt med den i två år inledde Putins Ryssland det storskaliga kriget mot Ukraina.</p><p>Sveriges stöd till världens mest utsatta, som är en växande grupp, behövs mer än någonsin, och då väljer regeringen att avisera oförsvarbart höga avräkningar på biståndet, detta trots att flera avtal redan ingåtts. Inte nog med att flera livräddande projekt läggs ned, utan mottagarnas tillit till Sverige minskar. Kan de lita på att Sverige, som har fler miljardärer än någonsin, står vid sitt ord?</p><p>Jag undrar därför: Vilka åtgärder avser statsrådet Ernkrans att införa för att återupprätta förtroendet?</p>",
    "intressent_id": "0468765214727",
    "rel_dok_id": "H9C120220512fs",
    "replik": "N",
    "systemdatum": "2022-09-02 15:10:48"
  }
}