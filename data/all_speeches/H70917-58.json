{
  "anforande": {
    "dok_hangar_id": "5043640",
    "dok_id": "H70917",
    "dok_titel": "Protokoll 2019/20:17 Torsdagen den 10 oktober",
    "dok_rm": "2019/20",
    "dok_nummer": "17",
    "dok_datum": "2019-10-10 00:00:00",
    "avsnittsrubrik": "Frågestund",
    "underrubrik": "Regeringens åtgärder mot det ökade antalet skjutningar",
    "kammaraktivitet": "frågestund",
    "anforande_id": "1c4c7ded-dbff-e911-9126-901b0eac4c70",
    "anforande_nummer": "58",
    "talare": "Katja Nyberg (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Min fråga går till statsrådet Damberg. </p><p>I måndags besköts två väktare då de bevakade ett fastighetshus i Rinkeby. Detta är ett allvarligt samhällshot som Sverige står inför, och rättsväsendet står alltmer handfallet inför uppgiften att ta kontroll över situationen. Det är dags att ta tag i den våldseskalering som breder ut sig alltmer. Det problem som finns löses inte genom att regeringen dementerar människors upplevda känslor av otrygghet och drar riksdagens tillkännagivanden och utredningar i långbänk för att få det att framstå som att regeringen har kontroll på läget. </p><p>Nu är det inte bara poliser som blir beskjutna - oskyldiga medborgare drabbas då de råkar vistas på fel plats, och väktare blir beskjutna då de gör sitt jobb. Frågan är inte längre när nästa skjutning ska ske utan vem det är som står på tur. Den våldseskalering som polisen i dag inte klarar av att hantera tvingar aktörer att köpa säkerhetstjänster av privata bolag. </p><p>Vad har regeringen för planer för att få kontroll på det ökande våldet och de skjutningar vi ser i dag?</p>",
    "intressent_id": "0768554866215",
    "rel_dok_id": "H7C120191010fs",
    "replik": "N",
    "systemdatum": "2019-11-05 15:53:22"
  }
}