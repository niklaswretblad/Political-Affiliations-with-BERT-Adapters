{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "694c6077-006d-e911-911b-901b0eac4c78",
    "anforande_nummer": "78",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! Detta är, återigen, ett märkligt sätt att se på rättvisa. Alla pensionärer fick skattesänkningar med vår budget, vilket de inte hade fått med någon annan budget. Det är bra att veta. </p><p>Däremot är jag helt övertygad om, och kommer att se till, att vi under den här mandatperioden går mot att stänga klyftan helt. Våra allianspartier - de samarbetspartner du nu har, Magdalena Andersson - och vi sänkte skatten i många steg, både för dem som arbetar och för pensionärer. Vi genomförde först en skattesänkning för dem som jobbar. Det ökade sysselsättningen. Sedan kunde vi sänka skatten på pensioner, och så fortsatte vi i den takten.</p><p>Så gjorde vi även nu. Det som var unikt i december var att alla pensionärer fick sänkt skatt, både de med lägst inkomster och de med högst inkomster. Både jag och finansministern vet - jag tycker att vi ska vara ärliga när vi är i Sveriges riksdag - att alla pensionärer inte hade fått sänkt skatt om en socialdemokratisk regering hade fått fortsätta redan i höstas, som man gärna hade velat.</p><p>Rättvist för mig är att alla löntagare och alla pensionärer får sänkt skatt.</p><p>(Applåder)</p>",
    "intressent_id": "0899112324519",
    "rel_dok_id": null,
    "replik": "Y",
    "systemdatum": "2019-05-02 19:34:51"
  }
}