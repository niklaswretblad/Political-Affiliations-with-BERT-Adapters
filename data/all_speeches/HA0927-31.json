{
  "anforande": {
    "dok_hangar_id": "5159634",
    "dok_id": "HA0927",
    "dok_titel": "Protokoll 2022/23:27 Tisdagen den 29 november",
    "dok_rm": "2022/23",
    "dok_nummer": "27",
    "dok_datum": "2022-11-29 00:00:00",
    "avsnittsrubrik": "Svar på interpellation 2022/23:46 om studier med omställningsstudiestöd",
    "underrubrik": "",
    "kammaraktivitet": "interpellationsdebatt",
    "anforande_id": "3edada59-7980-ed11-917b-901b0eac4c70",
    "anforande_nummer": "31",
    "talare": "Mats Wiking (S)",
    "parti": "S",
    "anforandetext": "<p>Herr talman! Tack för svaret, utbildningsministern!</p><p>I mitt huvud går ekvationen inte riktigt ihop. Först drar man undan ett antal utbildningsplatser, och sedan säger regeringen att vi täcker de behov som finns, för det har varit en gigantisk satsning under pandemin. Nu hamnar vi i ett läge där vi går in i en lågkonjunktur med tuffare tider, och vi kan vara ganska säkra på att långtidsarbetslösheten kommer att öka.</p><p>Att möta dessa behov med att dra ned på antalet utbildningsplatser känns för mig väldigt avigt, herr talman. Vi socialdemokrater anser att det i detta läge är viktigt att satsa just på utbildningsinsatser och på omställning. Finns då behovet och önskemålen utifrån medborgarna i samhället borde vi snarare öka insatserna.</p><p> STYLEREF Kantrubrik \\* MERGEFORMAT Svar på interpellationer</p><p>I detta läge skär regeringen ned på alla utbildningsformer för vuxna och avskaffar Äldreomsorgslyftet. Undertecknad vet att det inte är utbildningsministerns ansvar, herr talman, men det är den borgerliga, högerkonservativa regeringen som har gjort den nedskärningen, och även detta var en viktig utbildningsinsats.</p><p>Tycker Mats Persson verkligen att det här är rätt sätt att bemöta de samhällsproblem som uppstått?</p>",
    "intressent_id": "0720250789315",
    "rel_dok_id": "HA1046",
    "replik": "N",
    "systemdatum": "2022-12-20 16:17:41"
  }
}