{
  "anforande": {
    "dok_hangar_id": "5126592",
    "dok_id": "H90990",
    "dok_titel": "Protokoll 2021/22:90 Onsdagen den 30 mars",
    "dok_rm": "2021/22",
    "dok_nummer": "90",
    "dok_datum": "2022-03-30 00:00:00",
    "avsnittsrubrik": "Militära frågor",
    "underrubrik": "",
    "kammaraktivitet": "",
    "anforande_id": "87104c0f-24e7-ec11-916f-901b0eac4c70",
    "anforande_nummer": "153",
    "talare": "Jörgen Berglund (M)",
    "parti": "M",
    "anforandetext": "<p>Fru talman! I mitt anförande tog jag upp miljötillstånden, som Elisabeth Falkhaven också nämnde.</p><p>Jag fick tyvärr inget svar från regeringspartiet Socialdemokraterna, och jag är väl medveten om att Miljöpartiet inte längre ingår i regeringen. Men ni är stödparti och röstade fram den, och ni innehade också miljöministerposten fram till december i fjol.</p><p>Jag håller med Elisabeth Falkhaven om mycket hon säger om miljötillstånden, men de två åtgärder för att snabba på processerna som vår reservation handlar om påverkar ju inte själva prövningen. Det är inga andra regler som gäller, utan det handlar om mer processtekniska saker som att låta länsstyrelserna få uppdraget att utreda dessa tillstånd skyndsamt och att ta bort mark- och miljödomstolens utlåtande till regeringen. Detta vinner man flera år på i en tillståndsprocess.</p><p>Eftersom Miljöpartiet inte står bakom reservationen vill jag fråga Elisabeth Falkhaven: Vad ser hon för hinder för att stå bakom detta?</p><p>Elisabeth Falkhaven tog också upp att man kanske ska se om man kan flytta övnings- och skjutfältet i Karlsborg. Utan att ta ställning i frågan vill jag säga att det sätter fingret på att om Försvarsmakten ska kunna flytta ett övnings- och skjutfält krävs det ett nytt skjutfält. Detta tar kanske 20 år att få till. Det är precis det här som vår reservation handlar om, och jag skulle gärna vilja höra vad Elisabeth Falkhaven har att säga om det.</p>",
    "intressent_id": "0628005785225",
    "rel_dok_id": "",
    "replik": "Y",
    "systemdatum": "2022-06-08 14:11:53"
  }
}