{
  "anforande": {
    "dok_hangar_id": "5046534",
    "dok_id": "H70930",
    "dok_titel": "Protokoll 2019/20:30 Tisdagen den 12 november",
    "dok_rm": "2019/20",
    "dok_nummer": "30",
    "dok_datum": "2019-11-12 00:00:00",
    "avsnittsrubrik": "Svar på interpellation 2019/20:87 om en undersökningskommission för fallet Dawit Isaak",
    "underrubrik": "",
    "kammaraktivitet": "interpellationsdebatt",
    "anforande_id": "eaec490d-d015-ea11-912c-901b0e9b71a8",
    "anforande_nummer": "50",
    "talare": "Désirée Pethrus (KD)",
    "parti": "KD",
    "anforandetext": "<p>Fru talman! Jag är lite förvånad över att utrikesministern ändå inte säger att biståndet mycket väl kan användas för att ställa krav på mänskliga rättigheter. Jag tycker inte att jag hör utrikesministern nämna detta, och det är tragiskt.</p><p>I princip alla som flyr från Eritrea får, tror jag, uppehållstillstånd i Sverige eftersom Eritrea är en hårdför diktatur där politiska motståndare torteras och fängslas. Regimen utövar systematiskt förtryck och förföljelse av oliktänkande. Fredsprocessen mellan Etiopien och Eritrea verkar inte ha satt särskilt stort avtryck när det gäller mänskliga rättigheter i Eritrea. Därför måste Sverige, men också EU och FN, trycka på för att framföra kritik och utöva motstånd mot Eritrea och inte bara betala ut biståndsmedel utan att ställa krav.</p><p>Sverige kan göra mer för att lyfta fallet Dawit Isaak i EU och FN. En undersökningskommission vore att ta ett helhetsgrepp. Kanske kunde man blanda in andra personer än de som just nu är involverade. Jag tycker inte att regeringen har visat att man har vänt på alla stenar. Det är svårt att veta exakt vad UD gör, men det vi kan se och granska är biståndet. Där skulle jag önska mer av regeringen.</p><p> STYLEREF Kantrubrik \\* MERGEFORMAT Svar på interpellationer</p><p>Avslutningsvis noterar jag att vi under forna Alliansens tid hade Dawit Isaak med i varje utrikesdeklaration. Tyvärr finns han inte med i den rödgröna regeringens deklaration. Det hade behövts för att verkligen markera att detta fall är viktigt.</p>",
    "intressent_id": "0860429409414",
    "rel_dok_id": "H71087",
    "replik": "N",
    "systemdatum": "2019-12-03 14:23:52"
  }
}