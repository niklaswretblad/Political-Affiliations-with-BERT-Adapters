{
  "anforande": {
    "dok_hangar_id": "5127716",
    "dok_id": "H90996",
    "dok_titel": "Protokoll 2021/22:96 Fredagen den 8 april",
    "dok_rm": "2021/22",
    "dok_nummer": "96",
    "dok_datum": "2022-04-08 00:00:00",
    "avsnittsrubrik": "Svar på interpellation 2021/22:405 om flyktingar som ordnar eget boende",
    "underrubrik": "",
    "kammaraktivitet": "interpellationsdebatt",
    "anforande_id": "8eaa4ec5-82f8-ec11-9174-901b0e9b71a0",
    "anforande_nummer": "16",
    "talare": "Maria Ferm (MP)",
    "parti": "MP",
    "anforandetext": "<p>Fru talman! Jag tackar Anders Ygeman för svaret.</p><p>Över 4 miljoner människor är redan på flykt från Ukraina, och 10 miljoner är internflyktingar inom landets gränser. Rysslands invasion av Ukraina har redan inneburit ett fruktansvärt mänskligt lidande. Attackerna mot barnsjukhus och bostadshus och massmord på civila är inget annat än barbari. Alla ansvariga måste ställas till svars för dessa misstänkta grova krigsbrott.</p><p>Det är avskyvärda scener som utspelats och fortsätter att utspelas i Ukraina. Vi behöver i Sverige och i EU fortsätta att stödja landet. Vi behöver också sluta göda Putins finansiering av kriget. All import av rysk olja och gas behöver stoppas omedelbart, precis som president Zelenskyj uppmanade Sverige att göra i denna kammare för några veckor sedan.</p><p>I spåren av kriget tvingas alltså miljontals människor på flykt därifrån. De allra flesta flyr till grannländer, som det brukar vara när krig bryter ut och människor har en förhoppning om att snart kunna återvända. Vissa har också tagit sig till Sverige. Det är viktigt att Sverige och alla andra medlemsstater i EU hjälps åt med flyktingmottagandet när så många nu så hastigt har tvingats lämna allt de har och ge sig av.</p><p> STYLEREF Kantrubrik \\* MERGEFORMAT Svar på interpellationer</p><p>Många som kommer till Sverige har släkt och vänner här. Cirka 70 procent bor inte i Migrationsverkets snabbt upphandlade anläggningsboenden utan i så kallat eget boende, vilket ofta betyder att de helt enkelt bor hemma hos någon de känner eller någon som vill hjälpa dem. Detta är något som exempelvis Migrationsverket uppmanat till, eftersom det är svårt rent kapacitetsmässigt att klara det annars. Det är också ganska självklart en tryggare plats, i alla fall precis i början, än att bussas till något anläggningsboende på någon plats man inte känner till.</p><p>Många i Sverige har redan nu fått en ny klasskompis eller granne från Ukraina. Jag känner otroligt stor tacksamhet mot alla som öppnat sina hem och som på olika sätt hjälper till med mottagandet, inte minst eftersom flyktingar från Ukraina har färre rättigheter än andra flyktingar med uppehållstillstånd.</p><p>Samtidigt har Socialdemokraterna länge försökt strama åt möjligheten till eget boende. Regeringen har ändrat regelverket så att de som flyttar in i vissa utsatta stadsdelar blir av med sin dagersättning. Miljöpartiet har varit och är kritiskt mot detta och ser inte att det kommer att leda till något annat än att nyanlända blir än mer fattiga och får svårare att klara sig.</p><p>Tidigare reformer för att förmå människor att inte ordna eget boende har bara lett till mer fattigdom, inte till att färre valt eget boende. Det är precis det vi ser nu också för familjer från Ukraina som flyttar in hos närstående som råkar bo på fel adress. De blir helt enkelt av med den lilla ersättning de har rätt till.</p><p>Den socialdemokratiska regeringen meddelade också nu i januari att man helt vill avveckla rätten till eget boende och i stället tvinga alla flyktingar att bo på anläggningsboenden. Utspelet framstår som särskilt märkligt med tanke på Rysslands krig i Ukraina och behovet av alla tillgängliga boenden för ukrainska flyktingar. Sannolikt såg regeringen inte framför sig att fler flyktingar återigen skulle komma till Sverige och hade därmed ingen beredskap för detta. I stället tog man fram förslag som snarare skulle minska beredskapen vid ett läge där många behöver fly samtidigt.</p><p>Nu ställer man sig dock frågan om regeringen har tänkt om i ljuset av de många som nu är på flykt i Europa. Även om de sakliga argumenten gällande eget boende om grundläggande rättigheter eller bra integration inte biter är vi ju nu i ett läge där eget boende uppenbart fyller en väldigt viktig funktion i mottagandet.</p><p>Det är också absurt att flyktingar från Ukraina som bosätter sig hos släkt eller vänner i vissa stadsdelar ska bli av med sin dagersättning. Vore det verkligen bättre om de i detta läge tvingades till Migrationsverkets anläggningsboenden, som ofta ligger väldigt avskärmat långt från de kontakter som flyktingarna redan har?</p>",
    "intressent_id": "0462699892622",
    "rel_dok_id": "H910405",
    "replik": "N",
    "systemdatum": "2022-06-30 16:42:21"
  }
}