{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "34e5fe42-382c-ec11-915b-901b0eac4c78",
    "anforande_nummer": "93",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Syftet när Alliansen införde jobbskatteavdraget 2006, om det är det Ulla Andersson tänker på, trodde jag var känt för de flesta - men uppenbarligen inte för Ulla Andersson. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Syftet var att det skulle löna sig bättre att arbeta i Sverige. Genom att prioritera fram ökade möjligheter att jobba skulle vi också få fler jobb att växa fram. Det är nämligen inget nollsummespel, som det är i Vänsterns värld, utan det spelar roll hur man utformar skatter. Det spelar roll hur man utformar ersättningssystem och annat. Detta är mycket viktigt. </p><p>Det har också visat sig att detta var en stor framgång. Man har lyckats skapa jobb, och fler har kommit i arbete tack vare de här reformerna. Det är också skälet till att Socialdemokraterna inte har avskaffat detta under alla de år man har suttit vid regeringsmakten, gissar jag. De har sett att detta spelar roll. </p><p>Idén var alltså inte att försämra för någon utan att förbättra för dem som går till ett arbete. </p><p>Sedan har vi kristdemokrater i flera budgetar de senaste åren sett att den grupp som Ulla Andersson pekar på har en tuff och besvärlig ekonomisk situation. Vi har i många budgetar i rad föreslagit förbättringar för dem som har varit väsentligt större än vad regeringen har föreslagit. Det är jag glad för.</p><p>Jag tycker också att det är rimligt att den här skatteklyftan kan slutas. Detta handlar ju om personer som i många fall saknar arbetsförmåga och som inte kommer att kunna återfå arbetsförmåga. Jag tycker inte att det är särskilt problematiskt att denna skatt sänks för dessa personer.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}