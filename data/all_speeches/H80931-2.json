{
  "anforande": {
    "dok_hangar_id": "5073691",
    "dok_id": "H80931",
    "dok_titel": "Protokoll 2020/21:31 Fredagen den 6 november",
    "dok_rm": "2020/21",
    "dok_nummer": "31",
    "dok_datum": "2020-11-06 00:00:00",
    "avsnittsrubrik": "Svar på interpellation 2019/20:473 om biotopskyddet och jordbruket",
    "underrubrik": "",
    "kammaraktivitet": "interpellationsdebatt",
    "anforande_id": "0f789fa3-af30-eb11-914a-901b0e9b71a8",
    "anforande_nummer": "2",
    "talare": "Per Schöldberg (C)",
    "parti": "C",
    "anforandetext": "<p>Herr talman! Jag tackar statsrådet för svaret.</p><p> STYLEREF Kantrubrik \\* MERGEFORMAT Svar på interpellationer</p><p>Jag tolkar ordet \"försäkra\" som positivt och som att man verkligen vill något och tänker följa upp det här och se på det. Som jag ser det är det inte motstående intressen att värna den biologiska mångfalden och att stärka möjligheterna för ett livskraftigt jordbruk och därmed sund och bra mat.</p><p>Det här med stenhögar och rösen kan tyckas vara en liten fråga. Men det har visat sig att det inte är det. Det är en fråga i människors vardag. Hållbarhet ligger i markägarens intresse, och jag har ännu inte stött på någon som i grunden ifrågasätter själva biotopskyddet. Men när frågan dök upp i mitt hemlän Kronoberg blev jag kontaktad inte bara av <em>en</em> jordbrukare, utan det var många exempel som delgavs mig, faktiskt från olika delar av landet där regelverken, eller snarare tillämpningen av regelverken, skapar problem.</p><p>För att säga det lite enkelt: Stenar är inget vi tar lätt på i Småland.</p><p>Ett lantbrukarpar i Kosta som har ungefär 70 hektar mark säger att det är bra att vi tar upp den här frågan i riksdagen men att det är viktigt att påpeka att det inte är lagen det är fel på, utan det är uttolkningen och tillämpningen som blir tokig. Det här jordbrukarparet i Kosta tar upp 40-50 ton sten ur åkermarken. Med andra ord är det ingen liten fråga.</p><p>Viveka på Kronobergs kungsgård i Småland säger: \"Jag kände inte till att även en nyanlagd stenhög omfattas av biotopskyddet.\"</p><p>Jag har samma syn som lantbrukarparet från Kosta och Viveka på Kronobergs kungsgård. Det är inte lagen utan tillämpningen det handlar om. Det är Naturvårdsverkets beskrivningar och uttolkningar som jag tror man bör se över.</p><p>Vad tror statsrådet om att börja titta på kompensatoriska åtgärder? Till exempel skulle det kunna finnas något slags producentansvar där man, om andra alternativ har uttömts, faktiskt ges en möjlighet att kompensera för att man ska kunna bibehålla den biologiska mångfalden men kanske inte just på exakt den platsen. Man kanske tillåts att flytta en stenhög bara man kan garantera att mångfalden utifrån ett helhetsperspektiv säkras. Det skulle ge ett manöverutrymme för markägaren och en konstruktiv möjlighet för myndigheten att ta ett steg vidare och hitta lösningar.</p><p>Jag tyckte som sagt inte att det här var en så stor fråga, men det är många människor som har kontaktat mig och vill diskutera det här för att de tycker att det är tillämpningen och inte lagstiftningen som man bör jobba vidare med.</p><p>Ni vill följa detta nogsamt, och jag tolkar det positivt. Min fråga blir då: Kommer ni att vidta några åtgärder, och hur ser statsrådet på diskussionen om kompensatoriska åtgärder?</p>",
    "intressent_id": "0170630324419",
    "rel_dok_id": "H8C120201106ip",
    "replik": "N",
    "systemdatum": "2020-11-27 13:54:43"
  }
}