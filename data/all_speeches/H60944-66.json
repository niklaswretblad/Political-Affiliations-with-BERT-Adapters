{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "0fd6f69f-c239-e911-9116-901b0eac4c78",
    "anforande_nummer": "66",
    "talare": "Jan Björklund (L)",
    "parti": "L",
    "anforandetext": "<p>Herr talman! Jag talar inte om hur socialförsäkringarna ska organiseras i Sverige. Det råder säkert bred samstämmighet i kammaren om att vi ska ha en ambitiös socialpolitik och fri marknadsekonomi i Sverige. Jag talar om hur Europa ska samarbeta och byggas. Där har vi nu under ett antal årtionden haft en liberal vind, som har byggt upp det europeiska samarbetet.</p><p>Vi har skapat de mest framgångsrika samhällen som mänskligheten någonsin har upplevt i vår del av världen, i Västeuropa och Nordamerika - ett liberalt samhälle med frihet, demokrati, marknadsekonomi, rättstrygghet, öppenhet, yttrandefrihet, pressfrihet och en lång rad funktioner. Vi har gjort detta i samarbete med varandra. Det har handlat om frihandel och demokrati, och EU har varit en väldigt viktig motor. Ta bort ordet \"höger\" om det är besvärande för dig, men nationalist är du.</p><p>Svara nu på frågan i stället för att prata om något annat. Nämn ett enda exempel i Europa där nationalismen har varit bättre på att skapa fred, frihet och välstånd än liberalismen.</p>",
    "intressent_id": "0603490586517",
    "rel_dok_id": null,
    "replik": "Y",
    "systemdatum": "2019-02-26 13:33:32"
  }
}