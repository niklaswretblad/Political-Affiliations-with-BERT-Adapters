{
  "anforande": {
    "dok_hangar_id": "5118961",
    "dok_id": "H90962",
    "dok_titel": "Protokoll 2021/22:62 Tisdagen den 1 februari",
    "dok_rm": "2021/22",
    "dok_nummer": "62",
    "dok_datum": "2022-02-01 00:00:00",
    "avsnittsrubrik": "Svar på interpellation 2021/22:289 om möjligheten att ta körkort under falsk identitet",
    "underrubrik": "",
    "kammaraktivitet": "interpellationsdebatt",
    "anforande_id": "7da859bc-3cbb-ec11-9167-901b0eac4c78",
    "anforande_nummer": "48",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar statsrådet för svaret.</p><p>Vi har inte skilda uppfattningar i frågan, men jag vill ha lite högre tryck så att det går att säkerställa att den som kommer ut på vägen faktiskt har den utbildning som krävs för att framföra fordonet. Det blir än viktigare om man ägnar sig åt persontransporter. När jag som konsument sätter mig i en buss eller taxi ska jag vara säker på att föraren som framför fordonet har rätt utbildning och behörighet att köra. Det får inte vara vilda västern i den verksamhet där människor transporteras på vägarna.</p><p> STYLEREF Kantrubrik \\* MERGEFORMAT Svar på interpellationer</p><p>Likadant är det med godstransporterna. Vi kan inte ha förare som sitter och kör ekipage på 40-70 ton som inte har utbildning, som inte vet vad de sysslar med. Var och en inser att om något händer med ett sådant fordon i 80 kilometers hastighet vill det till att den som sitter bakom ratten har tillräcklig utbildning för att klara den situationen.</p><p>Det finns mycket i historien om den driftige herren som har varit i Umeå, Uppsala, Jönköping, Eksjö, Södertälje och Skövde. Han var flitig när det gällde att producera körkort åt sina vänner.</p><p>Ett av de stora bekymren i detta är Integritetsskyddsmyndigheten. Av artikeln framgår följande: Det är inte nödvändigtvis så att det behövs en lagändring. En annan bromskloss för att personer med multipla identiteter ska kunna sättas fast med ansiktsigenkänning är Integritetsskyddsmyndigheten. För att en myndighet ska kunna använda sig av ansiktsigenkänning måste Integritetsskyddsmyndigheten först godkänna den föreslagna tillämpningen. </p><p>När det nu finns en marknad där det går att köpa sig körkort och det finns individer som turnerar runt i landet och kör upp med någon annan människas identitet, för att sedan byta ut körkortet så att det blir rätt foto genom att förlustanmäla körkortet, har man skapat en affärsidé. Det finns de som livnär sig på verksamheten. Att det inte går att sätta stopp för verksamheten är lite grann att rulla ut röda mattan för de kriminella. Det är oftast de kriminella som är inblandade i den typen av verksamhet.</p><p>Som jag har sagt så många gånger förut pratar jag mycket med mina gamla kollegor inom polisen, och ibland får jag ta del av länkar där man kan gå in och skaffa sig körkort, vigselbevis, dödsattester - ja, i princip allt man behöver i livet - för en billig penning. Det har blivit en internationell marknad att sälja falska handlingar.</p><p>Nu är det lite knepigt för en svensk att inneha ett falskt svenskt körkort eftersom polisen kan göra en slagning i registren. Men för den som kommer utifrån är det ett guldläge att skaffa sig ett körkort någon annanstans som den svenska polisen inte kan kontrollera. Mina gamla kollegor säger att de springer på falska körkortshandlingar ofta, där de är säkra på att föraren inte har rätt behörighet. Sedan är det en lång process innan man kan leda detta i bevis. Det är inte alltid det fungerar.</p><p>Det är inte bara i Sverige det behövs skärpta regler, utan även i de internationella sammanhangen måste det ske skärpningar av regelverk så att inte marknader skapas för de kriminella. I slutändan slår detta mot oss andra. Det påverkar trafiksäkerheten. Människor riskerar att omkomma i trafikolyckor därför att de möter en förare som inte har koll på läget.</p><p>Jag är helt övertygad om att statsrådet har precis samma ambitioner i det avseendet som jag har.</p>",
    "intressent_id": "0880018341619",
    "rel_dok_id": "H910289",
    "replik": "N",
    "systemdatum": "2022-04-13 17:17:33"
  }
}