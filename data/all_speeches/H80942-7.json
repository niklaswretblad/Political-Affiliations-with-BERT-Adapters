{
  "anforande": {
    "dok_hangar_id": "5075981",
    "dok_id": "H80942",
    "dok_titel": "Protokoll 2020/21:42 Torsdagen den 26 november",
    "dok_rm": "2020/21",
    "dok_nummer": "42",
    "dok_datum": "2020-11-26 00:00:00",
    "avsnittsrubrik": "Huvudmannaskap för personlig assistans",
    "underrubrik": "",
    "kammaraktivitet": "ärendedebatt",
    "anforande_id": "960f2300-3941-eb11-9147-901b0eac4c70",
    "anforande_nummer": "7",
    "talare": "Camilla Waltersson Grönvall (M)",
    "parti": "M",
    "anforandetext": "<p>Fru talman! Jag tror att det går att vara överens om att den absolut största risk vi kan se är att människor fortsätter att ramla mellan stolarna. Med den situation vi har nu lever människor de facto i kommunarrest därför att en bedömning man har fått i en kommun inte behöver gälla i någon annan kommun.</p><p>Fru talman! Jag kan försäkra att det förslag som ligger på bordet i dag handlar om att säkerställa att alla ska kunna få en rättssäker och bra bedömning. Det är just därför detta måste ske mer skyndsamt.</p><p>Jag kan förstå, fru talman, att den person som är utsedd att utreda denna fråga kanske inte känner sig fullständigt nöjd när det här inte går fortare. Men jag skulle, som första fråga till Bengt Eliasson, vilja fråga vad det är som gör att vi måste dröja till 2025? Ser inte Bengt Eliasson detta som ett enormt svek mot de människor som han har lovat att han ska driva på för LSS och assistansersättningen? Kan vi få ett besked om vad det är som gör att vi ska behöva vänta fem år?</p><p>Fru talman! Jag tycker att Bengt Eliasson är skyldig oss - sina kollegor - och framför allt alla de människor som jag vet lyssnar på den här debatten att förklara varför Liberalerna inte har ställt sig bakom att kunna driva igenom detta mer kraftfullt.</p>",
    "intressent_id": "0781623040415",
    "rel_dok_id": "H801SoU10",
    "replik": "Y",
    "systemdatum": "2020-12-18 14:58:26"
  }
}