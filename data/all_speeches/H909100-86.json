{
  "anforande": {
    "dok_hangar_id": "5128764",
    "dok_id": "H909100",
    "dok_titel": "Protokoll 2021/22:100 Torsdagen den 21 april",
    "dok_rm": "2021/22",
    "dok_nummer": "100",
    "dok_datum": "2022-04-21 00:00:00",
    "avsnittsrubrik": "(forts. från § 7) Kompetensförsörjning inom hälso- och sjukvården m.m. (forts. SoU14)",
    "underrubrik": "",
    "kammaraktivitet": "",
    "anforande_id": "0ec082c6-d9fe-ec11-9174-901b0e9b71a0",
    "anforande_nummer": "86",
    "talare": "Anders W Jonsson (C)",
    "parti": "C",
    "anforandetext": "<p>Herr talman! I grunden är det här ett politiskt ställningstagande. Vill man att lagen ska ändras för att möjliggöra att den medicinska aborten inleds hemma eller inte? Det är strikt lagreglerat i dag.</p><p>Förslaget - som nu tyvärr är en reservation och inte något som en majoritet står bakom - är att vi ska rikta ett tillkännagivande till regeringen för att den ska tillsätta en utredning för att göra lagändringen. Vi har alltså inte föreslagit skarp lagstiftning här och nu, utan det handlar om ett tillkännagivande om en utredning av abortlagstiftningen som skulle möjliggöra att man initierar medicinska aborter hemma. Det är i dag inte tillåtet enligt svensk lag.</p><p>Det är alltså detta som Vänsterpartiet säger nej till - att skarpt uppmana regeringen att ta första steget i detta. Det är det som blir så förvånande. Självklart måste det alltid göras en utredning innan det till slut landar ett lagförslag på riksdagens bord; det tror jag att alla förstår. Men det första steget i detta är att vi från riksdagen uttalar tydligt att det här måste ske.</p><p>Jag blir besviken och förvånad över att Vänsterpartiet inte är berett att uppmana regeringen att dra igång lagstiftningsarbetet för att göra denna förändring. Det är alltså någonting som Sveriges alla förlossningsläkare, alla barnmorskor och dessutom RSFU under ledning av Hans Linde har krävt av oss politiker.</p><p> STYLEREF Kantrubrik \\* MERGEFORMAT Kompetensförsörjning inom hälso- och sjukvården m.m.</p><p>I dag har ni chansen att rösta för den reservation som finns från Moderaterna, Liberalerna och Centerpartiet. Jag hoppas verkligen att Vänsterpartiet tänker om och inte krokar arm med Sverigedemokraterna och Kristdemokraterna i frågan om svensk abortlagstiftning och att den måste ändras.</p>",
    "intressent_id": "0229760896014",
    "rel_dok_id": "",
    "replik": "Y",
    "systemdatum": "2022-07-08 18:20:18"
  }
}