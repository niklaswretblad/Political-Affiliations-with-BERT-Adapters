{
  "anforande": {
    "dok_hangar_id": "5035204",
    "dok_id": "H60999",
    "dok_titel": "Protokoll 2018/19:99 Tisdagen den 4 juni",
    "dok_rm": "2018/19",
    "dok_nummer": "99",
    "dok_datum": "2019-06-04 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "a0bacb9d-5197-e911-911f-901b0eac4c70",
    "anforande_nummer": "15",
    "talare": "Statsministern Stefan Löfven (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte</p><p>Fru talman! Vad gäller partigruppernas nomineringar till kommissionsordförande - det har inte varit så många nomineringar - är det en klar övervikt av män. Jag har inte alla partigruppers nomineringar i huvudet, men det är en övervikt.</p><p>Det är därför det är så viktigt att se på alla fem positionerna. Europeiska centralbanken sticker ut lite eftersom det endast är euroländerna som ska utse en chef. Men man kan se på de fem tillsammans ändå, just för att få en större möjlighet att se till att det blir jämställt.</p><p>Enligt min bestämda uppfattning måste det bli så. Jag har svårt att se att det finns en majoritet för något annat än att kvinnors rättigheter ska försvaras och utvecklas. Det finns krafter i parlamentet som inte står upp för den uppfattningen, men som jag sa finns tillräckligt många - en klar majoritet - som står upp för de rättigheterna. Det är vår skyldighet att jobba för detta.</p><p>Jag delar också uppfattningen om kompetens. Kompetensnivån är densamma, men sedan kan det vara fråga om olika kompetens. De behövs lika mycket. Det ska inte vara fråga om en typ av kompetens, inte heller om bara det manliga perspektivet som ska synas, utan det måste vara både och. Det är då det blir bäst.</p><p>Sedan var det frågan om majoriteter. Förut kunde man teoretiskt tänka sig att den konservativa-kristdemokratiska gruppen tillsammans med den socialdemokratiska-socialistiska gruppen hade bildat en egen majoritet. Det går inte nu, utan det måste till ytterligare en grupp. </p><p>Jag tror ändå att det finns en mognad och insikt hos dessa grupper att det nu gäller att arbeta tillsammans och få fram fem toppkandidater så snabbt som det någonsin går. Det finns så stora utmaningar. En är EU-budgeten. Den diskuterades inte vid det här sammanträdet, men den kommer att bli en nog så stor utmaning.</p>",
    "intressent_id": "0218878014918",
    "rel_dok_id": null,
    "replik": "N",
    "systemdatum": "2019-06-25 16:01:05"
  }
}