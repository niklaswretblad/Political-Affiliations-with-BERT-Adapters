{
  "anforande": {
    "dok_hangar_id": "5022456",
    "dok_id": "H60954",
    "dok_titel": "Protokoll 2018/19:54 Fredagen den 15 februari",
    "dok_rm": "2018/19",
    "dok_nummer": "54",
    "dok_datum": "2019-02-15 00:00:00",
    "avsnittsrubrik": "Svar på interpellation 2018/19:65 om förföljelse av kristna i världen",
    "underrubrik": null,
    "kammaraktivitet": "interpellationsdebatt",
    "anforande_id": "d71e42b4-9141-e911-9116-901b0eac4c78",
    "anforande_nummer": "40",
    "talare": "Utrikesministern Margot Wallström (S)",
    "parti": "S",
    "anforandetext": "<p>Fru talman! Hur mäter man framgång, särskilt när man talar om demokrati och mänskliga rättigheter? Man kan förstås göra det på en rad områden. Man kan se på antalet politiska fångar och antalet människor som upplever sig vara förföljda. Men vi utmanar enormt starka krafter, och tyvärr går denna utveckling i fel riktning. Därför måste vi bli bättre på allt detta, och jag tar till mig allt det som Désirée Pethrus har sagt.</p><p>Jag menar att detta kommer att bli en del av hur vi arbetar framöver under begreppen demokrati och mänskliga rättigheter. Därför är det viktigt att lära av erfarenheterna, att ta del av rapporter såsom Open Doors och att fundera över hur vi ständigt kan förnya detta arbete.</p><p>Det handlar om religionsfrihet men också om att det behövs en interreligiös dialog. Vi måste respektera varandras åsikter. Annars blir det fanatism, och det är det farligaste av allt.</p><p> STYLEREF Kantrubrik \\* MERGEFORMAT Svar på interpellationer</p><p>Jag ser fram emot ett samarbete, och ett första steg kan vara att UD bjuder in organisationer, partier och riksdagsledamöter till en diskussion om detta. Det tänker jag kan vara en bra början på detta arbete.</p><p>Interpellationsdebatten var härmed avslutad.</p>",
    "intressent_id": "0740457070816",
    "rel_dok_id": "H61065",
    "replik": "N",
    "systemdatum": "2019-03-08 12:03:30"
  }
}