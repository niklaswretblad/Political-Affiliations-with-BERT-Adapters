{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellationerna 2020/21:560 och 574 om Bromma flygplats framtid",
    "underrubrik": "",
    "kammaraktivitet": "interpellationsdebatt",
    "anforande_id": "7718b480-7506-ec11-9160-901b0e9b71a0",
    "anforande_nummer": "88",
    "talare": "Lars Thomsson (C)",
    "parti": "C",
    "anforandetext": "<p>Fru talman! Tack för svaren och diskussionen, statsrådet Eneroth! Jag delar mycket av det du säger. Jag förstår att flygbranschen i dag är offentligt upprätthållen. Det är precis så det är, men det är också rätt naturligt i en pandemi. Jag håller också med om att man verkligen ska vara teknikoptimist. Det finns all möjlighet att det kommer att gå väldigt bra för flyget framåt, både inrikesflyg och utrikesflyg.</p><p>Det som däremot gör mig orolig är regeringens otydlighet i frågorna. Jag har varit med och startat upp det klimatsmarta flygnätverket i riksdagen och driver det som en av tre. Vi vet att elflyg snart är här. Jag var också i Göteborg. Vi vet att biojet snart är här. Vi vet att e-bränsle ligger en bit fram. Vi vet att vätgas ligger en bit fram. Men samtliga dessa fyra spår är faktiskt snart här.</p><p>Men om man ska fortsätta ha trafik är det viktigt att det finns en flygplatsstruktur och att det finns flygplatser kvar. Ska man lyckas med det är det väldigt smart, anser Centerpartiet, att ha en utarbetad flygstrategi.</p><p>Det som oroar mig och, tror jag, faktiskt stora delar av branschen är regeringens otydlighet. Jag vet inte om statsrådet Bolund agerar för regeringen eller som språkrör, men han är väldigt tydlig med att vi ska avveckla Bromma i förtid.</p><p>Då har jag två frågor: Står statsrådet bakom Bolunds besked att det ska vara en förtida avveckling av Bromma? Och varför kommer det inte en flygstrategi? Vi har väl all anledning i världen att ta fram en flygstrategi, så viktigt som flyget kommer att bli framöver med de nya teknikerna.</p>",
    "intressent_id": "0853831481615",
    "rel_dok_id": "H8C120210420ip",
    "replik": "N",
    "systemdatum": "2021-08-26 15:57:54"
  }
}