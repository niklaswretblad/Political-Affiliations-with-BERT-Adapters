{
  "anforande": {
    "dok_hangar_id": "5053101",
    "dok_id": "H70958",
    "dok_titel": "Protokoll 2019/20:58 Onsdagen den 15 januari",
    "dok_rm": "2019/20",
    "dok_nummer": "58",
    "dok_datum": "2020-01-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "818e1123-fa53-ea11-912e-901b0eac4c78",
    "anforande_nummer": "71",
    "talare": "Johan Pehrson (L)",
    "parti": "L",
    "anforandetext": "<p>Herr talman! Jag noterar att det finns ett område inom EU där Sverigedemokraterna är för ett fördjupat samarbete, nämligen forskningen om energi. Det är viktigt att vi stärker energiunionen eftersom vi tillsammans i Europa ansvarar för vår gemensamma framtid i den här delen av världen.</p><p>Globalt är det mängder av andra länder som måste göra sitt, men vi vet att Sverige snarast, helst först av alla eller effektivast, ska komma ned till nollutsläpp. Det är dit vi ska. Att minska hit och dit hjälper inte. Det är klart att vad man gör i Kina spelar stor roll, som Jimmie Åkesson brukar påpeka, men vi måste se till att vi är bäst i vår del av världen. Då är de gemensamma internationella avtalen så viktiga.</p><p>Nu stöder Jimmie Åkesson Parisavtalet, men det är sorgligt att hela tiden höra klimatförnekare inom Sverigedemokraterna som är emot forskning, som säger att det inte alls brinner i Australien - typ. Det är allvarligt.</p><p>Det är viktigt att Sverigedemokraterna slår in på riktningen att vi tillsammans globalt ska jobba i internationella organisationer, inte minst i EU, för att säkra vårt klimat.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2020-02-20 17:01:16"
  }
}