{
  "anforande": {
    "dok_hangar_id": "5157911",
    "dok_id": "HA0926",
    "dok_titel": "Protokoll 2022/23:26 Torsdagen den 24 november",
    "dok_rm": "2022/23",
    "dok_nummer": "26",
    "dok_datum": "2022-11-24 00:00:00",
    "avsnittsrubrik": "Statsministerns frågestund",
    "underrubrik": "Åtgärder för sänkta utsläpp",
    "kammaraktivitet": "statsministerns frågestund",
    "anforande_id": "484f0b19-a67c-ed11-917b-901b0eac4c70",
    "anforande_nummer": "38",
    "talare": "Jacob Risberg (MP)",
    "parti": "MP",
    "anforandetext": "<p>Herr talman! Regeringen skriver själv i sin budget att klimatmålen inte längre kan nås med hjälp av den här politiken. Regeringen säger sig vilja driva en ny typ av miljö- och klimatpolitik, men resultatet av det verkar vara att ta bort majoriteten av alla satsningar som Miljöpartiet drev igenom under åren i regering.</p><p>Utöver det verkar regeringens enda politik på området vara ny och dyr kärnkraft. Det minskar inga utsläpp under åtminstone de kommande 10-15 åren.</p><p>Vilka av regeringens reformer är det som kommer att sänka utsläppen under nästa år? Eller är det helt enkelt så att regeringen inte har en enda reform som sänker utsläppen? Om statsministern återigen tänker ha utbyggd laddinfrastruktur som enda exempel skulle jag vilja veta hur mycket regeringen räknar med att den satsningen kommer att sänka utsläppen.</p>",
    "intressent_id": "0604604418610",
    "rel_dok_id": "HAC120221124sf",
    "replik": "N",
    "systemdatum": "2022-12-15 19:27:53"
  }
}