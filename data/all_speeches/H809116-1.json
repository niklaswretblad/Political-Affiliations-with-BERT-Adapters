{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "Fråga om hänvisning av motioner till utskott",
    "underrubrik": "",
    "kammaraktivitet": "",
    "anforande_id": "854e8aa5-390b-ec11-9160-901b0e9b71a0",
    "anforande_nummer": "1",
    "talare": "FÖRSTE VICE TALMANNEN",
    "parti": "FÖRSTE VICE TALMANNEN",
    "anforandetext": "<p>Fråga om hänvisning av motioner till utskott</p><p>I proposition 2020/21:165 <em>Utvidgade möjligheter att utreda förlisningen av passagerarfartyget Estonia</em> föreslår regeringen att det i den så kallade gravfridslagen ska införas ett ytterligare undantag från det straffsanktionerade förbudet mot dykning och annan undervattensverksamhet vid vraket. Undantaget syftar till att säkerställa att svenska myndigheter ska kunna utreda förlisningen utan att riskera straffrättsligt ansvar.</p><p>Propositionen har föranlett två följdmotioner, dels motion 2020/21:3979 av Linda Westerlund Snecker med flera, Vänsterpartiet, dels motion 2020/21:3995 av Andreas Carlson med flera, Kristdemokraterna. Motionärerna vill att riksdagen ska rikta ett tillkännagivande till regeringen om att vidta åtgärder för att ett befintligt undantag som möjliggör verksamhet för att täcka över vraket ska tas bort.</p><p>Motionerna bordlades vid gårdagens sammanträde.</p><p>Följdmotioner får enligt 9 kap. 12 § riksdagsordningen väckas inom ramen för ärendet. I fråga om regeringens propositioner innebär det bland annat att det är tillåtet att väcka yrkanden som utgör alternativ till regeringens förslag. Om ett yrkande utgör ett alternativ får bedömas med utgångspunkt i de förslagspunkter och bedömningar som förekommer i propositionen (2012/13:URF3 s. 138 ff.).</p><p>Det som har utretts i det här lagstiftningsärendet och som behandlas i propositionen avser enbart frågan om det ska vara möjligt att göra dykningar vid Estonia för att fastställa orsaken till förlisningen. Om Estonia ska kunna övertäckas eller inte har inte övervägts eller varit föremål för beredning i det här lagstiftningsärendet.</p><p>Med utgångspunkt i regeringens förslag och de bedömningar som propositionen innehåller kan de motioner som har lämnats in av ledamöter från Vänsterpartiet och Kristdemokraterna enligt talmannens mening inte anses väckta inom ärendets ram. Talmannen bedömer därför att han enligt 11 kap. 7 § riksdagsordningen är förhindrad att föreslå att motionerna hänvisas till justitieutskottet.</p>",
    "intressent_id": "",
    "rel_dok_id": "",
    "replik": "N",
    "systemdatum": "2021-09-01 17:31:38"
  }
}