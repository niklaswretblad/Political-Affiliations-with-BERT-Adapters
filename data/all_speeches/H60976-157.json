{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "(forts. från § 8) Bostadspolitik (forts. CU11)",
    "underrubrik": null,
    "kammaraktivitet": null,
    "anforande_id": "b84c6077-006d-e911-911b-901b0eac4c78",
    "anforande_nummer": "157",
    "talare": "Ola Johansson (C)",
    "parti": "C",
    "anforandetext": "<p>Fru talman! Momodou Malcolm Jallow började sitt anförande med att utbilda oss om bostadspolitikens historia i Sverige för hundra år sedan. Jag ska berätta en annan historia.</p><p>År 1917 genomfördes den socialistiska revolutionen av bolsjeviken Vladimir Lenin, och vi fick ett socialistiskt samhälle i vårt närområde vars exempel på planhushållning förskräcker och som det ryska samhället och dess medborgare och tidigare stater som ingick fortfarande lider av. Framför allt syns detta på bostadsstandarden i många ryska städer, i de komplex som byggdes under Sovjettiden med förslavad arbetskraft och för pengar som genererats i ett samhälle där kapitalismen hade avskaffats. Man ska vara försiktig när man talar historia, Momodou Malcolm Jallow, speciellt om man representerar Vänsterpartiet.</p><p> STYLEREF Kantrubrik \\* MERGEFORMAT Bostadspolitik</p><p>Nu till min fråga. Momodou Malcolm Jallow vill precis som vi andra få igång bostadsbyggandet, men han menar inte att det är marknadslogiken som kommer att åstadkomma detta. Frågan är vem om inte privata byggbolag som ska bygga dessa bostäder. Om inte dessa pengar ska lånas upp på den fria marknaden, med vems pengar ska då bostadsbyggandet betalas?</p>",
    "intressent_id": "0934639939611",
    "rel_dok_id": null,
    "replik": "Y",
    "systemdatum": "2019-05-02 19:34:54"
  }
}