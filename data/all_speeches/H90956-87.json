{
  "anforande": {
    "dok_hangar_id": "5117610",
    "dok_id": "H90956",
    "dok_titel": "Protokoll 2021/22:56 Torsdagen den 20 januari",
    "dok_rm": "2021/22",
    "dok_nummer": "56",
    "dok_datum": "2022-01-20 00:00:00",
    "avsnittsrubrik": "Frågestund",
    "underrubrik": "Nationellt centrum för kvinnofrid",
    "kammaraktivitet": "frågestund",
    "anforande_id": "92541d14-9fb6-ec11-9167-901b0eac4c78",
    "anforande_nummer": "87",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Min fråga går till arbetsmarknads- och jämställdhetsminister Eva Nordmark.</p><p>Fler än 300 kvinnor har under de senaste 20 åren dödats av en person som kvinnan hade eller hade haft en nära relation till. För anmälda misshandelsbrott mot kvinnor är det i fyra av fem fall så att brottet begicks av en bekant till brottsoffret.</p><p>Nationellt centrum för kvinnofrid har regeringens uppdrag att höja kunskapen nationellt om mäns våld mot kvinnor. De ordnar utbildningar för både yrkesverksamma och studenter. De finns som stöd för kommuner och för sjukvården och jobbar med metodutveckling och information. Sedan 2007 driver de den nationella stödtelefonen Kvinnofridslinjen, dit man kan ringa anonymt och kostnadsfritt.</p><p> STYLEREF Kantrubrik \\* MERGEFORMAT Frågestund</p><p>Coronapandemin har varit svår för många. Den har varit extra svår för våldsutsatta kvinnor. Ett dystert rekord slogs den 1 januari 2022. Då besvarades 193 samtal från våldsutsatta.</p><p>Under förra mandatperioden försökte den socialdemokratiska jämställdhetsministern stänga ned verksamheten. Min fråga är hur Eva Nordmark ser på NCK:s uppdrag och arbete nu.</p>",
    "intressent_id": "0962841101917",
    "rel_dok_id": "H9C120220120fs",
    "replik": "N",
    "systemdatum": "2022-04-07 20:18:51"
  }
}