{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9e93bf96-a1ad-eb11-914f-901b0eac4c78",
    "anforande_nummer": "6",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Regeringen ägnar sig varken åt friåkning eller slirande. Men det Moderaterna gör är att driva igenom en Nato-option mot både Socialdemokraternas och Miljöpartiets vilja. Det är en konkret saklig förändring till skillnad från ord som ändras som inte innebär sakliga förändringar.</p><p>Det faktum att regeringen i den försvarspolitiska propositionen konstaterar att Sverige inte är med i någon militär allians innebär ingen förändring i förhållande till innevarande försvarsbeslutsperiod. Samma formulering fanns i den försvarspolitiska inriktningspropositionen 2014/15. Någon ändring av den säkerhetspolitiska linjen kan således inte utläsas av detta.</p><p>De skillnader som finns i olika formuleringar är alltså inget som i sak förändrar den säkerhetspolitiska linjen. Men att signalera till omvärlden att vi nu överväger ett medlemskap i Nato vore en definitiv förändring av vår linje och oansvarigt.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}