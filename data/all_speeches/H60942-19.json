{
  "anforande": {
    "dok_hangar_id": "5020280",
    "dok_id": "H60942",
    "dok_titel": "Protokoll 2018/19:42 Onsdagen den 23 januari",
    "dok_rm": "2018/19",
    "dok_nummer": "42",
    "dok_datum": "2019-01-23 00:00:00",
    "avsnittsrubrik": "Nystart för en stärkt minoritetspolitik",
    "underrubrik": null,
    "kammaraktivitet": "ärendedebatt",
    "anforande_id": "ab4c40b9-9d2f-e911-9118-901b0e9b71a0",
    "anforande_nummer": "19",
    "talare": "Louise Meijer (M)",
    "parti": "M",
    "anforandetext": "<p>Herr talman! Jag vill börja med att yrka bifall till att riksdagen lägger skrivelsen till handlingarna.</p><p>Fru talman! Målet för minoritetspolitiken är att ge skydd för de nationella minoriteterna, att stärka deras möjlighet till inflytande och att stödja de historiska minoritetsspråken så att de hålls levande. Det övergripande målet har brutits ned i tre delområden: diskriminering och utsatthet, inflytande och delaktighet samt språk och kulturell identitet.</p><p>I den skrivelse som konstitutionsutskottet föreslår ska läggas till handlingarna redovisar regeringen en nulägesbeskrivning av minoritetspolitiken. Regeringen konstaterar att det har skett en positiv utveckling på en övergripande nivå men att det finns stora skillnader i aktivitetsnivå mellan kommuner, landsting och förvaltningsområden.</p><p>Det finns också skillnader i aktivitetsnivån mellan de tre delområden som minoritetspolitiken är nedbruten i. Regeringen framhåller bland annat behovet av ett långsiktigt arbete för de nationella minoriteternas språk och kultur och betydelsen av att öka kunskapen om och synligheten för de nationella minoriteterna i samhället.</p><p> STYLEREF Kantrubrik \\* MERGEFORMAT Nystart för en stärkt minoritetspolitik</p><p>Fru talman! Sverige har fem nationella minoriteter: judar, romer, sverigefinnar, samer och tornedalingar. För dessa grupper är minoritetspolitiken mer än bara fina ord i skrivelser och utredningar. För dem är minoritetspolitiken på allvar.</p><p>Jag vill på ett särskilt sätt uppmärksamma situationen för en av våra minoritetsgrupper, nämligen judarnas situation i Sverige i allmänhet och i Malmö i synnerhet. Som boende i Skåne är jag smärtsamt medveten om hur illa ställt det är i dagsläget i det socialdemokratiskt styrda Malmö. Ett slående exempel på allvaret i situationen inträffade våren 2010 då den judiska människorättsorganisationen Simon Wiesenthal Center varnade judar från att åka till Malmö. Det är en resevarning som fortfarande gäller för Sveriges tredje största stad.</p><p>Kim Bodnia, mer känd som Martin Rohde i serien <em>Bron</em>, hoppade av serien. En av anledningarna var att Malmö är en osäker stad för judar. \"Det är inte säkert som jude där\", sa han till den israeliska nättidningen Walla.</p><p>Fru talman! Listan kan göras lång. </p><p>Den 9 december 2017 ropades under en demonstration flera hotfulla ramsor mot judar.</p><p>Den 11 december 2017 hittades två misstänkta brandbomber vid den judiska församlingens lokaler i Malmö.</p><p>Den 12 december 2017 bombhotades den judiska församlingen i Malmö.</p><p>Om jag skulle rada upp alla brott med antisemitiska motiv skulle jag med råge överskrida min talartid. Låt mig därför sammanfatta det hela med att säga att judarnas situation i Malmö är en politisk skamfläck för Sverige. Det finns inga ord som tillräckligt kan uttrycka vilket politiskt och medmänskligt nederlag det är att vi tillåter att det finns en stad i Sverige där en av våra minoriteter knappt kan bo och leva och än mindre öppet uttrycka sin religiösa tillhörighet utan att mötas av hat och hot.</p><p>Den judiska församlingen i Malmö har funnits sedan slutet av 1800-talet. Församlingen är en självklar del av staden men hotas nu av en snabbt växande antisemitism. Det är ett problem som alldeles för många under alldeles för lång tid har tagit alldeles för lätt på.</p><p>Fru talman! Jag har ingen kritik i sak att rikta mot det dokument som vi nu debatterar. Det är fullt av goda intentioner som vi moderater står bakom. Men jag vill vara tydlig på en punkt. Den judiska minoriteten i Malmö behöver inte fler statligt producerade dokument med fina ord. Om det hade varit lösningen på problemet hade problemet varit löst för länge sedan.</p><p>Det som nu behövs är handling. Säkerheten för trossamfunden måste höjas, fler poliser måste synas på Malmös gator och straffen för våldsverkarna måste skärpas. Ett fritt och öppet samhälle kräver en fungerande rättsstat. Det är när rättsstaten undergrävs som minoriteterna blir lidande. Det är precis vad som har hänt i Malmö.</p><p> STYLEREF Kantrubrik \\* MERGEFORMAT Nystart för en stärkt minoritetspolitik</p><p>(Applåder)</p>",
    "intressent_id": "0616721755222",
    "rel_dok_id": "H601KU13",
    "replik": "N",
    "systemdatum": "2019-02-13 15:44:07"
  }
}