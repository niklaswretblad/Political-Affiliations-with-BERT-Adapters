{
  "anforande": {
    "dok_hangar_id": "5124423",
    "dok_id": "H90983",
    "dok_titel": "Protokoll 2021/22:83 Torsdagen den 17 mars",
    "dok_rm": "2021/22",
    "dok_nummer": "83",
    "dok_datum": "2022-03-17 00:00:00",
    "avsnittsrubrik": "Frågestund",
    "underrubrik": "Väntetiderna för passförnyelse",
    "kammaraktivitet": "frågestund",
    "anforande_id": "38008dd5-a6da-ec11-916f-901b0eac4c70",
    "anforande_nummer": "80",
    "talare": "Louise Meijer (M)",
    "parti": "M",
    "anforandetext": "<p>Fru talman! Just nu är det många och långa köer för att förnya sitt pass. I många delar av landet är det flera månaders väntetid. I Skåne går det inte ens att boka en tid över huvud taget, utan man är hänvisad till att klicka in sig på polisens hemsida för att se när septembertiderna släpps.</p><p>Situationen har lett till att passtider säljs på sociala medier, och det här är naturligtvis en helt oacceptabel situation. Dessutom regleras i grundlagen att svenska medborgare ska kunna resa ut ur och in i riket, men det begränsas nu av att människor inte kan förnya sitt pass.</p><p>Den här situationen har uppkommit mot bakgrund av coronapandemin och att folk vill resa. Samtidigt är det ett problem som har funnits under flera års tid.</p><p>Vilka åtgärder vidtar regeringen för att säkerställa en grundlagsreglerad rättighet för personer att resa ut ur landet?</p>",
    "intressent_id": "0616721755222",
    "rel_dok_id": "H9C120220317fs",
    "replik": "N",
    "systemdatum": "2022-05-23 16:45:01"
  }
}