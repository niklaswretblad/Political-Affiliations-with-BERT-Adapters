{
  "anforande": {
    "dok_hangar_id": "5025766",
    "dok_id": "H60966",
    "dok_titel": "Protokoll 2018/19:66 Fredagen den 15 mars",
    "dok_rm": "2018/19",
    "dok_nummer": "66",
    "dok_datum": "2019-03-15 00:00:00",
    "avsnittsrubrik": "Svar på interpellation 2018/19:115 om åtgärder mot militanta djurrättsaktivister",
    "underrubrik": null,
    "kammaraktivitet": "interpellationsdebatt",
    "anforande_id": "06a858d3-9957-e911-911c-0090facf175a",
    "anforande_nummer": "12",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Det finns en pågående dialog mellan Regeringskansliet, regeringen och andra politiska företrädare och intresseorganisationen, i det här fallet LRF. Vi är måna om att den ska fungera på ett bra sätt, så att vi landar rätt i de här olika frågorna. Jag lyfte fram diskussioner om olaga intrång, hemfridsbrott och att vi är beredda att se över de reglerna för att klargöra vad som egentligen gäller. Jag tror att det finns ett behov av det.</p><p>Naturligtvis måste också mycket annat göras. Jag tror ändå att straffskärpningarna är en viktig signal från samhället till dem som håller på på det här sättet, om hur pass strängt vi ser på den typen av brottslighet. Det är viktigt att markera det. Men det måste såklart också följas upp av satsningar på rättsväsendet så att man verkligen kan gripa de individer det handlar om. Jag vet att inrikesministern har en dialog med polisorganisationen och polisledningen om just detta.</p><p>Jag vet sedan tidigare att Polismyndigheten centralt är väl medveten om frågan. Man har också via sina utredningar och underrättelser förhållandevis god koll på vilken typ av individer det är och hur många som håller på på det sättet. Det kan säkert samordnas ytterligare, men det finns sådan kunskap.</p><p>När det gäller brottskoder är det rent tekniskt sett en ganska svår fråga. Skulle man införa sådana handlar det som sagt inte bara om <em>en</em> brottskod. Då får man ha den på alla typer av brott som det här kan handla om. Det kan vara olaga intrång, misshandel, hemfridsbrott, näthat och egenmäktigt förfarande - ett stort antal brott helt enkelt. I så fall ska varje brott kodas på det sättet.</p><p>Vi har precis samma problematik när vi ibland möts av krav på att hatbrott och brott med hedersmotiv ska ha särskilda brottskoder. I så fall måste man också skapa system där vartenda brott det kan handla om ska klassificeras på det sättet. Det är väldigt svårt att göra på ett sådant sätt att det blir praktiskt genomförbart.</p><p>Frågan ligger på Brottsförebyggande rådet. Men det viktigaste är helt enkelt att se till att polisen har de verktyg man behöver för att kunna genomföra sina utredningar och eventuella kartläggningar. Skulle polisen behöva ytterligare verktyg när det gäller statistiken får vi naturligtvis överväga det. Men det handlar kanske inte så mycket om hur man rent tekniskt löser saker utan om att lösa själva frågeställningen.</p><p>Med tanke på den tid vi lever i är det också viktigt att lyfta fram att det är de brottsaktiva djurrättsaktivisterna vi vill komma åt. Alla som driver på för bra djurskydd och aktiverar sig för det på ett fredligt och bra sätt ska naturligtvis kunna fortsätta göra det. Det är dem som ägnar sig åt att trakassera folk och begå brott vi måste komma åt.</p><p> STYLEREF Kantrubrik \\* MERGEFORMAT Svar på interpellationer</p><p>Allmänt sett tror jag att både Sverige som nation och näringen som sådan tjänar på att vi har ett starkt djurskydd. Det har under lång tid drivits fram av näringen tillsammans med politiker och andra förtroendevalda.</p><p>Låt oss fortsätta dialogen med LRF och politiska företrädare för att se till att vi landar rätt i de olika åtgärder som vi ska vidta.</p>",
    "intressent_id": "0473783431010",
    "rel_dok_id": "H603115",
    "replik": "N",
    "systemdatum": "2019-04-05 13:57:02"
  }
}