{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Granskningsbetänkande hösten 2020",
    "underrubrik": "Vissa frågor om regeringens förhållande till riksdagen (kapitel 2)",
    "kammaraktivitet": "ärendedebatt",
    "anforande_id": "66446627-3062-eb11-914e-901b0e9b71a0",
    "anforande_nummer": "9",
    "talare": "Tina Acketoft (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Gransknings-betänkande hösten 2020Vissa frågor om regeringens förhållande till riksdagen (kapitel 2)</p><p>Fru talman! Jag vet att jag har tagit upp detta tidigare, men låt mig ändå återigen ta upp det unika förhållande som råder för Sveriges regering och riksdag i arbetet med EU-frågor, något som ligger mig väldigt varmt om hjärtat. Det här är något som vi i KU ännu en gång behandlar i ett granskningsbetänkande till följd av två anmälningar.</p><p>Den ena gäller regeringens förankring av Sveriges position i fråga om EU:s upphovsrättsdirektiv. Den andra rör samrådet inför rådets beslut om EU:s årsbudget. Det här är två inte helt oväsentliga frågor för Sverige. Anmälande riksdagsledamöter har uppenbarligen känt oro för att regeringen inte följt regeringsformen och riksdagsordningen, som säger att regeringen fortlöpande ska informera riksdagen och samråda om vad som sker inom ramen för samarbetet i Europeiska unionen.</p><p>Överläggningarna är till för att stärka utskottens roll i arbetet med EU-frågor genom ett saksamråd på politisk nivå, där ledamöter ges möjlighet att ställa frågor och framföra synpunkter. Eftersom diskussioner förs på lägre nivåer innan frågorna kommer upp på själva rådsmötet ansågs det viktigt i förarbetena att riksdagen också måste bevaka skedena före rådsmötena, till exempel genom överläggningar med regeringen. </p><p>Detta gäller också frågor som kommer upp på rådsmötena men som inte är avsedda att tas till beslut. Med det mer formella mötet mellan regeringen och EU-nämnden har vi sammantaget en modell som jag skulle kalla unik i den mån att riksdagens folkvalda i allra högsta grad är instrumentella för regeringens, och Sveriges, ställningstagande i EU-frågorna. Detta är något vi bör både vara stolta över och värna, oavsett om vi befinner oss i regeringsställning eller opposition.</p><p>Fru talman! Jag tänker inte ta tid att i detalj redogöra för de båda anmälda fallen. Hela förloppet redogörs för på ett mycket pedagogiskt och bra sätt i betänkandet för den som vill nörda ned sig i det svenska EU-hantverket. Men det viktiga här är konstitutionsutskottets slutsatser som både regering och riksdag bör ta till sig, trots att det inte är någon kritik från utskottets sida. Det vill jag poängtera.</p><p>Det finns dock skäl att från både regeringens och utskottens sida vara uppmärksamma på när beslutsgången inom EU i ett visst ärende avviker från den som vanligtvis gäller. Om en fråga inte tas upp på ett rådsmöte och därmed inte heller blir föremål för samråd bör detta påtalas. Här har regeringen genom sitt informationsövertag över riksdagen ett särskilt ansvar, vilket gör att regeringen borde ha kallat till samråd.</p><p>I fallet med regeringens samråd med EU-nämnden rörande EU:s budgetförslag, som togs upp här tidigare, menar utskottet i sin vishet att det är klokast av regeringen att hellre förankra sina beslut i EU-nämnden en gång för mycket än en gång för lite för att följa den gemensamt överenskomna linje som vi har och som kännetecknas av ett väl fungerande samråd mellan riksdag och regering.</p>",
    "intressent_id": "0582811195313",
    "rel_dok_id": "H801KU10",
    "replik": "N",
    "systemdatum": "2021-01-29 13:47:55"
  }
}