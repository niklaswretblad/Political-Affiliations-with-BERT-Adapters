{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Svar på interpellation 2021/22:263 om Lantmäteriets effektivitet samt möjligheten för kommuner att bli lantmäterimyndighet",
    "underrubrik": "",
    "kammaraktivitet": "interpellationsdebatt",
    "anforande_id": "67a80267-f6bf-ec11-9167-901b0eac4c78",
    "anforande_nummer": "8",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! Ulrik Bergman har frågat mig</p><p>om jag ämnar ta initiativ till att kommande regleringsbrev och uppföljning ställer större krav på kortare handläggningstider hos Lantmäteriet</p><p>om jag ämnar följa upp och i exempelvis regleringsbrev ställa krav på att handläggningstiderna hos Lantmäteriet kortas</p><p>om jag gör bedömningen att regeringen framgent kommer att ha en mer pragmatisk syn på hur fler kommuner som är kompetenta beviljas att bli lantmäterimyndighet för att därigenom avlasta Lantmäteriets ohållbart långa handläggningstider</p><p>om jag och regeringen ämnar se över bedömningskriterier för de kommuner som har kompetens att beviljas att bli lantmäterimyndighet för att därigenom avlasta Lantmäteriet och därmed korta handläggningstiderna</p><p>vilka möjligheter jag kan se gällande att ändra lagstiftningen så att en kommun som fått beslut om att bli lantmäterimyndighet i en region även ges möjlighet att bistå andra kommuner i regionen med handläggning av lantmäteriförrättningar för att uppnå kortare handläggningstider </p><p> STYLEREF Kantrubrik \\* MERGEFORMAT Svar på interpellationer</p><p>om jag ämnar vidta några åtgärder som gör det möjligt för kommuner som blivit godkända som lantmäterimyndigheter att även bistå andra kommuner i samma region.</p><p>Till att börja med är regeringen naturligtvis medveten om att tiden för att få ett fastighetsbildningsbeslut inte är tillfredsställande. Jag har förståelse för att det uppstår frustration. Jag har också förståelse för att möjligheten att bilda en kommunal lantmäterimyndighet och att öppna upp för samverkan mellan kommunala lantmäterimyndigheter kan ses som en lösning för enskilda kommuner och regioner.</p><p>Regeringens ansvar är att säkerställa en fungerande och likvärdig fastighetsbildning i hela landet. Lantmäteriet jobbar hårt med att få ned handläggningstiderna, vilket också har gett resultat som pekar i en positiv riktning. Det är dock inte regeringens uppgift att definiera exakt hur lång tid en godtagbar handläggningstid är i ärenden som varierar i både komplexitet och omfattning.</p><p>Regeringen tillsatte 2018 ny styrelse och generaldirektör för Lantmäteriet och har gett myndigheten flera uppdrag rörande både styrning och uppföljning. Lantmäteriet avslutar årligen cirka 15 000 fastighetsbildningsärenden. Det kan förekomma exempel på enskilda ärenden eller områden där handläggningstiderna inte är vad de borde vara.</p><p>En orsak till att handläggningstiderna i vissa fall är långa är bristen på relevant och, framför allt, erfaren kompetens. Det har skett omfattande förändringar i arbetssätt och organisation för att maximalt nyttja den kompetens som finns inom myndigheten. Utmaningen nu är att hålla fast, stärka och påskynda den utvecklingen.</p><p>För att möta efterfrågan på just kompetens över tid fördes 2018 medel till Uppsala universitet för att öppna en ny lantmätarutbildning.</p><p>Jag avser att följa utvecklingen av handläggningstiderna noga och kommer att fortsätta med den löpande dialogen med Lantmäteriet.</p>",
    "intressent_id": "0613648926029",
    "rel_dok_id": "H910263",
    "replik": "N",
    "systemdatum": "2022-04-19 17:36:23"
  }
}