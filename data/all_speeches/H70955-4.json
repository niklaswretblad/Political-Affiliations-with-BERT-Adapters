{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:169 om snabbare bodelningsprocesser",
    "underrubrik": "",
    "kammaraktivitet": "interpellationsdebatt",
    "anforande_id": "776c5512-e04c-ea11-9130-901b0e9b71a0",
    "anforande_nummer": "4",
    "talare": "Martina Johansson (C)",
    "parti": "C",
    "anforandetext": "<p>Herr talman och Morgan Johansson! Det är som vi konstaterade båda två: Det finns verktyg, men de behöver ses över för att de ska fungera i praktiken.</p><p>Många av de saker som ministern tar upp gör att processerna förlängs. Vi kan då se på vad det finns för ekonomiska möjligheter att bedriva processerna.</p><p>Den ersättningsgaranti som finns för att göra den första inledande granskningen betalas ut till en av parterna om man inte förväntas att få ut mer än 100 000 kronor ur boet när det är bodelat. Det räcker med att man äger en bostadsrätt i princip i vilken kommun som helst i Sverige i dag för att komma över 100 000 kronor.</p><p>Det handlar också om fem timmars inledningsarbete. Men om man har en part som blockerar räcker inte fem timmar långt. Då handlar det om att man måste använda sig av egna pengar för att kunna driva processerna i de olika delar som ministern tar upp. En person som har en svag ekonomisk ställning har inte de ekonomiska möjligheterna.</p><p>Frågan är därför om det finns ett antal bodelningsprocesser som vi inte ser i statistiken för att man väljer att kliva ur och inte ens jobba för att få ut sin rätt. Ekonomi är för många ett maktmedel. Hur ska man kunna skaffa den där nya bostaden för att gå vidare? Familjer påverkas, och om det finns barn i de här relationerna drabbas de väldigt hårt. Det är för mig kanske den viktigaste delen i det här: Barnen ska inte drabbas när två vuxna människor har blivit så osams att de inte kan reda ut sin situation.</p><p> STYLEREF Kantrubrik \\* MERGEFORMAT Svar på interpellationer</p><p>I det fall jag nämnde tidigare med den kvinna som har drivit sin process i sju år har hon kunnat göra detta därför att hennes föräldrar har kunnat låna henne pengar. Men hon är alltså skuldsatt till sina föräldrar.</p><p>Det är positivt att ministern kan tänka sig att titta vidare på frågorna, för jag tycker att det här är viktigt. Det handlar om personer som kanske är i en svag ställning och som drabbas.</p><p>Jag ser fram emot att vi kan ha denna typ av samtal, men jag tror ändå fortfarande att det behövs någon form av utredning för att gå igenom de här bitarna. Vi ska hela tiden se till att skydda den svaga personen och framför allt barnen i de här processerna.</p>",
    "intressent_id": "033935884729",
    "rel_dok_id": "H710169",
    "replik": "N",
    "systemdatum": "2020-02-11 16:07:00"
  }
}