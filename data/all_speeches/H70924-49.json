{
  "anforande": {
    "dok_hangar_id": "5044706",
    "dok_id": "H70924",
    "dok_titel": "Protokoll 2019/20:24 Onsdagen den 23 oktober",
    "dok_rm": "2019/20",
    "dok_nummer": "24",
    "dok_datum": "2019-10-23 00:00:00",
    "avsnittsrubrik": "Villkor och riktlinjer för radio och tv i allmänhetens tjänst 2020-2025",
    "underrubrik": "",
    "kammaraktivitet": "ärendedebatt",
    "anforande_id": "ebfb2acc-6305-ea11-9126-901b0eac4c70",
    "anforande_nummer": "49",
    "talare": "Lotta Finstorp (M)",
    "parti": "M",
    "anforandetext": "<p>Fru talman! Det är oerhört viktigt att hela tiden ha kontroll över den balansen så att det inte blir slagsida. När det handlar om lokala medier kommer i annat fall de svagt bevakade områdena att tappa ytterligare.</p><p>Jag skulle vilja använda min andra omgång till att prata om tillgodoräknande av verksamhet i tråd. Bolagen kan ju tillgodoräkna sig verksamhet på de egna digitala plattformarna i förhållande till sina sändningstillstånd. I dag råder det enligt grundlagen etableringsfrihet och censurförbud i tråd. Det innebär att grundlagen förhindrar staten såväl att ge programföretagen tillstånd som att granska den verksamhet som sker online.</p><p></p><p>Det som är det stora problemet i det är ju att man inte kan granska det som kommer på den verksamheten. I propositionen finns förslag på att man ska kunna granska verksamheten i tråd, men det vi säger från moderat håll är att vi väntar på en grundlagsändring. Innan dess vill inte vi att det här ska gå att göra.</p><p>Utifrån att vi alla pratar om en oberoende public service undrar jag varför regeringen anser att det är legitimt att viss verksamhet inte ska kunna granskas. Utifrån det beslut som kommer att fattas kommer ju inte all verksamhet att kunna granskas.</p>",
    "intressent_id": "0750518623913",
    "rel_dok_id": "H701KrU2",
    "replik": "Y",
    "systemdatum": "2019-11-12 16:48:31"
  }
}