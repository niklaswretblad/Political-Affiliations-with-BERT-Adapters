{
  "anforande": {
    "dok_hangar_id": "5036391",
    "dok_id": "H609104",
    "dok_titel": "Protokoll 2018/19:104 Torsdagen den 13 juni",
    "dok_rm": "2018/19",
    "dok_nummer": "104",
    "dok_datum": "2019-06-13 00:00:00",
    "avsnittsrubrik": "Frågestund",
    "underrubrik": "Åtgärder mot bostadsbristen",
    "kammaraktivitet": "frågestund",
    "anforande_id": "8669111d-47ca-e911-9123-901b0eac4c78",
    "anforande_nummer": "95",
    "talare": "David Josefsson (M)",
    "parti": "M",
    "anforandetext": "<p></p><p>Fru talman! I Sverige råder en enorm bostadsbrist. Boverket presenterade i slutet av maj bostadsmarknadsenkäten för 2019. I den anger 240 av 290 kommuner att det finns ett underskott av bostäder. I Göteborg, som jag kommer ifrån, uppskattas behovet vara upp till 20 000 bostäder. Behovet av politiska åtgärder för att komma till rätta med detta är enormt.</p><p>Under våren har regeringen lagt fram endast en proposition som syftar till att underlätta byggande. Den handlar om att minska kraven på bygglov för altaner. Det är i grunden ett bra förslag, men det är svårt att se hur vi får fler bostäder för unga eller andra bostadsbehövande med den lagändringen.</p><p>Min fråga till statsrådet Ibrahim Baylan är: Avser regeringen att under hösten lägga fram några förslag i syfte att komma till rätta med bostadsbristen i 240 av Sveriges 290 kommuner?</p>",
    "intressent_id": "0503029811325",
    "rel_dok_id": "H6C120190613fs",
    "replik": "N",
    "systemdatum": "2019-08-29 12:24:32"
  }
}