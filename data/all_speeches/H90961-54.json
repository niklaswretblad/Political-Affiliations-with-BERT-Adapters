{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "37c790c4-7aba-ec11-9167-901b0eac4c78",
    "anforande_nummer": "54",
    "talare": "Juno Blom (L)",
    "parti": "L",
    "anforandetext": "<p>Fru talman! Jag delar verkligen ledamoten Vilhelmssons uppfattning om hur viktig skolan är. Jag tror också att det är otroligt viktigt att vi har en sex- och samlevnadsundervisning där man ser de särskilda villkor som barn i en hederskultur har.</p><p>Jag tror däremot att det stora dilemmat för lärare, socialarbetare, poliser och myndighetspersoner runt omkring är att kunskapen är för låg. Det är en sak att förstå vad hedersrelaterat våld är, men det är något annat att förstå det sammanhang som barn och unga lever i och att se hur detta påverkar individen. Av den anledningen anser Liberalerna att det är viktigt att ta fram ett nationellt kunskapslyft men att primärt rikta det mot nationella myndigheter, för det är de som ska ta fram vägledande material. Jag vet av egen erfarenhet att kunskapen brister där.</p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Vi vill alltså ge skattebetalarnas pengar till myndigheterna för att de ska ta fram material, men själva behärskar de inte frågan. Hur ser ledamoten Vilhelmsson på detta?</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}