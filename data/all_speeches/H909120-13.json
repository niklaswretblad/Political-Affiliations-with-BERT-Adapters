{
  "anforande": {
    "dok_hangar_id": "5135668",
    "dok_id": "H909120",
    "dok_titel": "Protokoll 2021/22:120 Måndagen den 30 maj",
    "dok_rm": "2021/22",
    "dok_nummer": "120",
    "dok_datum": "2022-05-30 00:00:00",
    "avsnittsrubrik": "Barnets bästa när vård enligt LVU upphör - lex lilla hjärtat",
    "underrubrik": "",
    "kammaraktivitet": "ärendedebatt",
    "anforande_id": "19786589-bc39-ed11-9178-901b0e9b71a8",
    "anforande_nummer": "13",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Ja, jag vet, som sagt, ledamoten Mats Wikings intentioner, och jag uppskattar dem. Men det krävs att regeringen är på samma bana. Det var det som jag var lite inne på i mitt anförande. Jag beklagar att regeringen gick vidare med den aktuella propositionen i dag trots att de visste att det fanns andra lagförslag.</p><p>Jag hade önskat, fru talman, att de hade varit lika lyhörda som vi i arbetsgruppen var. Där försökte vi verkligen synka riksdagens förslag så att de skulle kunna träda ikraft samtidigt som regeringens förslag. Jag hade önskat att de hade haft samma lyhördhet i regeringen i denna fråga, för man får inte ha prestige eller någonting när det gäller barnets bästa.</p><p>En barndom går inte i repris - det är många som har sagt det - och vi vet att det är mycket som står på spel om barnen inte får det stöd som de behöver under uppväxten.</p><p>Jag uppskattar ledamotens del i detta, men med tanke på den historik som har varit med regeringen, som Socialdemokraterna har lett, är jag orolig för hur regeringen kommer att hantera detta inför framtiden.</p><p>Jag är hoppfull om att vi ska få en ny regering, en borgerlig regering, som på allvar kan prioritera dessa frågor. Men vi ska ha ett fortsatt gott samarbete i socialutskottet, för det är viktigt att regering och riksdag går i takt när det gäller detta. Utifrån hur regeringen har agerat behövs det en borgerlig regering för att vi ska ha en ordentlig taktpinne i denna fråga.</p><p>(Applåder)</p>",
    "intressent_id": "0465804601318",
    "rel_dok_id": "H901SoU33",
    "replik": "Y",
    "systemdatum": "2022-09-21 16:49:33"
  }
}