{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "Fler tillfälliga åtgärder för att underlätta genomförandet av bolags- och föreningsstämmor",
    "underrubrik": "",
    "kammaraktivitet": "ärendedebatt",
    "anforande_id": "43b49bf3-f0b6-ea11-9135-901b0eac4c70",
    "anforande_nummer": "8",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Herr talman! I dag debatterar vi regeringens senaste förslag för att underlätta för bolag och föreningar inför sina stämmor. Jag vill inledningsvis yrka bifall till reservationen i betänkandet.</p><p>Något man kan ha synpunkter på är att det tagit lång tid och att förslagen skulle ha behövts redan tidigare. Vi kan dock ha förståelse för att saker inte alltid går så snabbt som man önskar sig. Det är dock värre att förslaget i sig inte fullt ut innehåller alla de delar som är nödvändiga under rådande kris.</p><p>Det är en extrem kris som landets företagare, löntagare och näringsliv står inför. Det är av yttersta vikt att så långt som möjligt bidra till olika typer av underlättnader och möjligheter för företag och bolag.</p><p>Regeringen föreslår i propositionen tillfälliga möjligheter till distansmedverkan i bolagsstämmor för aktiebolag och ekonomiska föreningar -detta för att stämmorna ska kunna hållas helt utan fysiskt deltagande. Det är givetvis någonting som är positivt och som bidrar till att underlätta, vilket vi självklart står bakom.</p><p> STYLEREF Kantrubrik \\* MERGEFORMAT Fler tillfälliga åtgärder för att underlätta genomförandet av bolags- och förenings-stämmor</p><p>Däremot finns enligt oss ingen anledning att begränsa sig till just dessa förslag, framför allt inte i en tid när svenska jobb och företag är hotade i detta nu. Man måste agera kraftfullt och på bred front. Vi har inte råd att gå långsamt framåt.</p><p>Det finns flera tillfällen där bolag har nytta av att få längre tidsfrist för att hålla sin stämma. Det har redan lyfts fram på EU-nivå och var med i de förslag till rådets förordning om tillfälliga åtgärder avseende hållande av stämmor i Europabolag och europeiska kooperativa föreningar.</p><p>Kommissionen har kommit fram till att det är en viktig åtgärd att kunna förlänga tidsfristen för när stämman ska äga rum och att det är mycket brådskande att fatta just ett sådant beslut. Europaparlamentet väntas godkänna förslag i närtid, och rättsakten antas därefter. Förslaget innebär ett tillfälligt undantag på EU-nivå från den tidsfrist som föreskrivs i artikel 54 i förordningen om Europabolag respektive i artikel 54 i förordningen om europeiska kooperativa föreningar.</p><p>Undantaget ska ge Europabolag och SCE-föreningar flexibilitet att hålla sina bolagsstämmor inom tolv månader efter räkenskapsårets utgång. Kommissionen framhåller att undantaget är nödvändigt för att kunna planera stämmor och för att skapa rättssäkerhet vad gäller uppfyllandet av gällande skyldigheter.</p><p>Sverigedemokraterna anser att själva förslaget att införa en tillfällig flexibilitet är intressant även för svenska företag och har svårt att förstå regeringens dubbla hållning, där svenska bolag, företag och föreningar ges sämre förutsättningar än de europeiska bolagen.</p><p>En rad nackdelar med att förlänga tidsfristen tas upp, som till exempel svårigheten att sätta ett datum för när smittspridningen inte utgör ett hinder, svårigheter att välja in styrelseledamöter, och försämrade förutsättningar att beviljas krediter eller anskaffa nytt kapital för bolaget.</p><p>Herr talman! Sverigedemokraterna tror att regeringen här gör en felaktig bedömning av att svenska bolag och europeiska bolag behöver så vitt skilda förutsättningar. Det behövs flera olika grepp, åtgärder och stöd för att underlätta för företagen. Av den anledningen föreslår Sverigedemokraterna att regeringen omgående undersöker möjligheten till en förlängd tidsfrist för att kunna hålla bolagsstämmor. Ett snabbt agerande är helt nödvändigt då tidsperioden för bolagsstämmor redan löpt lång tid och läget är krisartat.</p>",
    "intressent_id": "0130789484021",
    "rel_dok_id": "H701CU29",
    "replik": "N",
    "systemdatum": "2020-06-25 16:34:47"
  }
}