{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Ersättning till särskilt sårbara grupper i arbetsför ålder",
    "underrubrik": "",
    "kammaraktivitet": "ärendedebatt",
    "anforande_id": "825a4a46-569f-ea11-9138-901b0e9b71a0",
    "anforande_nummer": "13",
    "talare": "Sofia Nilsson (C)",
    "parti": "C",
    "anforandetext": "<p></p><p>Fru talman! Ett enigt socialutskott fattade i går beslut om att utreda en utvidgad smittbärarpenning med anledning av coronaviruset. </p><p>Spridningen av covid-19 påverkar hela samhället och innebär begränsningar i människors vardag. För vissa grupper betyder det särskilt stora risker. En tydlig riskfaktor för ett allvarligare insjuknande är hög ålder, det vill säga 70 år och äldre. Men även människor med andra riskfaktorer, såsom underliggande sjukdomar, kan också behöva skyddas. </p><p>Folkhälsomyndigheten uppmanar dem som kan att jobba hemifrån. Ju färre som rör sig ute i samhället bland människor, desto mindre risk för smittspridning. Det är dock inte alla yrkesgrupper som har denna möjlighet. </p><p>Enligt de nuvarande reglerna betalas smittbärarpenning ut till personer som har eller kan antas ha en smittsam sjukdom och som kan arbeta men som ska vara hemma på grund av smittrisken. Även personer som riskerar att sprida smitta eller som har varit utsatta för smitta utan att vara sjuka i sjukdomen omfattas. Men dagens regler kräver läkarintyg. </p><p>Det som vi nu vill göra är att ge personer som tillhör riskgrupper, eller som har barn som tillhör riskgrupper, och som inte kan arbeta hemifrån möjlighet att stanna hemma med ersättning. Denna åtgärd kommer att hjälpa till att skydda särskilt sårbara patientgrupper. </p><p>Men uppdraget är inte enkelt. Att ringa in riskgrupperna är en uppgift som vi måste ta på största allvar, framför allt för att vi ska skydda rätt personer men även för att inte skapa onödig oro och hålla folk hemma från arbetet i onödan. Att identifiera vilka som tillhör en riskgrupp är inget som vi politiker vare sig kan eller ska göra. Det är ett uppdrag som våra experter ska titta på och ta fram underlag för, allt för att vi ska träffa rätt. </p><p>Därför tycker jag att det är klokt att låta Socialstyrelsen få identifiera särskilt sårbara riskgrupper och hur en tillhörighet till en riskgrupp ska tillstyrkas för att det sedan ska kunna tas fram ett förslag på en utökad smittbärarpenning. Men det handlar inte bara om den som tillhör riskgruppen. Även de som lever nära en person i riskgruppen kan komma att behöva omfattas. </p><p>Dessa åtgärder vidtar vi nu för att avlasta vården, men även för att skapa en trygghet bland de människor som tillhör riskgrupperna. </p><p>Med detta vill jag yrka bifall till socialutskottets förslag.</p>",
    "intressent_id": "0454698803028",
    "rel_dok_id": "H701SoU21",
    "replik": "N",
    "systemdatum": "2020-05-26 15:39:43"
  }
}