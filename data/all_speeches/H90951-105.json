{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d865139e-2ab4-ec11-9167-901b0eac4c78",
    "anforande_nummer": "105",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Vi delar förstås uppfattningen att vi ska satsa på förnybar energi. Det är inte där vi skiljer oss åt. Problemet är att Per Bolund inte kan svara på vad det skulle betyda för svenska konsumenter när det gäller elpriset.</p><p>Regeringen och Per Bolund har själva sagt att vi producerar överskott av el. Vi producerar så mycket el att vi har mer än vad som används i Sverige. Då är det många som undrar varför det är så höga priser nu. Det är för att vi har denna marknad, där Tyskland inte kommer att satsa mer. Det behöver de inte göra, för de kan förlita sig på svensk vattenkraft i stället och köpa av oss.</p><p>Så länge det är dyrare med el i Tyskland kommer svenska kraftbolag att exportera dit i stället, vilket innebär att vi i vår tur måste betala ett ännu högre pris för att se till att kraftbolagen skickar elen till oss i stället.</p><p>Problemet i dag blir att om vi bygger ut kraftproduktionen, vilket vi ska och måste göra, är risken att det inte kommer svensk industri och elkonsumenterna till del. Det kommer i stället till en annan plats, där man tjänar mer pengar.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}