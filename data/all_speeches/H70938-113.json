{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellation 2019/20:126 om statsbidrag till islamism via Folkbildningsrådet",
    "underrubrik": "",
    "kammaraktivitet": "interpellationsdebatt",
    "anforande_id": "40607034-f620-ea11-912c-901b0e9b71a8",
    "anforande_nummer": "113",
    "talare": "Jonas Andersson (SD)",
    "parti": "SD",
    "anforandetext": "<p>Fru talman! Tack för svaret, ministern! Men jag är inte nöjd. Det är kanske inte särskilt förvånande.</p><p>Det är mycket oroväckande att man inte kan ge ett rakt svar på frågan huruvida organisationer med kopplingar till islamistiska Muslimska brödraskapet ska vara finansierade av svenska skattebetalare. Jag förväntar mig fortfarande ett mer rakt svar på den frågan, inte bara ett svar om hur regeringen ser på folkbildningen i största allmänhet. Som tur är återstår flera inlägg i denna debatt. Jag hoppas alltså att jag kan få ett tydligare svar här.</p><p>Flera svenska myndigheter och lokala politiska församlingar har redan agerat på olika sätt mot Ibn Rushd och dess medlemsorganisationer. Göteborgs stad har tidigare i år aktivt beslutat att stoppa Ibn Rushd som remissinstans i olika ärenden med tanke på organisationens extremistkopplingar. I Hässleholms kommun har man av motsvarande skäl nyligen beslutat att dra in bidrag på kommunal nivå till studieförbundet. Det verkar alltså som att man har vaknat på en del platser runt om i Sverige, vilket är positivt.</p><p>MUCF, alltså Myndigheten för ungdoms- och civilsamhällesfrågor, har också agerat. År 2018 beslutade MUCF att avslå ansökan om statsbidrag till organisationen Sveriges Unga Muslimer för att organisationens verksamhet strider mot demokratins idéer om jämställdhet och mot diskriminering och så vidare. </p><p>MUCF kräver dessutom tillbaka det bidrag som har utbetalats till Sveriges Unga Muslimer. Som beslutsunderlag för det finns bland annat uppgifter om att företrädare för organisationen har delat våldsbejakande islamistisk propaganda och att medlemmar har åkt till Syrien för att strida och avlidit där.</p><p>MUCF fick efter en domstolsprocess rätt mot Sveriges Unga Muslimer. Kammarrätten i Stockholm kom fram till att Sveriges Unga Muslimer inte verkar i enlighet med demokratins idéer.</p><p>Det bisarra med detta är att Sveriges Unga Muslimer är en medlemsorganisation i just Ibn Rushd, alltså det studieförbund som jag har interpellerat om, och samtidigt tycker Folkbildningsrådet fortfarande att förbundet lever upp till demokratisyftet enligt folkbildningens syften.</p><p> STYLEREF Kantrubrik \\* MERGEFORMAT Svar på interpellationer</p><p>Ministern påpekar i sitt interpellationssvar att när det gäller statlig bidragsgivning till organisationer och projekt har regeringen varit tydlig med att statsbidrag inte ska ges till organisationer som bedriver verksamhet som strider mot demokratins idéer. Det regeringen säger blir därför lite svårt att få ihop för mig.</p><p>Anser ministern rent generellt att det är rimligt att organisationer med myndighetsuppdrag ger bidrag till en organisation vars medlemsorganisation av en annan myndighet och av domstol bedömts bedriva verksamhet som inte är förenlig med demokratins idéer?</p><p>Jag har ännu en fråga. Ser ministern en risk för att allmänhetens förtroende för den svenska civilsamhällespolitiken skadas med anledning av att organisationer med väl belagda kopplingar till internationell islamism finansieras med miljonbidrag via svenska staten? </p>",
    "intressent_id": "025931369428",
    "rel_dok_id": "H710126",
    "replik": "N",
    "systemdatum": "2019-12-17 18:55:03"
  }
}