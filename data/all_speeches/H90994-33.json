{
  "anforande": {
    "dok_hangar_id": "5127368",
    "dok_id": "H90994",
    "dok_titel": "Protokoll 2021/22:94 Onsdagen den 6 april",
    "dok_rm": "2021/22",
    "dok_nummer": "94",
    "dok_datum": "2022-04-06 00:00:00",
    "avsnittsrubrik": "Ökade möjligheter till grundläggande behörighet för elever på gymnasieskolans yrkesprogram",
    "underrubrik": "",
    "kammaraktivitet": "ärendedebatt",
    "anforande_id": "ae89ee29-2bf6-ec11-916f-901b0eac4c70",
    "anforande_nummer": "33",
    "talare": "Daniel Riazat (V)",
    "parti": "V",
    "anforandetext": "<p>Fru talman! Tack för hyllningen till mitt anförande!</p><p>När det kommer till frågan om estetiska ämnen på gymnasiet vågar jag påstå att Vänsterpartiet är det parti som har lagt fram det förslaget flest gånger i riksdagens kammare. Vid ett tillfälle har Vänsterpartiet, Socialdemokraterna och Miljöpartiet röstat för det tillsammans. Vid samtliga andra tillfällen har Miljöpartiet inte röstat för Vänsterpartiets förslag om att införa estetiska ämnen som obligatoriska på samtliga gymnasieprogram.</p><p></p><p>Jag skulle kunna bolla tillbaka frågan lite grann och säga: Varför har Miljöpartiet nästan aldrig röstat för Vänsterpartiets förslag när det kommer till estetiska ämnen på gymnasiet? Men jag kommer inte att skicka tillbaka den frågan. Anledningen till det är att vi är helt överens om frågan.</p><p>Det enda som skiljer oss åt är att vi menar att propositionen vi behandlar i dag handlar om just den grundläggande högskolebehörigheten. Men från och med i morgon fortsätter vi att driva frågan att ha estetiska ämnen på gymnasiet. Jag hoppas att Vänsterpartiet och Miljöpartiet kan göra det tillsammans.</p>",
    "intressent_id": "07012286624",
    "rel_dok_id": "H901UbU22",
    "replik": "Y",
    "systemdatum": "2022-06-27 17:10:13"
  }
}