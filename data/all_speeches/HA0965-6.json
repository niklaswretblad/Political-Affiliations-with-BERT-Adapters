{
  "anforande": {
    "dok_hangar_id": "5167303",
    "dok_id": "HA0965",
    "dok_titel": "Protokoll 2022/23:65 Fredagen den 17 februari",
    "dok_rm": "2022/23",
    "dok_nummer": "65",
    "dok_datum": "2023-02-17 00:00:00",
    "avsnittsrubrik": "Svar på interpellation 2022/23:162 om stärkt barnrättsperspektiv i lagstiftningen om umgänge och vårdnad",
    "underrubrik": "",
    "kammaraktivitet": "interpellationsdebatt",
    "anforande_id": "14f7ade1-f7ae-ed11-917f-901b0eac4c70",
    "anforande_nummer": "6",
    "talare": "Ulrika Westerlund (MP)",
    "parti": "MP",
    "anforandetext": "<p>Fru talman! Vi ser också fram emot remissinstansernas svar på denna utredning. Där finns det många organisationer som har jobbat under lång tid och som har sett mycket, vilket har resulterat i att de ofta har liknande ställningstaganden som Miljöpartiet vad gäller frågan om umgänge när kvinnan, oftast, bor i skyddat boende tillsammans med barnet.</p><p>Bedömningar ska såklart göras i det enskilda fallet, men erfarenheten visar att bedömningarna ofta går fel. Det är därför man har landat i att man vill gå längre och vara tydligare med vad som ska gälla för att minimera risken för att utsättas för våld.</p><p>Det är vår skyldighet som lagstiftare att göra allt vi kan för att förhindra att fler barn dödas av sina föräldrar. Vi måste skicka en glasklar signal till alla de barn som utsätts för våld av en förälder och till alla de barn och föräldrar som gömmer sig i skyddade boenden.</p><p>Vi ser er, vi hör er och vi kommer att agera så att inga fler barn går samma öde till mötes.</p><p>Jag upprepar våra fyra krav på regeringen:</p><p>ge barn tillgång till egna juridiska ombud</p><p>skydda barn från påtvingat umgänge när de bor på skyddat boende eller har skyddade personuppgifter på grund av en våldsam förälder</p><p>ge domstolarna utbildning om våldsutsatthet och riskbedömningar</p><p>granska om tillfällig vårdnad används tillräckligt ofta vid uppgifter om våld.</p><p>Vi började den här debatten om diskussionen om manifestationen på det som skulle ha varit Tintins nioårsdag, då familjen inte kunde ge honom några presenter. Men vi kan ju ge honom en lagändring.</p>",
    "intressent_id": "0469084171710",
    "rel_dok_id": "HA10162",
    "replik": "N",
    "systemdatum": "2023-02-17 20:19:13"
  }
}