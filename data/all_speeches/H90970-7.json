{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Arbetsrätt",
    "underrubrik": "",
    "kammaraktivitet": "ärendedebatt",
    "anforande_id": "9f3dab79-b2c7-ec11-9170-0090facf175a",
    "anforande_nummer": "7",
    "talare": "Alireza Akhondi (C)",
    "parti": "C",
    "anforandetext": "<p></p><p>Fru talman! Jag har haft ett långt civilt yrkesliv innan jag blev riksdagsledamot, bland annat som arbetsmarknadsexpert hos en arbetsgivarorganisation. Just frågan om lönebildning är alltså ingen nyhet. Uppläxningen om hur lönerna sätts på svensk arbetsmarknad skulle jag vilja undanbe mig.</p><p>När det gäller byggbranschens utmaningar har vi en del strukturella problem kring kompetensförsörjning. Detta gör att företagen känner sig nödgade att söka kompetens utomlands.</p><p>Dessa strukturproblem får vissa konsekvenser. Vi ser till exempel att det finns en ganska utbredd arbetslivskriminalitet inom byggsektorn. Detta är inte en utveckling som Centerpartiet bejakar på något sätt, utan vi ser samma problem som Magnus Persson. Men metodiken för att angripa frågan slutar inte med att man ska göra inskränkningar i den fria rörligheten och företagens möjligheter att etablera sig på svensk arbetsmarknad.</p>",
    "intressent_id": "0364687971222",
    "rel_dok_id": "H901AU7",
    "replik": "Y",
    "systemdatum": "2022-04-29 13:50:21"
  }
}