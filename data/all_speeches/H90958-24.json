{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "db7d3f62-aeb9-ec11-9167-901b0eac4c78",
    "anforande_nummer": "24",
    "talare": "Richard Jomshof (SD)",
    "parti": "SD",
    "anforandetext": "<p>Fru talman! Det är inte bara så att Socialdemokraterna bär ett huvudansvar för att det ser ut som det gör. Man agerar dessutom senfärdigt.</p><p>I maj 2021 presenterades en nationell plan för trygghet och studiero i skolan med bland annat ökade befogenheter för skolpersonal och underlättande av tillfällig omplacering och avstängning av elever. Allt detta hade kunnat vara verklighet i dag om vi hade fått bestämma.</p><p>Problemet är att förslaget inte räcker. Jag menar att vi måste göra upp med flumskolan. Skolans huvudsakliga uppdrag är att förmedla kunskap, inget annat. För att det ska vara möjligt måste skolan naturligtvis vara en trygg arbetsplats för såväl elever som lärare, präglad av respekt och ordning och reda.</p><p>Skolan behöver ett statligt huvudmannaskap. Med tydliga nationella riktlinjer visar vi elever och föräldrar vad de kan kräva av skolan, men vi ger också skolans personal ökade befogenheter så att de vet vad de har rätt att göra men också vad de <em>ska</em> göra när problem uppstår.</p><p>Elever som inte fungerar i skolsituationen ska flyttas. De ska flyttas till jourklasser. Det ska vara regel, inte undantag. Elever som utgör en allvarlig fara ska stängas av och få särskild undervisning på statliga pliktskolor.</p><p>De åtgärder som skolpersonalen har till sitt förfogande för att säkerställa trygghet och studiero ska inte vara tidsbegränsade. Omplacering, avstängning, kvarsittning och återgång till ordinarie undervisning ska helt avgöras av elevens uppförande.</p><p>Skolan ska genomsyras av sund moral och svenska värderingar. Detta för att stärka gemenskap och sammanhållning. Våra friheter och rättigheter ska värnas minutiöst. Flickor och pojkar ska behandlas jämställt.</p>",
    "intressent_id": "0803753212716",
    "rel_dok_id": "",
    "replik": "N",
    "systemdatum": "2022-04-11 17:45:39"
  }
}