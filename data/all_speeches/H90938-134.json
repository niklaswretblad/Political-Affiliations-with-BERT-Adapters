{
  "anforande": {
    "dok_hangar_id": "5113326",
    "dok_id": "H90938",
    "dok_titel": "Protokoll 2021/22:38 Onsdagen den 1 december",
    "dok_rm": "2021/22",
    "dok_nummer": "38",
    "dok_datum": "2021-12-01 00:00:00",
    "avsnittsrubrik": "(forts. från § 16) Det nationella basutbudet av flygplatser (forts. TU4)",
    "underrubrik": "",
    "kammaraktivitet": "",
    "anforande_id": "cf4e2edb-4075-ec11-9168-901b0e9b71a8",
    "anforande_nummer": "134",
    "talare": "Teres Lindberg (S)",
    "parti": "S",
    "anforandetext": "<p>Fru talman! Jag hakar i där Magnus Jacobsson slutade. Jag tror att du har fel, Magnus. Jag tycker att man ska ta möjligheterna när de kommer.</p><p>Just nu ser vi en möjlighet. Swedavia, som driver de tio flygplatser vi har inom ramen för basutbudet med både Arlanda och Bromma, berättar för oss att Bromma just nu blöder. Tidigare har både Bromma och Arlanda varit med och finansierat andra flygplatser i landet inom ramen för bolaget.</p><p>När en av de flygplatser som tidigare har varit kassako blöder borde vi agera. Det är ju inte särskilt långt mellan Bromma och Arlanda. Vi pratar om 3 mil eller kanske 3,5 mil. Det är 35 minuters bilresa mellan flygplatserna eller 20 minuter med tåget om man åker med Arlanda Express.</p><p>Jag tror att man ska greppa möjligheten och inte blunda för det. Jag tycker att vi som politiker har ett ansvar inför skattebetalarna, för det är ju till syvende och sist deras pengar. Det handlar om antingen hur mycket pengar de ska lägga på flygbiljetten eller hur mycket skattepengar vi ska lägga på att upprätthålla en flygplats som blöder.</p><p>Jag instämmer inte i din analys, men därmed är inte sagt att jag inte tror att vi att vi faktiskt kan hitta öppningar och komma överens i den här frågan för att driva den framåt. </p><p>Jag får väl passa på att bjuda in Magnus Jacobsson, kanske på tårta - jag vet ju att du är glad i tårta - för att föra en dialog och diskussion om hur vi kan se till att säkra svensk konkurrenskraft, för det är det som det ytterst handlar om. Det handlar om hur vi i Sverige ska kunna stå starka och hur Sveriges huvudstad ska kunna vara den plats där de stora företagen väljer att lägga sina Skandinavienkontor. De kommer nämligen inte att göra det någon annanstans i Sverige, utan de kommer att lägga dem utanför Sverige i så fall, och det vore dåligt för svensk konkurrenskraft. </p>",
    "intressent_id": "0559925283228",
    "rel_dok_id": "",
    "replik": "Y",
    "systemdatum": "2022-01-14 14:50:42"
  }
}