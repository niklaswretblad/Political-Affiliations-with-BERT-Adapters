{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "a102c8c4-772b-ec11-915b-901b0eac4c78",
    "anforande_nummer": "102",
    "talare": "Camilla Hansén (MP)",
    "parti": "MP",
    "anforandetext": "<p>Fru talman! Jag tror inte att det är någon som tror att möjligheten att ta del av sina mänskliga rättigheter kommer att bli bättre i Afghanistan någon gång i närtid. Men det jag anar att ledamoten fiskar efter är ungefär det här: \"Men, Miljöpartiet, var det inte rätt bra då att det var militära insatser som gjorde det tryggare ett tag?\" Jag kan ju ha fel, men jag chansar på att det är så.</p><p>Då vill jag säga att det kan behövas militära insatser för att ge skydd till biståndsarbetare och för att ge skydd i svåra situationer. Men det kommer inte att vara militära insatser som ger fred. Man kan inte skjuta ihjäl människor tills det blir fred, utan där behövs något annat - att bygga ett samhälle, och det är jättesvårt. Det är jättesvårt. Det har tagit Sverige hundratals år, och det kommer att ta lång tid i Afghanistan också. Det vi ska lista ut är på vilket sätt vi bäst kan bistå.</p>",
    "intressent_id": "0692076685824",
    "rel_dok_id": "",
    "replik": "Y",
    "systemdatum": "2021-10-12 18:17:07"
  }
}