{
  "anforande": {
    "dok_hangar_id": "5164476",
    "dok_id": "HA0952",
    "dok_titel": "Protokoll 2022/23:52 Torsdagen den 26 januari",
    "dok_rm": "2022/23",
    "dok_nummer": "52",
    "dok_datum": "2023-01-26 00:00:00",
    "avsnittsrubrik": "Frågestund",
    "underrubrik": "Turkiet och den svenska yttrandefriheten",
    "kammaraktivitet": "frågestund",
    "anforande_id": "15b055ee-37b1-ed11-917f-901b0eac4c70",
    "anforande_nummer": "39",
    "talare": "Kulturministern Parisa Liljestrand (M)",
    "parti": "M",
    "anforandetext": "<p>Fru talman! Tack för frågan, ledamoten Broman!</p><p>Det är naturligtvis så att regeringen står upp för yttrandefriheten, och det hoppas jag att vi har varit tydliga med. Som du säger, Bo Broman, är den svenska yttrandefriheten grundlagsbefäst - och ska så fortsätta vara. Mitt ansvar är naturligtvis att alltid stå upp för de demokratiska värdena, där yttrandefriheten är en otroligt viktig grundbult i det svenska samhället. Den öppenheten - möjligheten att säga vad vi tycker - ska vi naturligtvis värna, och det kommer jag och regeringen att göra. </p><p>Sedan behöver man fundera över att det faktiskt går att hålla två tankar i huvudet samtidigt. Det som är lagligt behöver inte alltid vara lämpligt, och det tycker jag att man kan föra en mer etisk debatt om. Det gäller till exempel lämpligheten i att bränna böcker, vilket historiskt sett har ett väldigt mörkt förflutet. </p>",
    "intressent_id": "0647668663722",
    "rel_dok_id": "HAC120230126fs",
    "replik": "N",
    "systemdatum": "2023-02-20 17:02:54"
  }
}