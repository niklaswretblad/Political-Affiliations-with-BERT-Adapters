{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "Stärkt skydd för valhemligheten ",
    "underrubrik": null,
    "kammaraktivitet": "ärendedebatt",
    "anforande_id": "4edf38c5-fefd-e811-9111-901b0eac4c70",
    "anforande_nummer": "7",
    "talare": "Fredrik Lindahl (SD)",
    "parti": "SD",
    "anforandetext": "<p>Fru talman! Låt mig börja med att yrka bifall till reservationerna 1 och 2.</p><p>Sverigedemokraterna anser förvisso att det är en god sak att regeringen vill göra de svenska valen tryggare - inte minst mot bakgrund av de många incidenter och tillbud som förekom under höstens val - men Sverigedemokraterna har invändningar mot tillvägagångssättet för att uppnå detta.</p><p>I motsats till nuvarande ordning, där röstsedlarna ligger framme i ställ i vallokalen, föreslår regeringen att valsedlarna ska läggas ut på en avskärmad plats. Sverigedemokraterna motsätter sig detta, då vi menar att det blir lättare att sabotera de allmänna valen genom att gömma eller tillgripa ett partis valsedlar om detta kan göras utan insyn av allmänheten. </p><p>Även om nuvarande ordning inte är perfekt med avseende på till exempel skydd för valhemligheten eller ökat uttag av resurser i form av att väljare plockar på sig valsedlar för andra partier än de avsett att rösta på menar vi att nyttan med att undvika eventuellt sabotage väger tyngre än de eventuella fördelar som står att vinna med att ställa röstsedlarna på en avskärmad plats.</p><p>Fru talman! Det går visserligen att anföra att detta ger ett ökat incitament för röstmottagarna att regelbundet kontrollera att valsedlarna är orörda, men detta riskerar i stället att öka köbildningen. Vi menar att det inte heller går att bortse från risken att en röstmottagare väljer att blunda för att det saknas röstsedlar från ett visst parti eller en viss partigrupp. Det går heller inte att bortse från risken att enskilda väljare, genom att de meddelar röstmottagarna att det saknas röstsedlar från ett visst parti eller en viss partigrupp, tvingas röja sin valhemlighet. Riksdagen bör därför avslå propositionen i den del som avser tillhandahållande av valsedlar på en avskärmad plats.</p><p>Mycket av dagens valfusk skulle i stället kunna åtgärdas med ett nytt valsedelssystem, där respektive valsedel inte är unik för respektive parti. Gemensamma valsedlar skulle dessutom helt ta bort problemet med att människor känner sig övervakade då de ska ta med sig valsedlar från bordet i vallokalen till valbåset, eftersom samma valsedel skulle gälla för samtliga partier. Detta skulle bidra till förstärkt valhemlighet och minskat valfusk. Utöver det finns det miljövinster med förslaget, då ett betydligt mindre antal valsedlar skulle behöva tryckas och då man skulle behöva köra betydligt färre mil på vägarna för att distribuera dessa. Regeringen bör därför utreda hur ett system med gemensamma valsedlar kan införas och återkomma med ett förslag till riksdagen.</p><p> STYLEREF Kantrubrik \\* MERGEFORMAT Stärkt skydd för valhemligheten</p><p>I detta anförande instämde Matheus Enholm och Jonas Millard (båda SD).</p>",
    "intressent_id": "0557180142229",
    "rel_dok_id": "H601KU12",
    "replik": "N",
    "systemdatum": "2018-12-12 12:12:58"
  }
}