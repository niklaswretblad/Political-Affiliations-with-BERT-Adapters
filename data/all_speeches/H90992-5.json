{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:360 om brottsvågen mot företagare",
    "underrubrik": "",
    "kammaraktivitet": "interpellationsdebatt",
    "anforande_id": "dad31b83-38ee-ec11-916f-901b0eac4c70",
    "anforande_nummer": "5",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Jag kan försäkra Thomas Morell att jag kör mycket bil. Jag älskar att köra bil och tycker att det är kul. Jag råkar faktiskt ut för trafikkontroller lite då och då och har klarat mig väl i dem hittills, och jag är glad att se att kontrollverksamheten på vägen nu faktiskt ökar till följd av att polisen har fått mer resurser och fler anställda.</p><p> STYLEREF Kantrubrik \\* MERGEFORMAT Svar på interpellationer</p><p>Jag tycker att det är lite vanskligt när ens underlag utgår från ett privat företag, Larmtjänst, vars hela verksamhet går ut på att sälja larm. Hela poängen är ju att man vill sätta en bild av att alla ska vara rädda för att bli bestulna på olika sätt. Det är deras ingång i det här. Jag tänker alltså inte göra mig till språkrör för ett privat företag vars enda syfte är att sälja larm.</p><p>Man kanske ska ta uppgifterna därifrån med en nypa salt och i stället titta på vad vi har för uppgifter från de myndigheter som bekämpar dessa brott. Då kan jag konstatera att inspektionerna på väg har ökat med mellan 30 och 50 procent beroende på vilka kategorier vi tittar på. Cabotageärendena har som sagt ökat med 35 procent.</p><p>Dieselstölderna är en annan fråga. Jag begärde in statistik också över den delen. Det visar sig att det totala antalet stölder av drivmedel - alltså både diesel och bensin och både de fall där man slangar bensin ur ett fordon och där man smiter från en bensinmack - av olika skäl har minskat med 80 procent sedan 2013. Tittar man bara på stöld av diesel ur större fordonstankar, till exempel entreprenadmaskiner, ser man en minskning av de anmälda brotten med 40 procent sedan 2019.</p><p>Thomas Morell säger i sin interpellation att stölderna har ökat i januari, februari och mars i år till följd av att priserna på diesel har ökat. Jag vill säga att de preliminära uppgifter som vi har från polisen, som jag också begärt in, faktiskt inte visade på detta för januari och februari. Möjligen är det en liten ökning i mars, men det är inte på något sätt en explosionsartad ökning. Jag tycker att man, när man hanterar och diskuterar detta, får utgå från de fakta vi har.</p><p>Sedan kan det som Thomas Morell säger vara så att en del drar sig för att anmäla brott och inte gör det, men vår gemensamma signal till dessa företag är: Anmäl alla brott som ni utsätts för! Det är ett enormt viktigt underlag för polisen. Det kan bidra dels till att klara upp brott, dels till att man vet var man ska koncentrera sina resurser.</p><p>En sak som jag tror har haft stor betydelse de senaste åren är den sammanslagning av alla polismyndigheter till en gemensam myndighet som vi genomförde 2015-2016. Den innebar att det blev lättare att följa nätverken över landet. Jag vet att polisen nu har en mycket bättre underrättelseverksamhet när det gäller den delen. Om man ser att ett brottsnätverk är verksamt till exempel i en del av landet kan man, med de kontakter man numera har, på ett bättre sätt följa hur de jobbar sig ned genom geografin. Jag menar att detta har bidragit till att betydligt fler brott klaras upp.</p><p>Jag nämnde inbrotten, som ligger på sin lägsta nivå sedan 1975. Jag menar att polisens arbete mot dem har haft betydelse.</p><p>Tullen har fått en 30-procentig anslagsökning sedan 2017 och ökade befogenheter, men nu ser vi genom en sittande utredning över om vi ska ge tullen ytterligare befogenheter för att komma åt brottsnätverken.</p>",
    "intressent_id": "0473783431010",
    "rel_dok_id": "H910360",
    "replik": "N",
    "systemdatum": "2022-06-17 14:25:29"
  }
}