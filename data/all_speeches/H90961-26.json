{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "1bc790c4-7aba-ec11-9167-901b0eac4c78",
    "anforande_nummer": "26",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Vi har som sagt en pågående utvärdering av utreseförbudet för att eventuellt kunna vidga det ytterligare. Det här är väl en fråga som man kan titta på inom ramen för den.</p><p>Man ska komma ihåg att det var en stor reform med straffskärpningsgrunden, utreseförbudet, barnäktenskapsbrottet och allt annat vi gjorde under den förra mandatperioden. Detta får vi säkert återkomma till under kommande år för att se hur lagstiftningen fungerar och om vi behöver stärka den ytterligare för att kunna komma åt dessa brott på ett bättre sätt.</p><p>Som jag var inne på i mitt inledningsanförande har vi också satt av särskilda pengar till UD för att de i samarbete med sina ambassader ska vara betydligt mer aktiva än tidigare när det gäller att hjälpa till för att försöka få hem dem som väl förs ut ur landet. Någon sådan verksamhet fanns inte under tidigare regeringar, men det har vi nu.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}