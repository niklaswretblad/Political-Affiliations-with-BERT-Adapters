{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Svar på interpellation 2021/22:207 om adekvat sjukvård för barn och vuxna som har utsatts för sexuella övergrepp",
    "underrubrik": "",
    "kammaraktivitet": "interpellationsdebatt",
    "anforande_id": "442c89b4-2bb4-ec11-9167-901b0eac4c78",
    "anforande_nummer": "6",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru ålderspresident! Vi pratar om att ni faktiskt kan reagera och agera som regering. Jag gav då det exempel som statsrådet själv nämnde.</p><p>Så länge det inte finns adekvat hjälp att få inom sjukvården måste jag gå till den elvaåriga flicka som vi hade uppe i förra debatten kring exakt samma fråga och säga: Tyvärr, \"Lilla F\", den hjälp du efterfrågar finns inte. Du kommer att tvingas gå med din smärta, sorg, ilska och frustration utan att få den professionella hjälp du behöver för att läka. Tyvärr kommer de fruktansvärda sexuella övergrepp som din förövare utsatt dig för att ge dig dåliga odds i livet, just för att den här regeringen inte pekade med hela handen och sa stopp - det är fullständigt oacceptabelt att det inte finns adekvat sjukvård för dessa utsatta personer.</p><p>Fru ålderspresident! Jag vägrar säga detta till \"Lilla F\". I stället kommer jag att stå här i kammaren tills statsrådet kommer tillbaka hit och säger: Jag har agerat nu. Vi kommer inte att riskera dessa barns liv. Detta kan vi inte acceptera.</p><p>Vi behöver en socialminister som kommer tillbaka hit till Sveriges riksdag och säger: Nu, riksdagsledamoten Lund Kopparklint, har jag tagit mitt ansvar och börjat föra dialog med regionerna och kanske till och med lagt fram en lagrådsremiss, precis som jag gjorde i den andra frågan med kommunerna när det gäller hemtjänsten. Det hade jag velat höra.</p><p>Nej, fru ålderspresident, jag säger skärpning! Detta är respektlöst, skamligt och obetänksamt. Jag förväntar mig mer av Sveriges socialminister - att man räddar och skyddar barnen. På återseende i denna fråga!</p>",
    "intressent_id": "0358514648113",
    "rel_dok_id": "H910207",
    "replik": "N",
    "systemdatum": "2022-04-04 17:27:41"
  }
}