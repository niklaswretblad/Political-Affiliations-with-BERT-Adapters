{
  "anforande": {
    "dok_hangar_id": "5133599",
    "dok_id": "H909117",
    "dok_titel": "Protokoll 2021/22:117 Torsdagen den 19 maj",
    "dok_rm": "2021/22",
    "dok_nummer": "117",
    "dok_datum": "2022-05-19 00:00:00",
    "avsnittsrubrik": "Frågestund",
    "underrubrik": "Ahmadreza Djalali",
    "kammaraktivitet": "frågestund",
    "anforande_id": "5f2045de-bb39-ed11-9178-901b0e9b71a8",
    "anforande_nummer": "68",
    "talare": "Sofia Damm (KD)",
    "parti": "KD",
    "anforandetext": "<p>Fru talman! Enligt iranska myndigheter ska den svenskiranska KI-forskaren Ahmadreza Djalali avrättas den 21 maj i Teheran. Det är om två dagar.</p><p>I dag gick Amnesty ut i ett pressmeddelande där det slås fast att alltmer pekar på att den iranska regimen använder Djalalis liv som en bricka i ett hänsynslöst politiskt spel där hotet om avrättning skärps om inte deras krav möts. Kravet är troligtvis att försöka tvinga Sverige att frige den före detta fångvaktare som står åtalad för att ha varit delaktig i avrättningar av hundratals politiska fångar i Iran 1988.</p><p> STYLEREF Kantrubrik \\* MERGEFORMAT Frågestund</p><p>Jag vill därför fråga utrikesministern: Vad gör regeringen i denna gisslansituation när Iran så uppenbart försöker påverka en rättsprocess? Vi ser liknande agerande gentemot exempelvis Belgien. Vi vill försäkra oss om att regeringen nu gör gemensam sak med andra europeiska länder då tiden för tyst diplomati sedan länge är över.</p>",
    "intressent_id": "0306286538528",
    "rel_dok_id": "H9C120220519fs",
    "replik": "N",
    "systemdatum": "2022-09-21 16:44:58"
  }
}