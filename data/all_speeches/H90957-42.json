{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:194 om ett ökat småhusbyggande",
    "underrubrik": "",
    "kammaraktivitet": "interpellationsdebatt",
    "anforande_id": "8aa57cff-adb9-ec11-9167-901b0eac4c78",
    "anforande_nummer": "42",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! Att hyrorna är höga i nyproduktionen löser vi inte genom att allmännyttan säljer ut det existerande beståndet med låga hyror. Detta har fått motsatt effekt i till exempel Stockholm.</p><p>För att sammanfatta diskussionen kan jag säga att det byggdes för lite under Moderaternas tid vid makten och att det totala bostadsunderskottet ökade varje år. Vi bygger nu bort bostadsbristen. Det byggs historiskt mycket bostäder i Sverige, men denna utveckling är i fara efter Moderaternas agerande i riksdagen, där man plockade bort det investeringsstöd som bidragit till att tusentals bostäder med lägre hyror har byggts.</p><p> STYLEREF Kantrubrik \\* MERGEFORMAT Svar på interpellationer</p><p>När det gäller ungas möjligheter att köpa sin första bostad har bostadspriserna ökat snabbare än hushållens inkomster, vilket har gjort det svårare för förstagångsköpare att ta sig in på den ägda bostadsmarknaden. Därför har regeringen tillsatt en utredning för att underlätta för förstagångsköpare på bostadsmarknaden. Där upplever jag att vi har en samsyn om att det måste ske.</p><p>Vi har också tagit flera initiativ för att underlätta för bostadsbyggande. Vi har bland annat tagit initiativ för lagstiftning om privat initiativrätt, vi har tagit initiativ för att tillgängliggöra mer mark för byggande och vi tog precis, för att anknyta till en av ledamotens andra frågor, emot Konkurrensverkets rapport om konkurrensen i byggmaterialindustrin. Lägre byggmaterialkostnader skulle naturligtvis kunna skapa förutsättningar för fler att bygga och köpa småhus.</p><p>Detta är en viktig fråga för regeringen. Detta är socialdemokratisk politik. Vi vill se fler småhus, bostadsrätter och hyresrätter. För Moderaterna verkar korståget mot hyresrätten vara det viktiga. På det sättet tror jag aldrig att vi kommer skapa det som vi säkert alla är överens om att vi vill se, nämligen goda bostäder för alla, oavsett bostadsform.</p><p>Jag tackar Ulrik Bergman för debatten.</p><p>Interpellationsdebatten var härmed avslutad.</p>",
    "intressent_id": "0613648926029",
    "rel_dok_id": "H910194",
    "replik": "N",
    "systemdatum": "2022-04-11 17:43:07"
  }
}