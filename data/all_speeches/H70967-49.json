{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellationerna 2019/20:266 och 278 om höjda kursavgifter för ordningsvakter",
    "underrubrik": "",
    "kammaraktivitet": "interpellationsdebatt",
    "anforande_id": "161478f2-6168-ea11-912e-901b0eac4c78",
    "anforande_nummer": "49",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Också jag vill tacka för interpellationsdebatten. Ordningsvakterna är viktiga i Sverige. De fyller en viktig funktion som komplement till polisen. I många sammanhang är de helt avgörande för ordning och trygghet i samhället.</p><p>Min bedömning är att deras betydelse kommer att växa de kommande åren. Allt fler kommuner men också aktörer vill gärna ha en ordningsskapande- och trygghetsskapande verksamhet kopplad till sin verksamhet. Vi ska se om hela regelverket och göra en kraftfull förbättring av hela yrkets möjlighet att fungera med den utredning som finns.</p><p>Polismyndigheten har fattat ett beslut om att höja avgifterna. Det är inte regeringen som har gjort det. Vi har blivit informerade om avgiftshöjningen. Det positiva är att vi har ett gemensamt engagemang för ordningsvakter.</p><p>Jag påstod inte att det var förarbetena som spelade roll för detta. Jag påstod att den avgiftsförordning som infördes som kräver av polisen att ha full kostnadstäckning för den här typen av utbildning infördes 1992. Då blev det tydligt att polisen måste ta ut full kostnadstäckning för de utbildningar som ges.</p><p>Polisens samlade underskott för den här verksamheten har beräknats till ungefär 130 miljoner kronor. Det är därför man gör den här justeringen. Om man inte gör någonting annat är det 135 poliser eller andra anställda i Polismyndigheten som inte kan göra sitt jobb.</p><p>Om vi menar allvar med polisutbyggnaden måste polisen ha kostnadstäckning för de utbildningar de bedriver. Jag noterar att det finns privata alternativ som är billigare än polisens. De kommer att vinna en del på marknaden.</p><p>Jag tror också att efterfrågan som ökar kommer att påverka de villkor som man måste ha som ordningsvakt. Många kommer att vilja ha ordningsvakter fortsättningsvis även efter detta. Jag kan lova att jag kommer att följa frågan. Men jag kan inte påverka myndigheten när den fattar ett beslut enligt gällande förordning.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "014744660015",
    "rel_dok_id": "H7C120200131ip",
    "replik": "N",
    "systemdatum": "2020-03-17 16:14:35"
  }
}