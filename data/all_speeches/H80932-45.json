{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Särskild debatt om kriminalvårdens stabsläge och kapacitet",
    "underrubrik": "",
    "kammaraktivitet": "",
    "anforande_id": "95701ac5-f533-eb11-914a-901b0e9b71a8",
    "anforande_nummer": "45",
    "talare": "Adam Marttinen (SD)",
    "parti": "SD",
    "anforandetext": "<p>Fru talman! Vi har hört några anföranden och replikskiften som har förklarat de olika partiernas inställning till den allvarliga situation som kriminalvården befinner sig i. I mitt inledningsanförande beskrev jag också hur andra myndigheter har upplevt sig bli behandlade under den socialdemokratiska regeringen. Det handlar om poliskris och underfinansiering av Sveriges domstolar och åklagarmyndighet, och nu har vi en situation för kriminalvårdsanställda som riskerar att bli farlig om man inte på kort sikt lyckas göra något åt den.</p><p>I <em>Ekots l</em><em>ördagsintervju</em> häromdagen bedömde generaldirektör Martin Holmgren att den fastställda prognosen om 2 000 nya platser fördelat på häkten och anstalter är i underkant. Jag delar hans bedömning, och att döma av flera andra partiers budgetförslag delar de också bedömningen att takten är för klen. Den enda som verkar tro att denna utbyggnadstakt av svenska anstalter är tillräcklig är justitieministern.</p><p>Vi har inte fått några nya besked om framtidsprognosen under denna debatt, och blir det ingen ändring kommer situationen på våra anstalter att vara ansträngd fram till 2029. Detta är inte acceptabelt för oss sverigedemokrater. Sverige behöver fler tillfälliga och permanenta platser, och de behöver skapas i snabbare takt än vad regeringen har planerat. Man behöver ha en insikt om vilken kriminalpolitik som står för dörren, och här har regeringen mycket att lära.</p><p>Vi behöver också se till att utlänningar, som utgör en tredjedel av dem som skrivs in på våra anstalter, på riktigt börjar avtjäna sina straff i sina hemländer. Bristfälligheten i detta är regeringens ansvar. Under sex år med rödgrön regering har arbetet inte nämnvärt gått framåt.</p><p>Vi behöver också se över möjligheten att hyra anstaltsplatser i andra europeiska länder, så som andra länder gjort, exempelvis Norge, vid tillfälliga pucklar av överbeläggning.</p><p>Det finns mycket att göra, men regeringen visar liten vilja.</p>",
    "intressent_id": "0831039938224",
    "rel_dok_id": "",
    "replik": "N",
    "systemdatum": "2020-12-01 17:54:29"
  }
}