{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:122 om valfusk i Venezuela",
    "underrubrik": "",
    "kammaraktivitet": "interpellationsdebatt",
    "anforande_id": "09cd5d5c-3f41-eb11-9147-901b0eac4c70",
    "anforande_nummer": "62",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! FN arbetar med sina medlemsstaters mandat. FN arbetar i Venezuela med det mandat som Maduro tillåter. Det måste man också se. Det gäller oavsett organisation. Det är viktigt att inte bakvägen ge Maduroregimen resurser så att den blir den goda gåvans givare och säkrar sina egna hejdukars överlevnad medan folket lider. Då gör vi ont värre.</p><p> STYLEREF Kantrubrik \\* MERGEFORMAT Svar på interpellationer</p><p>Jag hoppas att regeringen kan vara beredd att agera även med respekt för ICC:s integritet och att domstolen självklart fattar sina egna beslut. Det är inte helt omöjligt för regeringen att överlämna rapporten och peka på rapporten. Det är en tydlig signal att vi tar FN:s granskningsrapport som kom i september på allvar och också gör detta synligt för andra.</p><p>Fru talman! Vi har ofta ett samtal om MR och sanktioner mot personer som begår grova MR-brott. Vi är på väg fram med en Magnitskijlagstiftning i EU. Vi skulle önska att vi hade det i Sverige.</p><p>Fru talman! I avvaktan på domstolsprocess, är regeringen beredd att lyfta fram frågan om smarta sanktioner mot de personer som är utpekade som de som har begått brotten mot mänskligheten? Det finns en tydlig lista. Är regeringen beredd att driva sanktioner mot de personerna? Tack, utrikesministern, för debatten!</p>",
    "intressent_id": "0155487380917",
    "rel_dok_id": "H810122",
    "replik": "N",
    "systemdatum": "2020-12-18 15:44:06"
  }
}