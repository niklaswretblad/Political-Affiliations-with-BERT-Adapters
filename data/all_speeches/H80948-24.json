{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Granskningsbetänkande hösten 2020",
    "underrubrik": "Vissa frågor om regeringens ansvar för förvaltningen (kapitel 4)",
    "kammaraktivitet": "ärendedebatt",
    "anforande_id": "75446627-3062-eb11-914e-901b0e9b71a0",
    "anforande_nummer": "24",
    "talare": "Lars Jilmstad (M)",
    "parti": "M",
    "anforandetext": "<p>Fru talman! Jag har all anledning att instämma med föregående talare vad gäller just det lärorika i att sitta i konstitutionsutskottet. Det har för mig som ny riksdagsledamot varit en synnerligen lärorik tid, så jag är glad över att ha fått denna erfarenhet.</p><p>Det är, som sagts, tre ärenden i detta kapitel 4.</p><p>Det första handlar, som vi hörde tidigare, om Casino Cosmopol och vissa påstådda brister i Casino Cosmopols verksamhet. Anmälaren ville att utskottet skulle granska dåvarande civilminister Ardalan Shekarabis styrning och uppföljning av Lotteriinspektionens, numera Spelinspektionens, tillsynsverksamhet.</p><p>Utskottet konstaterar att det i regeringens styrande funktion ingår en skyldighet att leda den statliga förvaltningens verksamhet och att detta innebär att vid behov vidta de åtgärder som är nödvändiga från ett styrningsperspektiv, med beaktande av myndigheternas självständighet enligt 12 kap. 2 § regeringsformen.</p><p>Regeringskansliet fick inför en så kallad myndighetsdialog information om brister hos Casino Cosmopol. Men som vi hörde tidigare syns ingenting om detta i propositionen <em>En omreglerad spelmarknad</em>, som regeringen någon månad senare beslutade om. Därför fick utskottet anledning att säga att regeringen har ett ansvar för att beredningar och regeringsbeslut resulterar i ett fullgott beslutsunderlag men gör i övrigt inget uttalande.</p><p>Fru talman! Nästa ärende rör en anmälan där det begärs att utskottet ska granska regeringens och speciellt före detta arbetsmarknadsminister Ylva Johanssons och nuvarande arbetsmarknadsminister Eva Nordmarks styrning av Arbetsförmedlingen efter budgetbeslutet för 2019.</p><p> STYLEREF Kantrubrik \\* MERGEFORMAT Gransknings-betänkande hösten 2020Vissa frågor om regeringens ansvar för förvaltningen (kapitel 4)</p><p>Riksdagens beslut om statens budget för 2019 innebar att Arbetsförmedlingens förvaltningsanslag minskades kraftigt, samtidigt som myndigheten fick väsentligt minskade medel för programinsatser för arbetssökande. Denna reducering ledde till att Arbetsförmedlingen aviserade en nedläggning av cirka 130 kontor och att 4 500 anställda varslades om uppsägning.</p><p>Denna inriktning från Arbetsförmedlingens sida framfördes vid upprepade möten mellan Arbetsförmedlingen och departementsledningen från december 2018 och under hela våren.</p><p>I slutet av mars 2019 blev det uppenbart att Arbetsförmedlingen och den ansvariga ministern gick i otakt. Arbetsförmedlingen publicerade ett pressmeddelande med bland annat innebörden att 132 angivna kontor skulle avvecklas successivt under 2019 och 2020. Ett par dagar senare uppgav dåvarande arbetsmarknadsminister Ylva Johansson i en intervju med Tidningarnas Telegrambyrå att Arbetsförmedlingens beslut att stänga 132 kontor var förhastat. Enligt Ylva Johansson hade hon bett myndighetens generaldirektör att inte ta ett sådant beslut, men som hon sa vid vår utfrågning valde generaldirektören ändå att ta detta beslut.</p><p>I vårt ställningstagande säger vi att i regeringens styrande funktion ingår en skyldighet att leda den statliga förvaltningens verksamhet och att vid behov vidta de åtgärder som är nödvändiga.</p><p>Utskottet säger att det är viktigt med fungerande kontakter och att regeringen, med vissa begränsningar, har rätt att ge direktiv till myndigheter.</p><p>Arbetsförmedlingen informerade regeringen, som nämnts, i ett tidigt skede om att anslagsminskningen i budgeten för 2019 skulle få konsekvenser för myndighetens organisation och verksamhet. Personal behövde sägas upp och kontor stängas.</p><p>Dessa frågor återkom under hela dialogen från december 2018 till mars 2019. Det har av utredningen framkommit att det varit delade meningar om processen och om vilka kontor som skulle stängas.</p><p>Utskottet har beaktat att regeringen efter valet 2018 fungerande som en övergångsregering och att detta påverkade förutsättningarna att styra myndigheten. </p><p>Det centrala i utskottets ställningstagande är att KU säger att regeringen \"från beslutet av januari 2019 och framåt i princip var oförhindrad att fatta de regeringsbeslut den ansåg nödvändiga i förhållande till myndigheten, om dialogen med den visade sig otillräcklig.\" Utskottet fortsätter: \"Det kan enligt utskottet diskuteras om regeringen fattade de beslut som hade behövts under våren 2019 sett till den situation som kom att uppstå.\"</p><p>Fru talman! Det sista ärendet rör en anmälan där KU ombeds undersöka om regeringen försöker påverka innehållet i Brottsförebyggande rådets rapporter så att de redovisar en bild som är mer gynnsam för regeringen än vad som annars hade varit fallet.</p><p>Utskottet konstaterar att det inte har förekommit något delningsförfarande med Regeringskansliet inför Brås publicering av rapporter och att Regeringskansliet inte har lämnat synpunkter på rapporterna före publicering. KU har därför inte anledning att komma med något uttalande.</p>",
    "intressent_id": "0722683622001",
    "rel_dok_id": "H801KU10",
    "replik": "N",
    "systemdatum": "2021-01-29 13:47:55"
  }
}