{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:898 om utrikes födda kvinnors inträde på arbetsmarknaden",
    "underrubrik": "",
    "kammaraktivitet": "interpellationsdebatt",
    "anforande_id": "5cc1f047-4549-ec11-915f-901b0eac4c70",
    "anforande_nummer": "125",
    "talare": "Roger Haddad (L)",
    "parti": "L",
    "anforandetext": "<p>Herr ålderspresident! Tack, statsrådet, för svaret!</p><p>Vi har en markant ökning av långtidsarbetslösheten, och de som tyvärr drabbas är just utrikes födda kvinnor med kort eller ingen utbildning och dåliga kunskaper i svenska språket. Inrikes födda kvinnor har en sysselsättningsgrad på över 80 procent medan utrikes födda kvinnor ligger strax under 60 procent. Det är alltså ett oerhört glapp, och det är ett misslyckande för hela samhället.</p><p>Mot bakgrund av den diskussion som det refererades till i den förra debatten tycker jag som liberal att det inte är tillfredsställande att Sveriges jämställdhetsminister i sina uttalanden i går gällande klaner sa sig tillhöra en klan. Det har också bäring på den här debatten, herr ålderspresident, eftersom vi talar om segregerade och utsatta områden.</p><p>Vet statsrådet hur det ser ut när det gäller utsatta områden? Vet statsrådet hur många utsatta och särskilt utsatta områden vi har i Sverige där just den här problematiken med inhemsk extremism, radikalisering, utanförskap och bristande jämställdhet är ett växande problem?</p><p>Jag tycker att det är ett slag i ansiktet på alla som jobbar med jämställdhet att Sveriges jämställdhetsminister säger att hon tillhör en klan.</p><p>Herr ålderspresident! Under de år som jag har jobbat i justitieutskottet och senast i utbildningsutskottet har vi varje dag som liberaler bekämpat klansamhället. Klaner, i den kontext som de debatterades i går, alltså kopplat till utanförskap och kriminalitet, motverkar jämställdhet. De motverkar demokrati. De motverkar kvinnors frigörelse. De vill inte att pojkar och flickor ska undervisas i musik, idrott och religion i skolan. De föräldrar som har det här klantänket har i till exempel Göteborgsområdet i decennier förordat könsuppdelad undervisning. I svenska skolor, i Sverige, i offentligt finansierade skolor har det här klantänket faktiskt fått genomslag helt i strid med svensk värdegrund, svensk skollag och vår svenska jämställdhetspolitik.</p><p>Jag tycker, herr ålderspresident, att det är tjänstefel av en svensk jämställdhetsminister att stå i riksdagen och säga att man tillhör en klan, för det motarbetar och motverkar allt som Liberalerna står för och som jag hoppas att fler partier i Sveriges riksdag också aktivt slåss för dagligen.</p><p>Det här är också kopplat till arbetsmarknadspolitiken. Enligt klantänket och i de här radikala miljöerna får inte somaliska kvinnor utbilda sig. Visserligen kan några få gå på vuxenutbildningen, som är en förutsättning för att kunna få ett jobb, men så fort det kommer till praktik och kvinnan ska gå över till praktiska moment och göra sex månaders praktik finns det män som vägrar detta och håller sin hustru hemma och talar om för henne att hon inte får gå på de praktiska momenten i utbildningen. Det är klantänk.</p><p> STYLEREF Kantrubrik \\* MERGEFORMAT Svar på interpellationer</p><p>Det finns flera exempel där föreningsstöd går till män och organisationer för män. Jag träffade en somalisk kvinna precis före sommaren som pratade om otrygghet, osäkerhet och utanförskap. Då pratade vi också om föreningsstödet och stödet från samhället för att lyfta upp trygghetsarbetet. Då sa hon att allting oftast riktas till männen. Blanda inte in männen - de får alltid utbildning före oss, de får bättre stöd på Arbetsförmedlingen och de får också bättre stöd från civilsamhället, sa hon. Det här är ett tecken på att klanstrukturen och det patriarkala också drabbar de kvinnor som faktiskt vill ta sig ur det här.</p><p>Jag hoppas innerligt att statsrådet tar tillbaka sitt uttalande, herr ålderspresident, för det har direkt påverkan på debatten om segregation och utanförskap även i arbetslivet.</p>",
    "intressent_id": "0308306375022",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:32"
  }
}