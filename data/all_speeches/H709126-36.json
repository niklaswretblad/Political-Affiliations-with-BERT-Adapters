{
  "anforande": {
    "dok_hangar_id": "5062170",
    "dok_id": "H709126",
    "dok_titel": "Protokoll 2019/20:126 Onsdagen den 27 maj",
    "dok_rm": "2019/20",
    "dok_nummer": "126",
    "dok_datum": "2020-05-27 00:00:00",
    "avsnittsrubrik": "Resultatskrivelse om utvecklingssamarbete och humanitärt bistånd genom multilaterala organisationer",
    "underrubrik": "",
    "kammaraktivitet": "ärendedebatt",
    "anforande_id": "10381c60-0dbd-ea11-9135-901b0eac4c70",
    "anforande_nummer": "36",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! En del av Liberalernas överenskommelse med regeringen är den så kallade demokratioffensiven, vilken ska stärka demokratiperspektivet inom biståndet generellt. Det här innebär att Liberalerna någonstans måste stå bakom den indikativa fördelning av det multilaterala biståndet som står i Sidas regleringsbrev, enligt vilket organisationen Unrwa ska tilldelas lite drygt 420 miljoner kronor under innevarande år.</p><p>Vi tycker att det här stödet borde frysas, och det tycker vi därför att den här organisationen, alltså FN:s Palestinamyndighet, har passerat en gräns. Denna gräns går någonstans vid att köpa in skolböcker som lär barn att de ska vattna jorden med sitt färska blod, utrota utlänningar eller \"reflektera över farorna med judarnas giriga ambitioner\". När en organisation beter sig på det sättet kan den inte längre få svenska biståndsmedel, tycker vi.</p><p>Min fråga till Fredrik Malm är därför var denna gräns går för Liberalerna. Vi vet ju att det som har hänt tidigare inte har lett till att Liberalerna har dragit slutsatsen att detta bistånd bör frysas. Därför vill jag höra vad den här organisationen ska behöva göra för att Fredrik Malm ska dra samma slutsats som vi. Var går er gräns?</p><p> STYLEREF Kantrubrik \\* MERGEFORMAT Resultatskrivelse om utvecklingssamarbete och humanitärt bistånd genom multilaterala organisationer</p><p>Det är inte en fråga om att hjälpa eller inte hjälpa; det finns ju flera andra organisationer som skulle kunna lösa samma uppgift som Unrwa löser i dag men utan den här typen av antisemitism som liksom sitter i väggarna i Unrwa. Det kanske skulle kunna skötas på samma sätt som de syriska flyktingarna i Turkiet, till exempel, genom UNHCR eller någon annan organisation.</p><p>Var går gränsen för Liberalerna? Var går er röda linje?</p>",
    "intressent_id": "0526748040023",
    "rel_dok_id": "H701UU17",
    "replik": "Y",
    "systemdatum": "2020-07-03 11:13:47"
  }
}