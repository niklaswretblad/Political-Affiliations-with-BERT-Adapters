{
  "anforande": {
    "dok_hangar_id": "5127368",
    "dok_id": "H90994",
    "dok_titel": "Protokoll 2021/22:94 Onsdagen den 6 april",
    "dok_rm": "2021/22",
    "dok_nummer": "94",
    "dok_datum": "2022-04-06 00:00:00",
    "avsnittsrubrik": "Ökade möjligheter till grundläggande behörighet för elever på gymnasieskolans yrkesprogram",
    "underrubrik": "",
    "kammaraktivitet": "ärendedebatt",
    "anforande_id": "a289ee29-2bf6-ec11-916f-901b0eac4c70",
    "anforande_nummer": "21",
    "talare": "Patrick Reslow (SD)",
    "parti": "SD",
    "anforandetext": "<p>Fru talman! Caroline Helmersson Olsson sa några intressanta saker. Bland annat sa hon att det är lite svårt - vi vet inte vilka yrkeskunskaper som behövs inför framtiden. Det är rätt. Samtidigt har vi snart en proposition på bordet som går ut på att vi på förhand ska kunna sia om vilka yrkeskunskaper som kommer att behövas. Jag noterar detta och får återkomma till det citatet längre fram.</p><p>Caroline Helmersson Olsson sa också att man inte vill stänga dörrar. Nej, det är ingen som vill stänga dörrar. Jag tycker att vi kan vara ärliga och säga att det inte är någon som vill stänga dörrar.</p><p>Vi föreslår ett två-plus-ett-system, det vill säga att dessa program i grunden är två år och att man sedan ska kunna välja till ett tredje år. Det innebär att man inte behöver hänvisas till komvux. Det tredje året på programmet ska finnas, men det ska vara valfritt. Här stängs inga dörrar för någon. Den som vill läsa in grundläggande högskolebehörighet ska göra det.</p><p>Problemet är att de teoretiska kurserna ska utökas i den modell som regeringen nu lägger fram. Man ska pressa in detta under de här tre åren, tillsammans med yrkesinriktningarna. Det innebär att man tar bort fokus från yrkeskunskaperna genom att pressa in mer teoretiska ämnen i detta.</p><p>Min fråga till Caroline Helmersson Olsson är om hon ser ett problem med detta. Och vad är viktigast för Caroline Helmersson Olsson: yrkesskicklighet för de elever som har gått på yrkesprogrammen eller teoretiska studier?</p>",
    "intressent_id": "0545733815610",
    "rel_dok_id": "H901UbU22",
    "replik": "Y",
    "systemdatum": "2022-06-27 17:10:13"
  }
}