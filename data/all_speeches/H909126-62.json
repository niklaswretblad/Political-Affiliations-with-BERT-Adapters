{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "6c022d69-c139-ed11-9178-901b0e9b71a8",
    "anforande_nummer": "62",
    "talare": "Annie Lööf (C)",
    "parti": "C",
    "anforandetext": "<p>Herr talman! Roger Richthoff delade en film som handlade om hur man hyllade invasionen av Ukraina.</p><p>Sedan Sverigedemokraterna kom in i riksdagen har partiet nästan rakt igenom valt att placera män i försvarsutskottet som senare visat sig vurma för och inspireras av Putins styre - i tio års tid. Det rör sig om proryska politiker som dagen efter att de lämnat Sverigedemokraterna har gått till ett ännu radikalare parti - som, i ett fall, dagen efter åkte till Ryssland, till Moskva, och var med på samma konferens som Rysslands utrikesminister. Detta är en aningslöshet som riskerar att sätta vårt lands säkerhet i fara.</p><p>Jag tycker att det är bra att det finns en bred samsyn om Nato och om att stärka försvaret. Men det här handlar om rysk påverkan och information om säkerhetsklassade försvarsuppgifter.</p><p>Så jag frågar igen: Kan svenska folket lita på att det kommer att bli ett slut på Kremlvänligheten inom partiet och att det inte efter höstens val sitter proryska sverigedemokrater i Regeringskansliet?</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}