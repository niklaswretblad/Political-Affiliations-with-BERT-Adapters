{
  "anforande": {
    "dok_hangar_id": "5044945",
    "dok_id": "H70926",
    "dok_titel": "Protokoll 2019/20:26 Fredagen den 25 oktober",
    "dok_rm": "2019/20",
    "dok_nummer": "26",
    "dok_datum": "2019-10-25 00:00:00",
    "avsnittsrubrik": "Aktuell debatt med anledning av det höga antalet dödsolyckor i arbetslivet",
    "underrubrik": "",
    "kammaraktivitet": "aktuell debatt",
    "anforande_id": "ece7bfaf-2106-ea11-9126-901b0eac4c70",
    "anforande_nummer": "27",
    "talare": "Saila Quicklund (M)",
    "parti": "M",
    "anforandetext": "<p>Fru talman! Jag väljer att ge svar på en del av arbetsmarknadsministerns påståenden i hennes förra anförande.</p><p>Mellan 2006 och 2013, när Alliansen styrde, minskade antalet dödsfall per miljard arbetad timme med 56 procent, enligt riksdagens utredningstjänst, RUT. Det var en rejäl minskning. Alliansregeringen införde ett helt nytt sanktionssystem för när brister uppdagas. Ansvaret blev betydligt tydligare, och många fler än tidigare kunde fällas. Även Arbetsmiljöverket blev effektivare med att arbeta förebyggande, utöva tillsyn och informera. Antalet inspektioner per inspektör blev betydligt fler, vilket var positivt. I och med att antalet dödsolyckor inte minskat torde vi kunna vara överens om att mängden pengar inte alltid är det som gör skillnad.</p><p> STYLEREF Kantrubrik \\* MERGEFORMAT Aktuell debatt med anledning av det höga antalet dödsolyckor i arbetslivet</p><p>En arbetsmiljöstrategi och en nollvision kan inte bara vara ett uttalande, utan det måste också finnas ett innehåll. Det kan handla om tillräckliga resurser och inte minst polis och åklagare. Ledning, styrning och uppföljning behövs, för annars blir detta verkningslöst.</p><p>Vi kan också konstatera att det finns stora brister i samverkan mellan myndigheter. Exempelvis är resurserna för polisen för små. Dödsolyckorna prioriteras inte tillräckligt högt. Handläggningstiderna är långa, och preskriptionstiden är för kort. Listan är lång.</p><p>Nu krävs omedelbara insatser. De befintliga är inte tillräckliga, och läget är mycket allvarligt. Min fråga till statsrådet och regeringen är: När kommer regeringen med kraftfulla insatser som kan förbättra situationen?</p>",
    "intressent_id": "0519740099915",
    "rel_dok_id": "H7C120191025ad",
    "replik": "N",
    "systemdatum": "2019-11-13 15:27:35"
  }
}