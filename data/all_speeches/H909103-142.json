{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Hyresrätt m.m.",
    "underrubrik": "",
    "kammaraktivitet": "ärendedebatt",
    "anforande_id": "3f0d7667-bb23-ed11-9178-901b0e9b71a8",
    "anforande_nummer": "142",
    "talare": "Jakob Olofsgård (L)",
    "parti": "L",
    "anforandetext": "<p>Fru talman! Jag tackar ledamoten för frågan, som han verkar ställa till alla som är efter honom på talarlistan.</p><p>Frihet och ansvar är liberala ledord. Som jag sa i mitt anförande ska det finnas frihet på bostadsmarknaden men också ett ansvar. I vänsterpolitiken - jag har sagt det förut - verkar man förlita sig på att det är någon annan som ska gå in och lösa mina problem.</p><p>Problemet blir då att om vi inte ser till att hjälpa, stötta och stödja, som jag sa i mitt anförande, så behöver socialtjänsten finnas där när det blir en vräkning. Om man inte lär sig att ta ansvar kommer det inte att fungera. Då blir det bara samma problematik om och om igen.</p><p>Vi behöver hjälpa föräldrarna till de här barnen att ta sitt ansvar. Om ledamoten tycker att socialtjänsten har misslyckats måste vi se till att socialtjänsten lyckas och ge dem medel, hjälp och resurser.</p><p>Någon annan finns inte, fru talman. Det är väldigt viktigt att ta ansvar i samhället, och om man inte förmår att ta ansvar behöver man efterfråga och få hjälp med den biten, annars kommer det att upprepas och inte fungera.</p>",
    "intressent_id": "0409655917321",
    "rel_dok_id": "H901CU5",
    "replik": "Y",
    "systemdatum": "2022-08-24 16:46:29"
  }
}