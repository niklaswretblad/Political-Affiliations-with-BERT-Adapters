{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "6dfad202-ccc0-ec11-9167-901b0eac4c78",
    "anforande_nummer": "89",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Arman Teimouri, Liberalerna och oppositionen vurmar för kärnkraften som någon form av tulipanaros som ska lösa alla framtidens problem. Hade denna tulipanaros funnits i verkligheten - hade kärnkraften på en och samma gång varit billig och snabbt på plats och kunnat leverera mycket el - hade det nog varit fler som varit för den lösningen. Då menar jag inte bara politiska partier i denna kammare utan också dem som skulle behöva ta upp plånboken och betala för det.</p><p>Jag konstaterar att ingen under alla de år då det varit möjligt att bygga kärnkraft - och det är fortfarande möjligt att bygga kärnkraftverk sedan den socialdemokratiskt ledda regeringen tog bort punktskatten på kärnkraft 2016 - har velat ta fram plånboken och investera i detta. Ingen! Vem ska bygga detta, och när ska den nya kärnkraften komma på plats?</p><p>Vårt grannland gjorde det. 16 år tog det. Det är världens näst dyraste byggnad. Är det detta som ni ser framför er, en tulipanaros som ska lösa framtidens problem?</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}