{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Flexibilitet, omställningsförmåga och trygghet på arbetsmarknaden",
    "underrubrik": "",
    "kammaraktivitet": "ärendedebatt",
    "anforande_id": "a7022d69-c139-ed11-9178-901b0e9b71a8",
    "anforande_nummer": "114",
    "talare": "Ciczie Weidby (V)",
    "parti": "V",
    "anforandetext": "<p>Fru talman! Tack, Alireza Akhondi, för ett fantastiskt inlägg!</p><p>Centerpartiet har länge drivit på för att försämra anställningstryggheten på arbetsmarknaden. Det har varit lite av partiets paradgren de senaste 20 åren. Argumenten har alltid varierat: Det är för dyrt och för krångligt att säga upp folk. LAS måste luckras upp. Arbetsgivarna måste få större möjlighet att välja vem som ska säga upp vem och vem som ska stanna kvar och så vidare.</p><p>Genom januariavtalets punkt 20 fick Centerpartiet äntligen sin vilja igenom. Nu försämras arbetsrätten enligt Centerpartiets önskemål. LAS luckras upp.</p><p>I en intervju i Arbetsvärlden i maj fick man intrycket att det är Alireza Akhondi som ligger bakom det mesta. Jag antar därför att Sveriges löntagare i dag kan tacka Alireza Akhondi för den ökade otrygghet som väntar nu när lagstiftningen träder i kraft. Jag undrar om de historiska försämringarna är tillräckliga för er. Räcker det nu eller vill Centerpartiet gå längre?</p><p></p><p>Jag har också roat mig med att googla saker om sådant som Alireza Akhondi sagt till mig i en tidigare debatt. I <em>En grön ekonomi för fler företag och jobb</em> kan man läsa: \"Arbetet med att göra arbetsmarknaden mer flexibel, trygg och omställningsbenägen för alla behöver likväl fortsätta.\" Jag är därför jättenyfiken, fru talman, på vad som ligger i pipeline för Centerpartiet härnäst.</p>",
    "intressent_id": "0776705932527",
    "rel_dok_id": "H901AU12",
    "replik": "Y",
    "systemdatum": "2022-09-21 17:24:28"
  }
}