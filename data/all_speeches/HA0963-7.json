{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "fd76235a-6cad-ed11-917f-901b0eac4c70",
    "anforande_nummer": "7",
    "talare": "Utrikesministern Tobias Billström (M)",
    "parti": "M",
    "anforandetext": "<p>Herr talman! Är det inte sant att PKK är en terrororganisation som utan urskillning slår ihjäl män, kvinnor och barn för att främja sina politiska intressen? Är det inte korrekt att man är terrorklassad såväl i Sverige som i EU? Är detta inte sant, Håkan Svenneling? På vilken punkt har regeringen farit med osanning i detta avseende? Och på vilken punkt, med hänsyftning på vad som står i det memorandum som den tidigare regeringen undertecknade och som vi fullföljer, är detta inkorrekt? </p><p>Vad gäller frågan om Turkiet och Turkiets demokratiska status är det självklart att Turkiet är en demokrati, om än med utmaningar. Naturligtvis är det så. De har allmänna val, och de har en opposition. De senaste dagarna och veckorna har vi diskuterat mycket om valutgången i Turkiet. Detta tycker vi från regeringens sida är viktigt att understryka. Naturligtvis följer vi utvecklingen i Turkiet vad gäller mänskliga rättigheter och respekten för dem, demokratin och rättsstatens principer. </p><p>Men Turkiet är alltså ett land som har folkstyrelse med allmänna val där det finns principer och där det finns partier som folket kan rösta på i demokratisk ordning. </p><p>Det är också så att demokrati kan mätas på olika sätt. Även detta är välkänt både som metod och som mål. Och naturligtvis kan graden av demokrati också variera med utgångspunkt från dessa metoder och mål och hur de uppfylls i ett land. Även detta är välkänt. </p><p>Jag ser inga problem med att vi har denna debatt och att vi kan hålla två tankar i huvudet samtidigt. </p>",
    "intressent_id": "0956595590924",
    "rel_dok_id": "",
    "replik": "Y",
    "systemdatum": "2023-02-15 21:07:49"
  }
}