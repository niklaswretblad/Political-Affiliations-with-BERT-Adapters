{
  "anforande": {
    "dok_hangar_id": "5039089",
    "dok_id": "H7097",
    "dok_titel": "Protokoll 2019/20:7 Torsdagen den 19 september",
    "dok_rm": "2019/20",
    "dok_nummer": "7",
    "dok_datum": "2019-09-19 00:00:00",
    "avsnittsrubrik": "Svar på interpellation 2018/19:305 om markering av Irans övergrepp mot hbtq-personer",
    "underrubrik": "",
    "kammaraktivitet": "interpellationsdebatt",
    "anforande_id": "b075a432-63eb-e911-9128-901b0e9b71a0",
    "anforande_nummer": "5",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Jag har ingen annan uppfattning än Fredrik Malm när det gäller hur förfärligt det är med dödsstraffen, tortyren och det som sker mot oliktänkande i Iran. Men frågan är vad man ska göra åt det.</p><p>Jag menar, till skillnad från Fredrik Malm, att det har spelat roll att det har varit ett stort tryck, inte bara från Sverige utan från hela EU, när det gäller till exempel dödsstraffet. Det är ingen liten sak att antalet dödstraff har minskat med 50 procent.</p><p>En mycket konkret sak som vi har gjort är att statsministern och jag själv, när vi besökte Iran 2017 med en delegation, överlämnade en lång lista på fackliga representanter som var fängslade. Vid det här besöket fick vi veta att merparten av de personerna är nu släppta.</p><p>Det är inte heller bara sanktioner mot enskilda personer. Det handlar också om EU:s viktiga förbud mot export till Iran av utrustning som kan användas för internt förtryck och utrustning för övervakning av telekommunikation.</p><p>Hjälper det om man säger att vi i stället ska ha en isoleringspolitik? När man har haft isoleringspolitik har det inte hjälpt. Det har snarare gjort situationen värre när det gäller mänskliga rättigheter eftersom man inte har något tryck. Det är när man har haft en dialog som man har kunnat se vissa förbättringar.</p><p> STYLEREF Kantrubrik \\* MERGEFORMAT Svar på interpellationer</p><p>MR-situationen är, som jag har upprepat flera gånger, oerhört allvarlig även med en reformvänlig regering på plats. Men om det skulle komma en ännu mer konservativ regering på plats och landet skulle isoleras tror jag att situationen för till exempel hbtq-personer, kvinnor och fackligt och politiskt aktiva skulle bli värre eftersom de konservativa krafterna ännu mer aktivt motarbetar frågan om mänskliga rättigheter. Jag tror att det är bättre att ha en något mer reformvänlig regering än en ännu mer konservativ regering, vilket ofta blir fallet med isolering.</p><p>Jag skulle vilja passa på att ta upp frågan om diskriminering av kvinnor och flickor. Det är också en sak som vi ständigt tar upp i dialogen med Iran.</p>",
    "intressent_id": "0992800527915",
    "rel_dok_id": "H7C120190919ip",
    "replik": "N",
    "systemdatum": "2019-10-10 15:38:42"
  }
}