{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "148fdfdc-bf39-ed11-9178-901b0e9b71a8",
    "anforande_nummer": "120",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru ålderspresident! En förutsättning för att komma åt den ryska gasen är att fler länder hinner komma längre i att hitta alternativa leverantörer än just Ryssland vad gäller gas. Det pågår ett arbete där flera länder verkligen vill hitta andra leverantörer så fort som möjligt. Om jag ska vara ärlig finns det en risk att det kommer att ta tid. </p><p>Från svensk sida är vi naturligtvis öppna för ytterligare paket. Men med det sagt är det klart att det paket vi beslutade om nu i veckan, där den absolut största delen av den ryska oljan kommer att stoppas, kommer att påverka och skada den ryska ekonomin. Förhoppningen är att president Putin ska ta sitt förnuft till fånga och göra det som är det enda rätta, nämligen att ta hem sina soldater och låta Ukraina leva i den fred och frihet som landet förtjänar.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}