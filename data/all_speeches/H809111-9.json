{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Internationella försvarssamarbeten ",
    "underrubrik": "",
    "kammaraktivitet": "",
    "anforande_id": "a3927693-7606-ec11-9160-901b0e9b71a0",
    "anforande_nummer": "9",
    "talare": "TALMANNEN",
    "parti": "TALMANNEN",
    "anforandetext": "<p>Innan debatten påbörjas vill jag informera om att många talare har anmält sig till den här debatten och till flertalet andra debatter i dag. Debatterna kommer alltså att pågå längre än tidigare aviserat. Det är därför inte säkert att alla ärenden hinner debatteras före klockan 23. De debatter som kvarstår klockan 23 läggs sist på morgondagens arbetsplenum. Jag ber alla talare att beakta detta under debatten.</p><p>Jag vill också påminna om att talmannen och gruppledarna är överens om att rekommendera munskydd i kammaren och kammarfoajén när avstånd inte kan hållas. Den som talar i kammaren behöver inte bära munskydd. </p><p>Munskydd som tillhandahålls av Riksdagsförvaltningen ska bäras med den blå sidan utåt. När du tar av dig munskyddet för att tala i talarstolen slänger du det direkt i papperskorgen vid sidan av talarstolen. Munskyddet får inte läggas på bord, talarstol eller stol utan ska läggas direkt i en papperskorg avsedd för munskydd. När du är klar tar du på dig ett nytt munskydd, som du finner vid talarstolen. Använd handdesinfektion både före och efter att du har talat.</p><p>I varje bänk finns plastpåsar om du behöver ta av dig ett munskydd där du sitter. Lämna inte använda munskydd vid din plats i kammaren, och följ i övrigt de anvisningar som gäller och som finns i varje bänk.</p>",
    "intressent_id": "",
    "rel_dok_id": "",
    "replik": "N",
    "systemdatum": "2021-08-26 16:05:20"
  }
}