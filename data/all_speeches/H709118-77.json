{
  "anforande": {
    "dok_hangar_id": "5061226",
    "dok_id": "H709118",
    "dok_titel": "Protokoll 2019/20:118 Torsdagen den 7 maj",
    "dok_rm": "2019/20",
    "dok_nummer": "118",
    "dok_datum": "2020-05-07 00:00:00",
    "avsnittsrubrik": "Frågestund",
    "underrubrik": "Handelshinder på EU:s inre marknad",
    "kammaraktivitet": "frågestund",
    "anforande_id": "dfda50fe-0baf-ea11-9138-901b0e9b71a0",
    "anforande_nummer": "77",
    "talare": "Jessika Roswall (M)",
    "parti": "M",
    "anforandetext": "<p>Herr talman! EU:s inre marknad är enormt viktig för Sverige, men inte bara för oss - den är ju en av EU:s absolut viktigaste styrkor. Därför är det väldigt tråkigt att se hur EU misslyckades med att hantera coronakrisen inledningsvis. I stället för att värna den inre marknaden såg vi många exempel på det motsatta; jag behöver bara nämna Frankrike och Mölnlycke, så vet ni vad jag pratar om.</p><p>Alla jag har hört har beklagat detta, och trots det är det tio länder som fortfarande har handelshinder. Statsrådet svarade nyss på en fråga att vi i Sverige har varit tydligt emot detta men att vi inte har sett resultat. Jag menar att EU måste se till att värna den inre marknaden och motverka det protektionistiska agerande vi nu ser. Handeln är lösningen, inte problemet. </p><p>Jag vill fortsätta på den fråga som min kollega Johan Hultberg hade, för jag tycker inte att han fick svar. Det handlar om exportrestriktioner, och Johan Hultbergs fråga var om Sverige kommer att säga nej nästa gång detta kommer upp. Vad är regeringens inställning till fortsatta exporthinder?</p>",
    "intressent_id": "0718034011110",
    "rel_dok_id": "H7C120200507fs",
    "replik": "N",
    "systemdatum": "2020-06-15 15:28:26"
  }
}