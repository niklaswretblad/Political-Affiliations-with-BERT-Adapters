{
  "anforande": {
    "dok_hangar_id": "5165078",
    "dok_id": "HA0956",
    "dok_titel": "Protokoll 2022/23:56 Torsdagen den 2 februari",
    "dok_rm": "2022/23",
    "dok_nummer": "56",
    "dok_datum": "2023-02-02 00:00:00",
    "avsnittsrubrik": "Frågestund",
    "underrubrik": "Turkiet och definitionen av demokrati",
    "kammaraktivitet": "frågestund",
    "anforande_id": "84c284d3-88b3-ed11-9183-901b0e9b71a8",
    "anforande_nummer": "45",
    "talare": "Jacob Risberg (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Herr talman! Min fråga går till utrikesministern. </p><p>Turkiet har under många år glidit allt längre ned i rankningarna över demokrati och frihet. I V-Dems demokratirapport för 2022 ligger Turkiet bland den minst demokratiska femtedelen av världens länder tillsammans med stater som Ryssland, Qatar och Myanmar, och utvecklingen är fortsatt negativ.</p><p>Vi oroas över den demokratiska tillbakagång som man kan se i dag. Journalister och oppositionella har fängslats. Fria medier kontrolleras och stängs ned. Civila har attackerats inom landet men även i andra länder. Det här är oroande trender som måste brytas. Samtidigt har utrikesministern vid ett flertal tillfällen upprepat att Turkiet är en demokrati och att man har fria val.</p><p>Herr talman! Min fråga till utrikesministern gäller därför hur han definierar demokrati och hur valen kan betecknas som fria om tusentals oppositionella har fängslats och fria medier har stängts ned.</p>",
    "intressent_id": "0604604418610",
    "rel_dok_id": "HAC120230202fs",
    "replik": "N",
    "systemdatum": "2023-02-23 15:46:45"
  }
}