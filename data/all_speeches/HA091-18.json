{
  "anforande": {
    "dok_hangar_id": "5147373",
    "dok_id": "HA091",
    "dok_titel": "Protokoll 2022/23:1 Måndagen den 26 september",
    "dok_rm": "2022/23",
    "dok_nummer": "1",
    "dok_datum": "2022-09-26 00:00:00",
    "avsnittsrubrik": "Val av andre vice talman",
    "underrubrik": "",
    "kammaraktivitet": "",
    "anforande_id": "f7d46b26-e94e-ed11-9177-901b0eac4c70",
    "anforande_nummer": "18",
    "talare": "Annie Lööf (C)",
    "parti": "C",
    "anforandetext": "<p>Fru ålderspresident, ärade ledamöter av Sveriges riksdag! Sverigedemokraterna, Moderaterna, Kristdemokraterna och Liberalerna har valt att nominera Julia Kronlid, Sverigedemokraterna, till andre vice talman.</p><p>Sverigedemokraterna är ett parti som gång på gång gör skillnad mellan människor. Det är ett parti som, nu också enligt deras egen vitbok, har rasistiska och antidemokratiska rötter. De har en auktoritär, nationalistisk idébas som är motsatsen till allt det som Centerpartiet står för.</p><p>Centerpartiet kan inte stå bakom ett sådant partis företrädare, därtill en företrädare som under lång tid i riksdagens kammare har motarbetat kvinnors rätt till sin egen kropp genom begränsad aborträtt och lagstadgad rätt till samvetsfrihet för vårdpersonal.</p><p>Vi accepterar dock principen att mandatfördelningen styr sammansättningen av talmanspresidiet, men Centerpartiet står inte bakom den nominering som M, KD och L med Sverigedemokraterna i spetsen har valt att göra. Centerpartiet kommer i dag, liksom vi gjorde efter valet 2018, att markera detta genom att vid omröstningen rösta blankt. Så gjorde vi också efter valet 2014, då tillsammans med Alliansens fyra partier liksom Miljöpartiet och Socialdemokraterna.</p><p> STYLEREF Kantrubrik \\* MERGEFORMAT Val av andre vice talman</p><p>I valet av moderaten Andreas Norlén till Sveriges talman och socialdemokraten Kenneth G Forslund till förste vice talman har Centerpartiets riksdagsgrupp i dag valt att aktivt stödja dessa personer. I valet av sverigedemokraten Julia Kronlid till andre vice talman ställer vi oss inte bakom den föreliggande nomineringen och röstar därför blankt.</p><p>(Applåder)</p><p>Överläggningen var härmed avslutad.</p><p>(forts.)</p>",
    "intressent_id": "0862868280923",
    "rel_dok_id": "",
    "replik": "N",
    "systemdatum": "2022-10-18 15:31:57"
  }
}