{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "05517559-bd39-ed11-9178-901b0e9b71a8",
    "anforande_nummer": "51",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Tack, Staffan Eklöf, för frågan eller frågorna! Jag är inte riktigt säker på att det val som Staffan Eklöf redovisar är det enda som vi kan göra, alltså antingen att följa med på resan mot en federal stat eller att lämna unionen. Jag tror faktiskt att vi har goda möjligheter som medlemsland i unionen att avstå från att resa mot en federal stat, tillsammans med många andra som inte heller är några federalister. Att ändra fördraget i den riktningen kräver ju enhällighet. Därför tror jag inte att vi är tvingade att välja vare sig det ena eller det andra.</p><p>Det kommer att vara en diskussion om hur unionen ska se ut framöver. Det finns krafter i Europa som nu talar om att vi kanske till och med behöver starta ett konvent för att se om vi ska ändra fördraget. Min uppfattning är att vi ska ägna så mycket energi som möjligt åt det som verkligen gör skillnad för medborgarna i Europa. Det handlar om att se till att lägga energi på att hejda klimatkrisen, om att se till att vi skapar fler jobb ute i Europa och om att värna medborgarnas säkerhet. Det är här som vi behöver engagera oss också under det svenska ordförandeskapet - vi behöver inte gå in i något slags institutionell dragkamp och ägna oss åt organisatoriska hårklyverier.</p>",
    "intressent_id": "0339624201100",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}