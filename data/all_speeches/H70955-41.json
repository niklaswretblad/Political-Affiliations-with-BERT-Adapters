{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:176 om kriminell användning av samordningsnummer",
    "underrubrik": "",
    "kammaraktivitet": "interpellationsdebatt",
    "anforande_id": "9c6c5512-e04c-ea11-9130-901b0e9b71a0",
    "anforande_nummer": "41",
    "talare": "Mikael Oscarsson (KD)",
    "parti": "KD",
    "anforandetext": "<p>Herr talman! Jag ska säga något om samordningsnummer och bilar. Det var en rapport som visade att 500 tillfälliga personnummer ägde 30 000 bilar. Det gjordes en ny sökning i början av året, och då hade det ökat med 30 procent. Det finns alltså personer som äger över 3 000 bilar.</p><p>Rapporten kom 2016 från Nationella operativa avdelningen. Jag tog upp det i maj juni 2017. Då sa den minister som då var ansvarig att man skulle ta itu med detta. Det skulle ordnas. Det visade sig att det är först nu, tre år senare, som det har tillsatts en utredning. Och den, herr talman, ska vara färdig om två år.</p><p>Detta är en långbänk som bara hjälper en grupp, och det är just den organisade brottsligheten.</p><p>Om man dör i Sverige gäller inte längre personnumret. Men nu ska jag läsa innantill i Skatteverkets information. Där står det att ett samordningsnummer kan \"'leva' för evigt\". Man tittar på ett förslag som innebär att samordningsnumret ska avslutas vid 105 års ålder. Detta är orimligt. Det kan bli en ny religion i Sverige. Man kan tydligen flytta hit och leva för evigt. Detta är naivt, och det måste ändras.</p><p>Sedan är det en annan sak. Jag bor i Uppsala, och jag förmodar att finansministern bor i Stockholm. Låt oss säga att någon av oss skulle komma på idén att skriva sig i Korpilombolo - det är säkert ett trevligt ställe. Om man samtidigt bor kvar - i mitt fall skulle det vara i Uppsala, och i finansministerns fall kanske det skulle vara i Stockholm - är det ett brott mot folkbokföringslagen. Man får inte göra så. Men för personer som bor i Sverige som har registrerat sig på en adress finns inte den regeln. Det borde vara detsamma.</p><p>Det finns en adress i Hässelby - det har blivit allmänt känt - där just nu 500 personer har skrivit sig. Personen som driver detta tar 200 kronor i månaden. Det blir 100 000 i månaden, som han tjänar på det. Detta driver brottslighet - det är bara så. Många blir också brottsoffer.</p><p> STYLEREF Kantrubrik \\* MERGEFORMAT Svar på interpellationer</p><p>Detta är, herr talman, som att hälla energidryck på brottslighet och kriminalitet. Vi kan inte ändra på det med ett klubbslag, men vi kan göra en rad saker. En sak är att se till att man inte kan bo på ett ställe och låta posten komma till ett annat ställe.</p><p>Många av dessa människor blir sedan brottsoffer. När de kanske flyttar härifrån kan ju ägaren antingen slänga posten eller själv börja nyttja dessa samordningsnummer och börja registrera exempelvis bilar eller bolag.</p><p>Om det här inte är något problem undrar jag: Hur kan det komma sig att det är en sådan efterfrågan? Detta är alltså något som utannonseras på Blocket. Det finns en väldig efterfrågan på dessa samordningsnummer.</p><p>Man borde göra som i Norge. I Norge har man sagt fem år. Om man åker till USA får man fylla i en ESTA-ansökan. Då gäller den i två år. Det kan vara två år eller fem år men inte som i Sverige - här är det för all evighet.</p><p>Vi kan agera. Vi kan göra någonting. Jag tror att acceptansen för att man bara säger att det måste utredas är ganska liten. Titta på grannländerna! Gör någonting, och se till att Sverige blir mindre attraktivt att verka i för den organiserade brottsligheten! Det vore en välkommen julklapp till svenska folket.</p>",
    "intressent_id": "0973782197017",
    "rel_dok_id": "H710176",
    "replik": "N",
    "systemdatum": "2020-02-11 16:07:05"
  }
}