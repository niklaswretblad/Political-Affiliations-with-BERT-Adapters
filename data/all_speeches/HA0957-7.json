{
  "anforande": {
    "dok_hangar_id": "5165104",
    "dok_id": "HA0957",
    "dok_titel": "Protokoll 2022/23:57 Fredagen den 3 februari",
    "dok_rm": "2022/23",
    "dok_nummer": "57",
    "dok_datum": "2023-02-03 00:00:00",
    "avsnittsrubrik": "Svar på interpellation 2022/23:153 om skattemedel till organisationer med koppling till regimen i Iran",
    "underrubrik": "",
    "kammaraktivitet": "interpellationsdebatt",
    "anforande_id": "b0c350c7-47b4-ed11-9183-901b0e9b71a8",
    "anforande_nummer": "7",
    "talare": "Socialministern Jakob Forssmed (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Svar på interpellation</p><p>Fru talman! Jag tackar ledamoten igen för interpellationen och möjligheten att vara tydlig med att svenska statliga skattemedel inte ska gå till trossamfund eller organisationer som främjar extremism eller terrorism och att rättsvårdande myndigheter ska ha goda möjligheter att agera mot olika organisationer som agerar för en regim, till exempel, på ett olagligt eller otillbörligt sätt. Detta är viktigt även för att upprätthålla stödet för statligt stöd till trossamfund, som i sig är väldigt viktigt för att människor ska kunna utöva sin religionsfrihet. Det är också viktigt för att alla religiösa samfund som inte ägnar sig åt extremism eller terrorism - vilket är de allra flesta - ska ha goda möjligheter att ägna sig åt diakoni, själavård, gudstjänst och föreningsliv på olika sätt.</p><p>Jag har redogjort för de åtgärder och det beredningsarbete som pågår i Regeringskansliet för att vi ska kunna få ett mer modernt regelverk. Vi ska också tillsätta en utredning om utländsk finansiering av svenska trossamfund för att skapa bättre möjligheter att stoppa ett inflöde av pengar som skulle kunna gå till olika typer av extremistisk verksamhet. Det är ingenting vi vill se, och därför planerar vi att tillsätta den här utredningen.</p><p>Slutligen: Regimen i Iran är en förfärlig regim som just nu förtrycker ett folk på ett brutalt och hänsynslöst sätt. Vi har inget till övers för dem, utan vi vill naturligtvis - precis som jag vet att interpellanten vill - se ett fritt och demokratiskt Iran där människor, kvinnor och män, får leva sina liv i frihet, vilket de precis som vi har all rätt att göra.</p><p>Interpellationsdebatten var härmed avslutad.</p>",
    "intressent_id": "0982795248728",
    "rel_dok_id": "HA10153",
    "replik": "N",
    "systemdatum": "2023-02-24 14:33:43"
  }
}