{
  "anforande": {
    "dok_hangar_id": "5096959",
    "dok_id": "H809121",
    "dok_titel": "Protokoll 2020/21:121 Fredagen den 7 maj",
    "dok_rm": "2020/21",
    "dok_nummer": "121",
    "dok_datum": "2021-05-07 00:00:00",
    "avsnittsrubrik": "Svar på interpellation 2020/21:677 om omsättningsstöd till företag med passiva delägare",
    "underrubrik": "",
    "kammaraktivitet": "interpellationsdebatt",
    "anforande_id": "a9900ea4-3216-ec11-9160-901b0e9b71a0",
    "anforande_nummer": "36",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag kan försäkra ledamoten att detta har dominerat såväl mitt som regeringens och departementets arbete sedan mars förra året då vi gick in i krisen. Vi har försökt få fram erforderliga åtgärder för att vi ska kunna övervintra under den här eländiga pandemin.</p><p>Vi kommer att fortsätta med det. Även om vi naturligtvis känner stort hopp nu när vaccineringen är igång på bredden och en stor andel av våra pensionärer är vaccinerade kan vi ändå inte blåsa faran över, för det kan ju komma en backlash. Då måste man, precis som jag sa i mitt interpellationssvar, fortsatt följa frågan närmare och vara beredd att vidta de åtgärder som krävs för att se till att vi kan hjälpas åt även på upploppet, vilket vi alla hoppas att det är.</p><p>När det gäller frågorna om stöden vill jag bara påpeka för Ann-Charlotte Hammar Johnsson att såväl handelsbolag som enskilda näringsidkare och aktiebolag kan söka inte bara ett av dessa stöd. Man kan ju söka ett flertal av dessa stöd, och många gör det också. Det är därför det har gjorts närmare 100 miljarder i utbetalningar sedan mars förra året av olika typer av stöd till våra företag. Det som hitintills är glädjande är att stöden tycks ha varit effektiva, naturligtvis i kombination med den stora ansträngning som många av företagarna har gjort själva för att försöka hitta lösningar.</p><p>Som sagt kommer vi att fortsätta följa detta. Om man behöver skruva på saker och ting för att se till att de här stöden får den effekt vi önskar är det klart att jag är beredd att göra det.</p><p></p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H810677",
    "replik": "N",
    "systemdatum": "2021-09-15 16:39:28"
  }
}