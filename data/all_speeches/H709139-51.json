{
  "anforande": {
    "dok_hangar_id": "5063830",
    "dok_id": "H709139",
    "dok_titel": "Protokoll 2019/20:139 Måndagen den 15 juni",
    "dok_rm": "2019/20",
    "dok_nummer": "139",
    "dok_datum": "2020-06-15 00:00:00",
    "avsnittsrubrik": "Riksrevisionens rapport om fri entré till statliga museer",
    "underrubrik": "",
    "kammaraktivitet": "ärendedebatt",
    "anforande_id": "c0a1ea41-27e9-ea11-913e-901b0eac4c78",
    "anforande_nummer": "51",
    "talare": "Annicka Engblom (M)",
    "parti": "M",
    "anforandetext": "<p>Fru talman! Tack för anförandet, Mats Berglund! Jag är jätteglad att du företräder ditt statsråds parti här i debatten eftersom ni nu i två mandatperioder har innehaft kulturministerposten.</p><p>Mats Berglund för fram fri entré-reformen som en succé. I vissa delar kan man ju se det så, men man måste ändå ta avstamp i de rekommendationer som Riksrevisionen har i sin skrivelse och som också är Moderaternas och även Sverigedemokraternas mening i våra respektive reservationer. Vi anser inte att man har svarat på detta fullt ut från regeringen.</p><p>Det gäller framför allt i avseendet att reformen inte ska påverka museernas huvudsakliga uppdrag, för det har den uppenbarligen gjort.</p><p>Fru talman! Mats Berglund lyfter bland annat fram att det tillskott på 10 miljoner som tillfördes fri entré-reformen därför att pengarna inte räckte till skulle vara svaret på alla problem museerna har. Så är det ju inte! Man behöver intäkter för att kunna klara sin basverksamhet.</p><p>De övriga verksamheter som Mats Berglund lyfter fram, turnéerna och så vidare, ingår inte i fri entré-reformen. Det är basverksamheten som ingår; de övriga utställningarna måste man fortfarande ta betalt för.</p><p>Jag undrar också om den här succén även omfattar dem som bor i Sundsvall, i Jokkmokk eller, för den delen, i innersta Småland. Det kostar pengar att ta sig till Stockholm, som omfattas av och får del av de här pengarna.</p>",
    "intressent_id": "0590042760718",
    "rel_dok_id": "H701KrU12",
    "replik": "Y",
    "systemdatum": "2020-08-28 14:09:54"
  }
}