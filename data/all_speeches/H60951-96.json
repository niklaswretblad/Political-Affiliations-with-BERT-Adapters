{
  "anforande": {
    "dok_hangar_id": "5021777",
    "dok_id": "H60951",
    "dok_titel": "Protokoll 2018/19:51 Tisdagen den 12 februari",
    "dok_rm": "2018/19",
    "dok_nummer": "51",
    "dok_datum": "2019-02-12 00:00:00",
    "avsnittsrubrik": "Svar på interpellation 2018/19:23 om samhällets civila beredskap",
    "underrubrik": null,
    "kammaraktivitet": "interpellationsdebatt",
    "anforande_id": "5d7fe1f3-473f-e911-9116-901b0eac4c78",
    "anforande_nummer": "96",
    "talare": "Elisabeth Björnsdotter Rahm (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag är jätteglad att min kollega Lars Beckman lyfter en så här viktig interpellation och att statsrådet svarar.</p><p>Jag kommer från Västerbotten, och jag måste säga att jag delar Lars Beckmans bild av situationen. Jag är orolig. Nu är det här inte riktigt statsrådets ansvarsområde, men jag kommer från Lycksele i södra Lappland. Det motsvarar ett område stort som Danmark, och där har vi oftast en enda polispatrull i tjänst kvällar, helger och nätter. Vi har deltidsräddningstjänster på väldigt få ställen, och vi har dessutom tvingats lägga ned deltidsräddningsstationer av ekonomiska skäl och på grund av att vi inte har kunnat bemanna dem.</p><p>Därför ser jag med stor oro på den situation som vi kan tänkas ha framför oss om vi inte är rustade för en sådan fantastisk sommar som vi i mångas tycke hade den gångna sommaren. För andra innebär det en väldigt stor oro, eftersom det kan ställa till väldigt mycket både ekonomiskt och personellt. Jag ser därför fram emot att statsrådet tar frågan på allvar och ser till att vi utvecklar området så att MSB och räddningstjänsten har resurser för att klara av sådana här utmaningar.</p>",
    "intressent_id": "0671241874717",
    "rel_dok_id": "H61023",
    "replik": "N",
    "systemdatum": "2019-03-05 14:10:38"
  }
}