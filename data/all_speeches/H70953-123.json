{
  "anforande": {
    "dok_hangar_id": "5050738",
    "dok_id": "H70953",
    "dok_titel": "Protokoll 2019/20:53 Tisdagen den 17 december",
    "dok_rm": "2019/20",
    "dok_nummer": "53",
    "dok_datum": "2019-12-17 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "0fdd40d6-3148-ea11-9130-901b0e9b71a0",
    "anforande_nummer": "123",
    "talare": "Mats Green (M)",
    "parti": "M",
    "anforandetext": "<p>Herr talman! När det gäller ointresset att ta del av fakta och statistik känner jag, herr talman, att det faktiskt är min replik. Det är jag som ska säga det till Ali Esbati.</p><p>Ali Esbati hade dessutom synpunkter på sysselsättningsfrekvensen när jag undrade varför regeringens jobbmål så fullständigt har misslyckats. Det är sant att Sverige har en hög sysselsättningsfrekvens. Det enda jag gör är att utkräva ansvar av regeringen för de jobbmål den själv har ställt upp. Det handlade om att ha lägst arbetslöshet i EU, ingenting annat.</p><p></p><p>Om man tittar på fakta och statistik vad gäller a-kassan ser man definitivt att när den nuvarande regeringen införde förändringar för a-kassan 2016 minskade arbetskraftsdeltagandet. Det är ju det sista Sverige och välfärden behöver. </p><p>Det är klart att vi också behöver ställa om a-kassan. Jag har noterat att de flesta i denna församling är överens om detta. </p><p>A-kassan är för övrigt inte en del av vårt socialförsäkringssystem, vilket Ali Esbati försöker ge sken av. Det är den inte. Men givetvis ska människor kunna vara trygga när de befinner sig i arbetslöshet. Framför allt behöver vi dock styra om a-kassan så att den uppmuntrar till att man dels snabbt söker ett annat arbete, dels tar ett större ansvar för sin egen omställning. Jag noterar att det egentligen bara är Vänsterpartiet i denna församling som inte delar synen på det väldigt uppenbara behovet av ett starkare fokus på omställning av den svenska a-kassan.</p>",
    "intressent_id": "0538387395826",
    "rel_dok_id": "H701AU2, H701AU4",
    "replik": "Y",
    "systemdatum": "2020-02-05 17:09:52"
  }
}