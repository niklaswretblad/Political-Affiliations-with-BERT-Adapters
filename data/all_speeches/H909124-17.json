{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:416 om införande av civilplikt",
    "underrubrik": "",
    "kammaraktivitet": "interpellationsdebatt",
    "anforande_id": "a0521b21-c039-ed11-9178-901b0e9b71a8",
    "anforande_nummer": "17",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Det är trevligt att höra en moderat prata så varmt om plikten med tanke på att det var Moderaterna som en gång avskaffade värnplikten, mot socialdemokratins vilja, och sedan dessutom bidrog till att skära ned på försvaret i en sådan omfattning att ni till och med fick en försvarsminister som avgick i protest.</p><p>Sedan vi tillträdde 2014 har vi lagt om försvarspolitiken i båda dess delar. Vi har satsat mer än någon annan regering på det militära försvaret, och vi satsar också mer än någon annan regering har gjort på det civila försvaret. Och det är inte slut där, med de stora satsningar som gjorts hittills. Nu har vi dessutom sagt att vi när det gäller det militära försvaret bör komma upp i 2 procent av bnp, vilket bara det är en affär på kanske 40-45 miljarder kronor ytterligare per år till försvaret som vi behöver satsa - inte minst mot bakgrund av det försämrade säkerhetspolitiska läget.</p><p>Det känns, med tanke på att Moderaterna själva var med om att avveckla och skära ned på försvaret, lite egendomligt att höra en moderat kritisera regeringen för att vi inte bygger upp det igen tillräckligt fort. Nu gör vi det så snabbt som det bara går, både det militära försvaret och det civila försvaret. På den civila sidan handlar det om förstärkningar med en stegvis upptrappning fram till 2025. Från 2025 kommer det att innebära ytterligare 4,7 miljarder kronor. Vi tog loss ytterligare 800 miljoner kronor i år.</p><p>Vi talade i den tidigare debatten om de viktiga strukturbeslut som har fattats. Här har vi stora utmaningar och behov framöver. Det handlar om förstärkningar när det gäller försörjning av livsmedel, vatten, energi och kommunikation liksom när det gäller it-säkerhet. Vi har startat ett nytt cybersäkerhetscenter som nu är aktivt. Och på den militära sidan har vi ju återinfört värnplikten, den värnplikt som Moderaterna avskaffade. </p><p> STYLEREF Kantrubrik \\* MERGEFORMAT Svar på interpellationer</p><p>MSB säger att vi också måste överväga att återinföra civilplikten. Det kan ske på olika sätt. Det är aktuellt att vi ska göra det. Det kräver då att man vet precis vad man gör och hur det då ska se ut. Men vi har öppnat för det också. </p><p>Vad kan då civilplikten komma att omfatta för områden? Också där ser man framför sig ganska stora områden. Det kan vara räddningstjänst, hälso- och sjukvård eller äldreomsorg. Det är helt enkelt sektorer där människor får krigsplaceringar i händelse av krig eller höjd beredskap. Då får man säga: Jaha, du är sjuksköterska, och till vardags jobbar du med att spruta in botox i människor, men om det blir förhöjd beredskap ska du gå in och jobba i sjukvården i stället! Det är den typen av pliktbeslut som man fattar. Om det blir civilplikt kommer staten att kunna anvisa folk en placering.</p><p>När det gäller de frivilliga försvarsorganisationerna gör vi återigen en väldigt stor satsning med 40 miljoner kronor direkt till frivilligorganisationerna, och sedan ytterligare 10 miljoner till övriga ideella organisationer. Också här gör vi en stor förstärkning. Jag ser framför mig att vi kanske kommer att behöva titta ytterligare på detta och lägga till ännu mer resurser.</p>",
    "intressent_id": "0473783431010",
    "rel_dok_id": "H910416",
    "replik": "N",
    "systemdatum": "2022-09-21 17:15:20"
  }
}