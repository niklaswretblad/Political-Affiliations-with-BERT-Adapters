{
  "anforande": {
    "dok_hangar_id": "5155344",
    "dok_id": "HA0923",
    "dok_titel": "Protokoll 2022/23:23 Fredagen den 18 november",
    "dok_rm": "2022/23",
    "dok_nummer": "23",
    "dok_datum": "2022-11-18 00:00:00",
    "avsnittsrubrik": "Svar på interpellation 2022/23:21 om avtal mellan Sverige och Iran",
    "underrubrik": "",
    "kammaraktivitet": "interpellationsdebatt",
    "anforande_id": "537fee24-fa79-ed11-917b-901b0eac4c70",
    "anforande_nummer": "8",
    "talare": "Alireza Akhondi (C)",
    "parti": "C",
    "anforandetext": "<p>Fru talman! Ja, Tobias Billström, vad kan vi göra som hjälper? De här argumenten har jag hört förut, och det är uppenbart att de inte förändrar regimens beteende.</p><p>Hur kan vi få enighet i EU-kretsen när Ungern häromdagen skrev ett nytt avtal med Iran? Hur säkerställer vi då att vi kan sätta press, maximal press, på den islamistiska regimen i Iran för att uppnå de här målen? Och varför vänder sig inte statsrådet till Tyskland, som har visat på mod genom att utvisa imamer och tydligt säga att IRGC är en terroristorganisation?</p><p> STYLEREF Kantrubrik \\* MERGEFORMAT Svar på interpellationer</p><p>Varför måste allting krånglas till? Om vi inte har något stort utbyte med Iran rent handelsmässigt, vad gör det då om vi avbryter de här handelsavtalen? Varför kan inte statsrådet visa på någon sorts handlingskraft och ställa sig på rätt sida av historien? Det skulle visa omvärlden och Iran att vi aldrig dagtingar med alla de värden som byggt vårt vackra land starkt - frihet, jämställdhet och demokrati.</p><p>Om två veckor har vi en ny session här, Tobias Billström. Även din statsrådskollega Parisa Liljestrand kommer att få stå till svars om moskén i Järfälla som fungerar som en terror- och spionagecentral. Och du ser ju att det är jättemycket folk här. Det är väldigt många som tittar på det här online. Var så säker - både vi i riksdagen och vi i den stora iranska diasporan kräver att statsrådet faktiskt gör något.</p>",
    "intressent_id": "0364687971222",
    "rel_dok_id": "HA0321",
    "replik": "N",
    "systemdatum": "2022-12-12 09:51:49"
  }
}