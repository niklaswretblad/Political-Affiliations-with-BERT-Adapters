{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "b7b44f31-ade0-eb11-9153-901b0eac4c78",
    "anforande_nummer": "32",
    "talare": "Rickard Nordin (C)",
    "parti": "C",
    "anforandetext": "<p>Fru talman! Oscar Sjöstedt stod i talarstolen och sa att skattesänkningar hade varit en bättre metod i krisen. Han glömmer då att den ekonomiska situationen i mycket är tudelad. Många företag går bra, riktigt bra. Det är fantastiskt. Vi ser stora industrisatsningar inte minst i norra Europa. Men det finns också vissa företag som går riktigt dåligt. </p><p>För de företag som går bra behöver det per definition inte vara dåligt med sänkt skatt - jag välkomnar det som liberal - men det är väldigt dålig krispolitik. De branscher som har det tuffast - hotell, transporter, besöksnäring och restauranger - behöver kraftfulla stöd för att klara krisen. Det räcker inte med skattesänkningar. </p><p>Men faktum är att i SD:s politik och SD:s budget föreslås inga skattesänkningar. I stället föreslår man höjd restaurangmoms med 14 miljarder mitt under rådande pandemi! Detta står i Oscar Sjöstedts egen budget från hösten. </p><p>Jag skulle jättegärna vilja höra av Oscar Sjöstedt hur det skulle gå för krögare, servitriser och kockar där ute. Kan inte Oscar Sjöstedt beskriva hur 14 miljarder i ökade kostnader för dessa yrkesgrupper skulle göra det bättre under rådande pandemi?</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}