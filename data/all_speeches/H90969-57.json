{
  "anforande": {
    "dok_hangar_id": "5120892",
    "dok_id": "H90969",
    "dok_titel": "Protokoll 2021/22:69 Fredagen den 18 februari",
    "dok_rm": "2021/22",
    "dok_nummer": "69",
    "dok_datum": "2022-02-18 00:00:00",
    "avsnittsrubrik": "Svar på interpellation 2021/22:278 om sexualisering av flickor i tidig ålder genom slöja",
    "underrubrik": "",
    "kammaraktivitet": "interpellationsdebatt",
    "anforande_id": "b6835025-b1c7-ec11-9170-0090facf175a",
    "anforande_nummer": "57",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Hedersförtrycket hör inte hemma i vårt samhälle. I Sverige har vi alla rätt att leva som vi vill, älska vem vi vill och klä oss som vi vill - oavsett vilket kön vi har, vilken religion vi har eller var vi kommer ifrån.</p><p>Det är bra att kampen mot hedersrelaterat våld och förtryck tar allt större utrymme i politiken och samhällsdebatten. Det är viktigt, både för att bryta segregationen och för att öka jämställdheten. Därför vill jag passa på och tacka Alexandra Anstrell för den här interpellationsdebatten.</p><p>Fru talman! Regeringen är beredd att vända på varje sten för att stoppa hedersförtrycket. Men vi förbehåller oss också rätten att säga nej till dåliga förslag, som ett slöjförbud i skolan. Vi ska komma till rätta med kontroll, tvång och våld i hederns namn. Och vi ska försvara alla människors rätt att göra sina egna livsval. Det gäller även flickors och kvinnors rätt att bestämma om de ska bära slöja eller inte.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H910278",
    "replik": "N",
    "systemdatum": "2022-04-29 13:41:08"
  }
}