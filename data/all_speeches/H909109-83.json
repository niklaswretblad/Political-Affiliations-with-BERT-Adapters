{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "01839754-be2a-ed11-9178-901b0e9b71a8",
    "anforande_nummer": "83",
    "talare": "Martin Marmgren (MP)",
    "parti": "MP",
    "anforandetext": "<p>Herr talman! Jag tackar Tobias Andersson för frågan. </p><p>Vad gäller detta med kulturellt belastade områden är det ett begrepp som jag upplever stämplar hela områden. Som Tobias Andersson säger har jag jobbat mycket här och träffat många av människorna, och vi har en stor samsyn när det gäller avståndstagande mot våld och kriminalitet samt när det gäller behovet av en stark demokrati. Jag vill alltså gärna vända mig mot det begreppet. </p><p>Däremot har ju Tobias Andersson rätt i att det finns exempel på att barn och gamla har deltagit, och det är väldigt oroväckande. Det är sorgligt och oroväckande, och det tyder på ett samhällsproblem med segregation som har skapat en grogrund för ilska och hat mot samhället. Detta är ytterst bekymmersamt, och vi behöver jobba långsiktigt för att komma åt det. Vi kan inte sopa dessa problem under mattan, och vi kan som Tobias Andersson säger inte bara skylla det på kriminalitet. Detta är i stället någonting som vi kommer att behöva jobba med under lång tid framöver. </p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}