{
  "anforande": {
    "dok_hangar_id": "5117132",
    "dok_id": "H90954",
    "dok_titel": "Protokoll 2021/22:54 Tisdagen den 18 januari",
    "dok_rm": "2021/22",
    "dok_nummer": "54",
    "dok_datum": "2022-01-18 00:00:00",
    "avsnittsrubrik": "Svar på interpellation 2021/22:199 om färdtjänst som rättighet",
    "underrubrik": "",
    "kammaraktivitet": "interpellationsdebatt",
    "anforande_id": "3258042c-bdb5-ec11-9167-901b0eac4c78",
    "anforande_nummer": "13",
    "talare": "Bengt Eliasson (L)",
    "parti": "L",
    "anforandetext": "<p>Fru talman! Tack, statsrådet, för svaret! Jag kan försäkra statsrådet att i alla fall jag för en levande dialog med både kommunala och regionala företrädare från hela landet i dessa och andra viktiga frågor för människors väl och ve, så den interna partidebatten för vi.</p><p>Vi kan vara eniga, för jag märker ju att statsrådet håller med, om att den utveckling som är på väg att ske faktiskt går på tvärs mot regeringens och riksdagens funktionshinderspolitiska mål.</p><p>Den går också emot FN:s konvention för människor med funktionsnedsättning, som formulerar just det vi diskuterar nu - rätten till rörlighet, att kunna röra sig fritt. Det är artikel 20 i FN-konventionen som rör detta. Den beskriver att människor med funktionsnedsättning ska kunna röra sig fritt och så oberoende som möjligt kunna förflytta sig på det sätt och vid den tid som de själva väljer. De ska ha tillgång till bra och användbara hjälpmedel, assistans och personlig service.</p><p>Här är färdtjänsten en pusselbit, och man kanske har färdtjänst som är funktionell. Man kanske till och med har kollektivtrafik som är bra, och det är den i många delar av landet - tillgänglig och universellt utformad så att den är funktionell och bra för väldigt många, kanske till och med de allra flesta.</p><p>Men så kommer de andra pusselbitarna: att man ska ta sig till och från, att man ska ha möjlighet att ha ledsagning, som kollegan Pia Steensland tog upp, och så vidare. Och det är där vi brister. Drar man då bort mellandelen, möjligheten till särskild kollektivtrafik, som det hette förr, eller färdtjänsten, blir bristerna ännu större för den enskilde.</p><p>Den verklighet som beskrivs i de avslagsbeslut som nu börjar komma in från flera platser i landet, inte bara i de två stora regionerna utan även andra platser, och som jag har tagit del av är väldigt märklig. Målsättningen att det ska finnas en tillgänglig kollektivtrafik är inte alltid verklighet. Det är här det brister.</p><p>Det har hänt väldigt mycket i form av universell utformning och tillgänglighetsarbete inom kollektivtrafiken som är väldigt bra; jag håller med om det. Men beslutsfattare ute i kommuner och regioner väljer helt klart att bortse från helheten, till exempel att personer behöver ta sig till och från kollektivtrafiken.</p><p></p><p>Att ta sig till okända platser på föränderliga vägar handlar återigen, fru talman, om lagtextens \"väsentliga svårigheter\". Därför menar jag att det är vår sak, som lagstiftare och som regering, att följa detta mycket noga och just i detta nu, när detta händer, vara på tå och följa utvecklingen extra nära för att kunna vara beredda att snabbt gripa in och bryta den utveckling som riskerar att sätta så många människor mer eller mindre i husarrest.</p>",
    "intressent_id": "0116759114313",
    "rel_dok_id": "H910199",
    "replik": "N",
    "systemdatum": "2022-04-06 17:21:32"
  }
}