{
  "anforande": {
    "dok_hangar_id": "5060301",
    "dok_id": "H709109",
    "dok_titel": "Protokoll 2019/20:109 Onsdagen den 22 april",
    "dok_rm": "2019/20",
    "dok_nummer": "109",
    "dok_datum": "2020-04-22 00:00:00",
    "avsnittsrubrik": "Cykelfrågor",
    "underrubrik": "",
    "kammaraktivitet": "ärendedebatt",
    "anforande_id": "d18f2bd2-2ca0-ea11-9138-901b0e9b71a0",
    "anforande_nummer": "49",
    "talare": "Thomas Morell (SD)",
    "parti": "SD",
    "anforandetext": "<p>Herr talman! Tack för frågorna, Jens Holm!</p><p>Jag nämnde snittsiffror i mitt anförande och vad Trafikanalys har kommit fram till sett under ett antal år. År 2019 har varit fantastiskt för trafiksäkerheten; det kan vi vara rörande ense om. Men därmed får inte arbetet avta med att minska antalet dödade och skadade i trafiken.</p><p>Cyklister är en grupp trafikanter som är väldigt illa utsatta i trafikmiljön av skälet att de är oskyddade. Det är ofta höga hastigheter inblandade. När vi har tittat på detta har vi sagt att man ska se över regelverket för vem som ska lämna företräde för vem. Men det måste vara likalydande så att det inte uppstår förvirring vare sig för cyklisten eller för bilisten. Regelverket ska vara tydligt. Det ska ge en tydlig inriktning för vad som gäller.</p><p>Det är ändå så att om man kommer på en cykel i kanske 25-30 kilometer i timmen ut i vägmiljön och träffar en bil som kör i 50 blir skadorna omfattande, och i värsta fall kanske det blir en dödsolycka. För att minimera alla sådana tillfällen där det blir fel i kommunikationen mellan cyklist och bilist vill vi se över regelverket, och vi vill att det ska vara likalydande. Missförstånd ska inte kunna uppstå.</p><p></p><p>Den enda kommunikation man har som trafikant ute i vägmiljön är ögonkontakten med övriga trafikanter. Om vi missar här är olyckan ett faktum.</p>",
    "intressent_id": "0880018341619",
    "rel_dok_id": "H701TU9",
    "replik": "Y",
    "systemdatum": "2020-05-27 17:15:37"
  }
}