{
  "anforande": {
    "dok_hangar_id": "5139534",
    "dok_id": "H909132",
    "dok_titel": "Protokoll 2021/22:132 Torsdagen den 16 juni",
    "dok_rm": "2021/22",
    "dok_nummer": "132",
    "dok_datum": "2022-06-16 00:00:00",
    "avsnittsrubrik": "Statsministerns frågestund",
    "underrubrik": "Kvaliteten på blivande poliser",
    "kammaraktivitet": "statsministerns frågestund",
    "anforande_id": "f63d0d1b-3143-ed11-9177-901b0eac4c70",
    "anforande_nummer": "103",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Sverige har en fantastisk poliskår, med många engagerade, ambitiösa och kompetenta poliser. Regeringen har byggt ut polisutbildningen kraftfullt därför att vi vet att Sverige behöver fler poliser. Vi har också många poliser som går i pension.</p><p>Det är självfallet så att vi i takt med att vi utbildar poliser behöver ha sådana arbetsvillkor att poliser vill stanna i yrket. En viktig faktor i detta är att det finns fler anställda poliser. Det förbättrar arbetsmiljön. Sedan handlar det såklart också om övriga arbetsvillkor, där det naturligtvis ska finnas goda förutsättningar.</p><p>Jag ser det som helt avgörande att polisen har fortsatt goda förutsättningar att nå de mål som vi har satt upp för utbyggnaden. Enligt de rapporter som jag i dag har fått från justitieminister Morgan Johansson tycks vi faktiskt vara på väg att nå målen.</p>",
    "intressent_id": "098412828516",
    "rel_dok_id": "H9C120220616sf",
    "replik": "N",
    "systemdatum": "2022-10-03 17:36:53"
  }
}