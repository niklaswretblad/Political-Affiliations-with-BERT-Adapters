{
  "anforande": {
    "dok_hangar_id": "5127614",
    "dok_id": "H90995",
    "dok_titel": "Protokoll 2021/22:95 Torsdagen den 7 april",
    "dok_rm": "2021/22",
    "dok_nummer": "95",
    "dok_datum": "2022-04-07 00:00:00",
    "avsnittsrubrik": "Statsministerns frågestund",
    "underrubrik": "Regeringens kriminalpolitik",
    "kammaraktivitet": "statsministerns frågestund",
    "anforande_id": "f4a6e467-82f8-ec11-9174-901b0e9b71a0",
    "anforande_nummer": "46",
    "talare": "Henrik Vinge (SD)",
    "parti": "SD",
    "anforandetext": "<p>Fru talman! Nu har vi pratat om dödsskjutningar och gängvåld, och det är en fruktansvärd utveckling.</p><p>Men det finns så mycket mer. Det är fråga om förnedringsrån och andra typer av våldsbrott, inbrott och sexualbrott. Det är en mängd olika brott med riktiga offer, människor som ibland får sina liv fullständigt sönderslagna. Det är en otrygghet som upplevs runt om i vårt land, i människors vardag, på skolorna, i bostadsområdena. På många sätt är detta vår tids stora samhällsproblem.</p><p>Jag hör det statsministern säger, och jag tycker att det är bra att regeringen har gjort en del saker som vi har bett om, men det finns mycket mer kvar att göra. Jag skulle vilja skicka en uppmaning till statsministern att begrunda detta utifrån brottsoffrens perspektiv. Att se detta från deras perspektiv gör att man förstår att det här är något som måste lösas före mycket annat. </p><p>Ge rättsväsendet de resurser det behöver. Våga utreda de nya metoderna, och ge brottsoffren den upprättelse de förtjänar.</p>",
    "intressent_id": "0406831930624",
    "rel_dok_id": "H9C120220407sf",
    "replik": "N",
    "systemdatum": "2022-06-30 16:39:47"
  }
}