{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Svar på interpellation 2021/22:296 om livsmedelsstrategins genomslag på gårdsplanen",
    "underrubrik": "",
    "kammaraktivitet": "interpellationsdebatt",
    "anforande_id": "64a80267-f6bf-ec11-9167-901b0eac4c78",
    "anforande_nummer": "5",
    "talare": "Statsrådet Anna-Caren Sätherberg (S)",
    "parti": "S",
    "anforandetext": "<p>Fru talman! Jag tänker säga några saker. Vi har gemensamt här i kammaren antagit mål när det gäller livsmedelsstrategin. Vi vill alla se en ökad produktion. Vi vill se lönsamheten öka på gårdsnivå. Och vi vill se hela kedjan.</p><p>Vi kan se att exporten under 2020 och under ett halvår 2021 hade ökat med 6 procent. Vi kan se att fler väljer svensk mat i livsmedelshandeln, vilket är fantastiskt. Men vi kan också se att vi borde vara fler konsumenter som väljer den goda svenska maten. Jag fick höra LRF säga att det är så här: Låt oss säga att man går in i en matvarubutik och handlar för 100 kronor. Om man inte tänker på vad man handlar går 9 kronor till bonden. Men om man aktivt väljer svenskt går 20 kronor till bonden. Det skulle naturligtvis också skapa en större lönsamhet på gårdsnivå.</p><p> STYLEREF Kantrubrik \\* MERGEFORMAT Svar på interpellationer</p><p>Den gemensamma jordbruksplanen gäller inte förrän 2023-2027. Men det är vissa åtgärder som vi tillsammans med Centerpartiet har jobbat fram redan i år. Man ska alltså kunna använda klimatbonusen även för arbetsredskap, och man ska kunna börja utöka biogasproduktionen i Klimatklivet. Sådant är otroligt viktigt, för är det något vi ser nu är det att beroendet som vi har av Saudiarabiens produkter - i stället för att vi faktiskt ser till att vi ökar produktionen av drivmedel i Sverige - gör att kostnaderna är svåra att bedöma.</p><p>Jag skulle vilja återkomma till ledamotens sista fråga, som handlar lite grann om den analys som miljö- och jordbruksutskottet fått. Jag har nämligen suttit i regeringssammanträde, så jag har inte fått den analysen än. Jag har bara sett det i stort.</p><p>Jag träffade Lantbrukarnas Riksförbunds ordförande Palle Borgström redan under min andra vecka. Han presenterade kostnadsutvecklingen, och jag sa att jag också ville se intäktsutvecklingen. Sitter man i en regering kan man inte bara lyfta upp fingret i luften. Man måste ha hela analysen, och den presenterades i dag. Jag eller Näringsdepartementet eller någon annan har inte gjort en bedömning av den än. Det är Jordbruksverkets sektorsanalys. Jag förstod att det såg bättre ut 2021 men att det kunde finnas svårigheter i prognosen för 2022.</p><p>Men den bedömningen har jag inte gjort än. Den har inte Näringsdepartementet gjort än. Med det vill jag säga att så fort vi har gjort den kommer vi naturligtvis att återkomma i de frågorna.</p><p>Lantbrukarnas Riksförbund vill även att vi ska titta på remissvaren till utredningen om ett fossilfritt jordbruk, och de har på sig till i morgon fredag att svara. Utredningen kommer att vara viktig, eftersom det handlar om att kunna ställa om och faktiskt bli fossilfritt 2030, som näringen vill.</p><p>Det får vi återkomma till, för remisstiden är som sagt till i morgon.</p>",
    "intressent_id": "0407081382317",
    "rel_dok_id": "H910296",
    "replik": "N",
    "systemdatum": "2022-04-19 17:36:22"
  }
}