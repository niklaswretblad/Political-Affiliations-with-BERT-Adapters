{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "c9b44f31-ade0-eb11-9153-901b0eac4c78",
    "anforande_nummer": "50",
    "talare": "Rickard Nordin (C)",
    "parti": "C",
    "anforandetext": "<p></p><p>Fru talman! Tack, Jakob Forssmed, för att du läser Centerpartiets kommunikation! Det tycker jag är fantastiskt trevligt.</p><p>Om han gjort det noga - eller man behöver faktiskt inte göra det särskilt noga, utan det räcker att ha gjort det under det senaste halvåret - vet Jakob Forssmed att jag har varit den första att kritisera exempelvis Tillväxtverket för de sena utbetalningar och dåliga besked som varit. Jag har också kritiserat regeringen för bristande styrning av sina myndigheter, för det är ytterst regeringen och - tyvärr, kanske - inte vi här i riksdagen som styr myndigheterna och ser till att de lämnar besked och har tillräckliga möjligheter att utföra saker.</p><p>När det har varit sådant som haft med till exempel budget att göra har Centerpartiet sett till att det kommer ytterligare resurser till Tillväxtverket så att man kan anställa fler. Men styrningen, den ansvarar regeringen för.</p><p>Jag skulle vilja ställa en motfråga till Jakob Forssmed. Blir allting bättre av att förstatligas?</p><p>Kommer verkligen vården att bli bättre om man förstatligar den? Tycker Jakob Forssmed att alla statliga myndigheter sköter sina uppdrag väl i dag? Han har själv nämnt ett par myndigheter som uppenbarligen inte riktigt klarar av sitt uppdrag. Vi kan fortsätta: Tycker Jakob Forssmed att Arbetsförmedlingen sköter det hela väl? Tillväxtverket kritiserade han just. Migrationsverket - vi kan göra listan ganska lång.</p><p>Som jag upplever det är det väldigt få som tycker att de flesta statliga myndigheter gör ett fantastiskt jobb, ett så bra jobb att man skulle vilja lägga sitt liv i deras händer.</p><p>Det är därför det är viktigt att behålla någorlunda regionala sjukvårdsinsatser så att man dels kan utvärdera och jämföra och dels har närhet och det inte är ett Excelark på Rosenbad som bestämmer var sjukhusen och vården ska finnas.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}