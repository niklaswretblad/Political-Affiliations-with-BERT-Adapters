{
  "anforande": {
    "dok_hangar_id": "5062449",
    "dok_id": "H709130",
    "dok_titel": "Protokoll 2019/20:130 Tisdagen den 2 juni",
    "dok_rm": "2019/20",
    "dok_nummer": "130",
    "dok_datum": "2020-06-02 00:00:00",
    "avsnittsrubrik": "Vistelsekommuners ansvar för socialtjänstinsatser ",
    "underrubrik": "",
    "kammaraktivitet": "ärendedebatt",
    "anforande_id": "58850357-0fbd-ea11-9135-901b0eac4c70",
    "anforande_nummer": "29",
    "talare": "Sofia Nilsson (C)",
    "parti": "C",
    "anforandetext": "<p>Fru talman! Vi har en svår situation, och detta är en svår fråga i grund och botten. Friheten för människor att kunna bo och vistas på andra ställen och ändå ha sin hemtjänst är en grund i socialtjänstlagen. Men i en pandemi, när vi är mitt inne i en kris där vi ser att vi tillsammans, med gemensamma krafter, måste göra mer för att skapa en hållbar situation för fler, tycker jag att samtliga måste göra vissa uppoffringar.</p><p></p><p>Återigen blir det svårt att få ihop argumentationen. Man tycker att kommunerna ska kunna neka hemtjänst - det har faktiskt samtliga partier uttalat - men samtidigt vill man inte gå med på att ändra lagen. Det blir något slags dubbelmoral i det hela. Bakvägen förklarar man att kommunerna kan säga nej och att det är okej, men samtidigt vill man inte följa med och ändra lagen. För mig blir det något slags dubbelmoral och ett dubbelt budskap till våra äldre.</p><p>Samtidigt har vi också en folkhälsomyndighet som i skarpa riktlinjer säger åt oss att stanna hemma mer och resa så lite som möjligt. Det är också något slags förstärkning av den delen.</p><p>Därför tycker jag att detta är den rakaste och ärligaste vägen fram. Vi vill stötta våra kommuner att se till att bevara den hemtjänst man har och bevara och höja kvaliteten för dem som dagligen har sin hemtjänst i sin hemkommun. Därför lade vi fram det här utskottsinitiativet, som ger kommunerna en laglig rätt att säga nej.</p><p>Men naturligtvis: Om kommunerna ser att det finns en möjlighet att ta emot människor är det fritt fram att åka till sin sommarstuga, om man kan göra det på ett tryggt och säkert sätt.</p><p>Överläggningen var härmed avslutad.</p><p>(Beslut skulle fattas den 3 juni.)</p><p>Genomförande av EU:s direktiv om automatiskt utbyte av upplysningar som rör rapporteringspliktiga gränsöverskridande arrangemang</p>",
    "intressent_id": "0454698803028",
    "rel_dok_id": "H701SoU24",
    "replik": "Y",
    "systemdatum": "2020-07-03 11:27:33"
  }
}