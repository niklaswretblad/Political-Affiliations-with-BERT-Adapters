{
  "anforande": {
    "dok_hangar_id": "5157911",
    "dok_id": "HA0926",
    "dok_titel": "Protokoll 2022/23:26 Torsdagen den 24 november",
    "dok_rm": "2022/23",
    "dok_nummer": "26",
    "dok_datum": "2022-11-24 00:00:00",
    "avsnittsrubrik": "Statsministerns frågestund",
    "underrubrik": "Regeringens syn på EU:s klimatmål",
    "kammaraktivitet": "statsministerns frågestund",
    "anforande_id": "364f0b19-a67c-ed11-917b-901b0eac4c70",
    "anforande_nummer": "20",
    "talare": "Annie Lööf (C)",
    "parti": "C",
    "anforandetext": "<p>Herr talman! Jag vill komma tillbaka till min fråga om notan om man inte når EU:s utsläppsmål. Den finns ju där. Det är lagstiftning som ska följas, och följer man inte den återstår det att betala EU-böter eller något annat.</p><p>Men först vill jag markera att både Moderaterna och Centerpartiet är skyldiga till den energipolitik som styrt Sverige de senaste 15 åren. Det var en energiöverenskommelse i Alliansen som har inneburit en massiv utbyggnad av energiproduktionen det senaste decenniet. Det är jag väldigt stolt över.</p><p>Jag skulle vilja komma tillbaka till just notan för att inte nå EU:s utsläppsmål. Moderaterna har tydligt drivit att länder som inte klarar att nå klimatmålen ska bötfällas. Därför frågar jag igen: Hur ser den konkreta planen ut för att Sverige ska kunna följa lagstiftningen om de bindande EU-målen om en minskning av utsläppen med 50 procent? Är det att betala dryga EU-böter? Eller tänker statsministern att jord- och skogsbruket ska kompensera för regeringens missade mål? Det vore ett klädsamt besked till just de sektorerna om det är de som ska få radikalt högre kostnader och nedlagd produktion.</p><p>Jag frågar återigen: Hur kommer man att kompensera för att man inte når EU:s klimatmål?</p><p>(Applåder)</p>",
    "intressent_id": "0862868280923",
    "rel_dok_id": "HAC120221124sf",
    "replik": "N",
    "systemdatum": "2022-12-15 19:27:52"
  }
}