{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Paus i amorteringskravet",
    "kammaraktivitet": "frågestund",
    "anforande_id": "a07acf85-38ae-ed11-917f-901b0eac4c70",
    "anforande_nummer": "90",
    "talare": "Statsrådet Niklas Wykman (M)",
    "parti": "M",
    "anforandetext": "<p>Fru talman! Jag tackar för frågan. </p><p>Precis som ledamoten beskriver har svenska hushåll det väldigt tufft på många håll nu. Det handlar om pensionärer och barnfamiljer som har det tufft när matpriserna nu blir höga därför att inflationen sticker iväg. Det handlar också om höga bränslekostnader, och för dem som har bolån handlar det i stor utsträckning om stigande räntor - vilket ju är Riksbankens svar på den höga inflationen. </p><p>Ska man dra en generell slutsats av att titta på ekonomin och på lärdomarna från många års historia kring detta, i Sverige och i andra länder, är det att man måste komma till rätta med inflationen. Det är den som är det stora, tyngande problemet i detta. </p><p>När det kommer till amorteringskravet har vi sagt att det är viktigt med den ventil som finns, det vill säga att hushåll som pressas hårt ska kunna få en paus i sitt amorterande. Det är viktigt att den ventilen fungerar och att banker beviljar den så som det är tänkt, så att detta inte är en teoretisk konstruktion utan också fungerar i praktiken när fler behöver ventilen. Det är väldigt viktigt, och därför har Finansinspektionen fått i uppdrag att följa detta. </p>",
    "intressent_id": "0493288854424",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:33"
  }
}