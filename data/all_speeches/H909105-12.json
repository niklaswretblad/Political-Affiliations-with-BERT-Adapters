{
  "anforande": {
    "dok_hangar_id": "5129716",
    "dok_id": "H909105",
    "dok_titel": "Protokoll 2021/22:105 Fredagen den 29 april",
    "dok_rm": "2021/22",
    "dok_nummer": "105",
    "dok_datum": "2022-04-29 00:00:00",
    "avsnittsrubrik": "Svar på interpellation 2021/22:437 om Danmarks åtgärder mot gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "dfbf2348-bc23-ed11-9178-901b0e9b71a8",
    "anforande_nummer": "12",
    "talare": "Pontus Andersson (SD)",
    "parti": "SD",
    "anforandetext": "<p>Fru talman! Jag ställde en fråga till Morgan Johansson på slutet av mitt förra anförande om Danmark kontra Sverige apropå kravallerna vi såg mellan den 15 och den 17 april, och där justitieministern menar att gängkriminella har utnyttjat detta tillfälle för att kasta sten på polisen, tända eld på polisbilar och så vidare. Det var 104 poliser som skadades i dessa upplopp. Jag fick inget svar, så jag frågar igen. Den här provokatören har ju genomfört koranbränningar i Danmark också, men vi har inte sett några upplopp där. Varför sker de i Sverige men inte i Danmark?</p><p></p><p>Som jag tidigare sagt är att bränna religiösa skrifter ett ganska infantilt sätt att använda sin yttrandefrihet på. Jag tycker inte att man ska bränna något över huvud taget i provokativt syfte. Men man får göra det, oavsett vad jag eller andra tycker.</p><p>Av vittnesmål och filmer förstår vi att även kvinnor och barn kastade sten mot polisen, så det var inte bara gängkriminella som var aktiva. Dessa kvinnor, barn och äldre män är personer som Socialdemokraterna har släppt in i Sverige och som Socialdemokraterna har misslyckats att integrera. Kanske kommer de heller aldrig att bli integrerade, så vi kan ju ha hamnat i ett integrationsproblem här.</p><p>Åter till grundfrågan: Varför lyckas Danmark men inte Sverige? Morgan Johansson brukar tala om förebyggande insatser. Har Danmark bättre förebyggande insatser än Sverige? Socialdemokraterna har innehaft regeringsmakten i 20 år sedan 1994, så det går inte att skylla situationen på någon annan än era egna regeringar.</p><p>Gällande möjligheten att hålla kriminella inlåsta kom Danmark den 27 april överens med Kosovo om att hyra fängelseplatser så att kriminella kan avtjäna sina fängelsestraff där. Morgan Johansson betonar ofta att Sverige har brist på fängelseplatser - detta för att man inte har lyckats bygga fängelser i samma takt som brottsutvecklingen skett.</p><p>Sverigedemokraterna har sedan länge drivit frågan om att hyra fängelseplatser utomlands. Är möjligheten att göra det någon av de stenar regeringen avser att vända på för att stoppa brottsutvecklingen?</p><p>Jag prövar också att ställa om den första frågan jag ställde: Inom vilket eller vilka områden har Danmark lyckats bättre än vi för att förhindra att korankravaller inträffar?</p>",
    "intressent_id": "0926002991620",
    "rel_dok_id": "H910437",
    "replik": "N",
    "systemdatum": "2022-08-24 16:52:18"
  }
}