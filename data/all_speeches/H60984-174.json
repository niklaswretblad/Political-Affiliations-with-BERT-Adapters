{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "Alkohol-, narkotika-, dopnings- och tobaksfrågor",
    "underrubrik": null,
    "kammaraktivitet": "ärendedebatt",
    "anforande_id": "3b7be5cf-9a80-e911-9121-901b0e9b71a0",
    "anforande_nummer": "174",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Sofia Nilsson ställer ungefär samma frågor som tidigare. </p><p>Jag kan säga så här: Jag tror förstås inte att alkoholkonsumtionen kommer att öka beroende på gårdarna. Det är ingen som kommer att åka ut med cykeln, fylla på med vin och åka hem igen. Det kommer inte att ske. </p><p>I den goda världen skulle EU säga: \"Well, kör på det här - ni får behålla Systembolaget och köra gårdsförsäljning!\" Men så kommer det ju inte att vara. Det är det som är problemet, nämligen att gårdsförsäljningen kommer att göra att EU knackar på dörren. Det är jag helt övertygad om, och det är inte bara jag som tror det utan väldigt många andra också. EU kommer att säga: \"Det här monopolet ni skulle ha, Systembolaget, skulle ju innebära att ni inte skulle sälja alkohol i andra affärer. Nu gör ni det. Då ifrågasätter vi Systembolaget.\" </p><p> STYLEREF Kantrubrik \\* MERGEFORMAT Alkohol-, narkotika-, dopnings- och tobaks-frågor</p><p>I det långa loppet kan det innebära att Systembolaget försvinner. Om vi inte har Systembolaget kommer alkoholkonsumtionen att gå upp. Om kunderna kan köpa sin alkohol i affären hur som helst blir det svårt att kontrollera. Det blir en ökad tillgänglighet, och som ni vet innebär det ökad konsumtion - särskilt för människor som har problem med alkoholkonsumtionen. Jag är helt övertygad om det, och det är inte bara jag som är det. </p><p>Om detta handlade om att vi skulle kunna ha gårdsförsäljning och ha Systembolaget kvar - om det skulle gå att förena och om EU skulle förstå oss - skulle jag absolut inte ha något emot gårdsförsäljning. Då skulle jag vara en tillskyndare av gårdsförsäljning, men så är det ju inte. Så är det inte, och det har utretts. Nu ska det utredas igen, vilket jag tycker är lite onödigt. </p>",
    "intressent_id": "0246927519019",
    "rel_dok_id": "H601SoU10",
    "replik": "Y",
    "systemdatum": "2019-05-27 18:17:32"
  }
}