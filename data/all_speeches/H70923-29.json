{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Återrapportering från Europeiska rådets möte",
    "underrubrik": "",
    "kammaraktivitet": "",
    "anforande_id": "2f01da8a-6305-ea11-9126-901b0eac4c70",
    "anforande_nummer": "29",
    "talare": "Statsministern Stefan Löfven (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte</p><p>Herr talman! Jag lämnar inga synpunkter om demokratin i UK, utan kan bara konstatera att det fungerar annorlunda där än här.</p><p>När det gäller MFF finns några argument. </p><p>Dels har vi ett behov av att ha ett reformutrymme. Vi kan inte säga att vi har ett visst reformutrymme framför oss och samtidigt se svenska folket i ögonen och säga att vi ska gå till Bryssel. Det går inte. Vi har mycket att göra här. </p><p>Dels har vi all anledning att se på moderniseringen av budgeten. Vi talar ändå om 1 000 miljarder euro. Det finns såklart möjligheter att modernisera den. Jag kan förstå att det finns olika behov, även nya behov, men så är det i alla medlemsstater. De får alltid fundera över sin egen budget. Man måste kanske lägga till något, men då får man ta bort något annat. Det går inte bara att lägga till saker även om det är lätt att lägga till saker när det gäller andras pengar.</p><p>Samtidigt är vi tydliga med att vi vill vara nettobetalare för vi har nytta av EU. Det är alltså inte fråga om det. Vi kan dock inte ta en sådan ökning.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2019-11-12 16:46:48"
  }
}