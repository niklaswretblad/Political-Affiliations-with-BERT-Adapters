{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "c76dfcf1-df3e-eb11-914a-901b0e9b71a8",
    "anforande_nummer": "22",
    "talare": "Joar Forssell (L)",
    "parti": "L",
    "anforandetext": "<p>Fru talman! Tack för en bra dragning och bra svar hittills, statsministern!</p><p>Jag börjar med att konstatera att när det gäller frågan om rättsstaten finns det inte bara ett starkt stöd från riksdagen, utan det är väl närmast så att det inte finns något annat mandat, får man konstatera efter den här frågestunden, för någonting annat än att försvara rättsstaten helt och fullt i alla de länder som ingår i Europeiska unionen och på det sätt som statsministern hittills har redogjort för.</p><p>Jag har en fråga som tar avstamp i vaccinerna. Som liberal blir man väldigt glad, fru talman, när statsministern nu på ett väldigt tydligt sätt förklarar hur Europeiska unionen och de gemensamma muskler som vi får när vi samarbetar faktiskt skapar den här möjligheten som vi nu kommer att få till en mycket god tillgång till vaccin. Det är någonting som inte på samma sätt hade kommit Sverige till del, eller andra länder i Europeiska unionen, om vi inte hade varit medlemmar och på allvar samarbetat med andra.</p><p>Min fråga är - utifrån scenariot som vi har just nu där vi tillsammans tack vare att vi gemensamt får muskler och med vaccin kan stävja covid i hela unionen - om statsministern drar lärdom av detta. Det finns ju andra områden, till exempel när det gäller mycket högspecialiserad vård, vård för mycket sällsynta sjukdomar, med stort utrymme för Europeiska unionen att utveckla ett mycket djupare samarbete och där utgångspunkten är densamma, nämligen att varje enskilt land har väldigt svårt att skapa vård av den kvalitet som krävs för att rädda patienter men att Europeiska unionens medlemsländer skulle kunna göra det ihop.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Drar statsministern lärdom av detta?</p>",
    "intressent_id": "0980092192122",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}