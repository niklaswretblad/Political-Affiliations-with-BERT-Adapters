{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Kultur och idrott",
    "kammaraktivitet": null,
    "anforande_id": "6df6e8cf-9ce2-e811-910f-901b0eac4c70",
    "anforande_nummer": "393",
    "talare": "Cassandra Sundin (SD)",
    "parti": "SD",
    "anforandetext": "<p>Fru talman! En av mina hjärtefrågor är friluftslivets betydelse för folkhälsan. Jag tror på idrottens och friluftslivets roll när det gäller meningsfulla fritidsaktiviteter, folkhälsa och inte minst rehabilitering.</p><p>Forskning visar att natur och friluftsliv har en stärkande och läkande effekt vid sjukdom eller annan ohälsa. Miljontals svenskar och däribland hundratusentals barn är medlemmar i någon av de friluftsorganisationer som finns över hela landet.</p><p>Genom att tillsätta resurser för att bevara, bruka och utveckla naturarvet och friluftslivet kan de användas i just folkhälsoarbetet. Det är också av stor vikt att fokusera på tillgänglighet och valmöjligheter för att på så sätt öppna för fler.</p><p>Natur och friluftsliv kan även vara till stor hjälp vid rehabilitering oavsett om det handlar om fysisk eller psykisk ohälsa. Aktiv rehabilitering utgår från individens egna förutsättningar och förmågor och kan på ett naturligt sätt visa på hur man kan leva ett aktivt liv genom fysisk aktivitet.</p><p>Fru talman! Nordforsk är en organisation under Nordiska ministerrådet som finansierar och skapar förutsättningar för nordiskt samarbete inom forskning och forskningsinfrastruktur. Genom att finansiera och administrera forskningsprogram sammanför Nordforsk nationella miljöer och säkrar forskning av hög kvalitet.</p><p> STYLEREF Kantrubrik \\* MERGEFORMAT Allmänpolitisk debattKultur och idrott</p><p>Ökad effektivitet, inverkan och kvalitet inom nordiskt forskningssamarbete, och att därmed bidra till att Norden ska vara världsledande inom forskning och innovation, är huvudmål.</p><p>Forskning inom friluftsliv är ett brett och mångvetenskapligt fält som innefattar stora och omfattande samhällsfrågor. Det gäller till exempel hållbar utveckling, en åldrande befolkning, skolans arbetsformer, regional utveckling och glesbygdsfrågor. Med anledning av detta finns det skäl till att forskning inom området bör lyftas fram och stöttas. Dess stora och väl belagda betydelse för människors livskvalitet värderas högt, och forskningen har stor betydelse för stora grupper. Forskning bidrar med kunskapsunderlag till utveckling och hur det förvaltas som samhällsintresse.</p><p>Med anledning av det är det positivt att lyfta fram förutsättningar för forskning inom dessa områden, både ur ett nationellt intresseperspektiv och i det nordiska samarbetet.</p>",
    "intressent_id": "0905312407726",
    "rel_dok_id": null,
    "replik": "N",
    "systemdatum": "2018-11-07 15:53:31"
  }
}