{
  "anforande": {
    "dok_hangar_id": "5048480",
    "dok_id": "H70940",
    "dok_titel": "Protokoll 2019/20:40 Torsdagen den 28 november",
    "dok_rm": "2019/20",
    "dok_nummer": "40",
    "dok_datum": "2019-11-28 00:00:00",
    "avsnittsrubrik": "Statsministerns frågestund",
    "underrubrik": "Mäns dödliga våld mot kvinnor",
    "kammaraktivitet": "statsministerns frågestund",
    "anforande_id": "7f12cdcb-7722-ea11-912c-901b0e9b71a8",
    "anforande_nummer": "59",
    "talare": "Carina Ödebrink (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Statsministerns frågestund</p><p>Herr talman! För alla de kvinnor som varje dag misshandlas och ofta råkar ut för våld som leder till döden vill jag ställa en fråga till statsministern.</p><p>Varje månad dödas minst en kvinna i Sverige av våld i nära relationer. I genomsnitt är det 16 kvinnor per år.</p><p>Förra året mördades 22 kvinnor i vårt land. Ofta är förövaren mannen som kvinnan älskar eller har älskat.</p><p>Mäns dödliga våld mot kvinnor sker nästan uteslutande inom hemmets fyra väggar och beskrivs ofta som privata tragedier. Många gånger finns barn hemma som blir vittnen och som ibland också försöker att gripa in.</p><p>Misshandel och dödligt våld mot kvinnor skördar många offer men innebär också stora kostnader för samhället. Det är ett samhällsproblem som förtjänar största möjliga uppmärksamhet.</p><p>Sverige är ett av världens mest jämställda länder. Jag vill därför fråga statsministern vilka ytterligare åtgärder han avser att vidta för att mäns misshandel och dödliga våld mot kvinnor ska upphöra.</p>",
    "intressent_id": "02910042914",
    "rel_dok_id": "H7C120191128sf",
    "replik": "N",
    "systemdatum": "2019-12-19 16:55:07"
  }
}