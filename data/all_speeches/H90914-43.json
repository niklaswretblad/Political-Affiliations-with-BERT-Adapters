{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "7ba850f7-7b40-ec11-9164-0090facf175a",
    "anforande_nummer": "43",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Det gläder mig att det finns ett sådant engagemang för Sveriges landsbygd. Det delar vi i Miljöpartiet och även i regeringen. Därför är jag också väldigt glad över att det jag ser i många delar av vårt land inte är den domedagsstämning som närmast verkar råda i den här kammaren. Tvärtom händer det väldigt mycket i stora delar av vårt land. Vi har till exempel det som nu händer i norra Sverige, i orter som Skellefteå, Boden, Gällivare och Kiruna, där man känner en ny anda. Det kommer en nyindustrialisering. Hundratals miljarder investeras som såklart kommer att ge en fantastisk utveckling för arbetsmarknaden inte bara i de orterna utan också i det kringliggande området, där ju människor bor som pendlar till de här jobben.</p><p>Det är en fantastisk utveckling som nu sker på många sätt. Den sker på grund av Miljöpartiets politik - genom att vi har ställt klimatkrav men också genom att vi har stött investeringar, både genom Industriklivet och genom Klimatklivet, som just gör det möjligt att expandera de hållbara industrierna på det sätt som nu sker. Vi har batterifabriker. Vi har två olika projekt för att göra stål med vätgas i stället för kol. Det borde vi kunna glädjas åt. Det är en chans för stora delar av landet, som jag ser det.</p><p> STYLEREF Kantrubrik \\* MERGEFORMAT Svar på interpellationer</p><p>Jag tycker också att det är viktigt att det finns tillgång till bränslen och service i hela landet. Bland annat därför har också regeringen i den budget som vi har lagt på riksdagens bord ett speciellt stöd just till service i hela landet, för att det måste finnas, inklusive särskilda satsningar på elladdinfrastruktur på de orter och ställen i landet där det inte finns kommersiell grund. Där det inte är lönsamt i sig självt att bygga ut detta måste staten kliva in och se till att det finns tillgång i hela landet om man ska kunna köra på el inte bara i delar av landet utan faktiskt i hela landet.</p><p>Men det är också viktigt att vi når de klimatmål som vi har satt upp gemensamt och som den här riksdagen har ställt sig bakom i väldigt bred samsyn. Då måste vi också se till att det finns hållbara bränslen och att vi steg för steg kan fasa ut det fossila och fasa in de hållbara bränslena i stället. Där har vi en plan, som efterfrågades. Vi vill satsa väldigt mycket på elektrifiering. Många av de nya bilar som säljs är redan nu elbilar, på grund av att Miljöpartiet har infört en elbilsbonus och sett till att det är lönsamt att köpa de bilarna. Det säljs fler elbilar än bensinbilar i Sverige redan i dag, men det är klart att det kan öka ännu mer.</p><p>Vi behöver också använda effektivisering, till exempel se hur vi kan göra järnvägen så attraktiv att fler väljer att åka tåg. Det handlar också om att använda sjötransporter och kollektivtrafik i städerna, där de alternativen finns. De finns ju inte på landsbygden, men där de finns är det väldigt bra om de kan användas.</p><p>Men vi måste också se till att de bränslen som uppemot 5 miljoner bilar i Sverige i dag är beroende av finns även i framtiden. Där kan jag inte förstå en sak, men interpellanterna och debattörerna kanske kan upplysa mig: Är det jätteviktigt för Moderaterna och Sverigedemokraterna att de bränslen vi tankar måste vara fossila bränslen som importeras från Mellanöstern och Ryssland? Eller kan man tänka sig att vi kan köra på bränslen som faktiskt är producerade i Sverige, från bioenergi?</p><p>Det är lite svårt att förstå. Det verkar som att detta är den stora utmaningen, det stora hotet mot Sverige. Naturligtvis finns det olika former av biodrivmedel, men nu utvecklas också exempelvis biobensin som har samma kemiska egenskaper som fossil bensin. Är inte det en utveckling att välkomna? Den möjliggör ju att vi kan köra med bilar som är beroende av flytande bränslen långt in i framtiden men att det kan vara bränslen som produceras i bioraffinaderier i Sverige och som ger jobb i vårt land, här och nu och i framtiden. Det borde väl vara en positiv utveckling. Är det verkligen nödvändigt att utmåla den utvecklingen som ett hot mot vårt land? Den är ju snarare en möjlighet.</p>",
    "intressent_id": "0956444284814",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}