{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "ac65139e-2ab4-ec11-9167-901b0eac4c78",
    "anforande_nummer": "61",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Det var nog något av det mest långsökta jag har upplevt i den här kammaren under alla de partiledardebatter jag har deltagit i, och det är ganska många - fler än de flesta, tror jag.</p><p>Det är klart att läget är synnerligen allvarligt. Det har det varit under en väldigt lång tid. Läget var allvarligt även på den tiden då en majoritet i den här kammaren inte tyckte att vi behövde något försvar. Man menade att kalla kriget var slut. Muren hade fallit, det fanns inte längre någon hotbild och så vidare. Därmed valde man att montera ned hela vår försvarsförmåga och satsa på ett insatsförsvar som åker runt och räddar världen i stället för att skydda vårt territorium.</p><p>Detta har vi konsekvent protesterat mot under alla år vi har suttit i riksdagen och även under de år som vi inte gjorde det, före vårt riksdagsinträde. Ingen behöver tvivla på vår trovärdighet när det gäller Sveriges förhållande till en auktoritär, imperialistisk regim som den ryska - inte ens Annie Lööf.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}