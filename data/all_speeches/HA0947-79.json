{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "14a672a1-9da7-ed11-917f-901b0eac4c70",
    "anforande_nummer": "79",
    "talare": "Annie Lööf (C)",
    "parti": "C",
    "anforandetext": "<p>Fru talman! Miljöpartiets fantastiska rotationsprincip har inneburit att jag har haft förmånen att få ha fem partiledar- eller språkrörskollegor från Miljöpartiet. Jag skulle vilja börja med att tacka alla de fem - Gustav Fridolin, Åsa Romson, Isabella Lövin, Per Bolund och Märta Stenevi - för det samarbete, de förtroliga samtal och även de tuffa förhandlingar som vi haft under de år som vi har samarbetat i svensk politik. Vi har inte alltid haft samma lösningar på samma problem, men jag har verkligen uppskattat de resultat som vi har nått, inte minst inom miljö- och klimatområdet.</p><p> STYLEREF Kantrubrik \\* MERGEFORMAT Partiledardebatt</p><p>Jag är också tacksam för att vi har kunnat jobba tillsammans för viktiga värderingar i Sverige - för en offensiv miljö- och klimatpolitik, men också för hbtq-personers rättigheter och för barns och kvinnors rättigheter.</p><p>Tack, Per och Märta, för den tid som vi har samarbetat! Tack, Miljöpartiet, för alla de år som vi har samarbetat både lokalt och nationellt! Tack för luncherna, för de tuffa förhandlingarna och för samtalen! Och framför allt: Tack för ert starka engagemang i ödesfrågor kring miljö och klimat! Dem är det avgörande för hela det politiska fältet att ta ledarskap i framåt. Det är helt avgörande för vår gemensamma planet.</p><p>Så tack för ert arbete, och tack för vårt gemensamma samarbete!</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}