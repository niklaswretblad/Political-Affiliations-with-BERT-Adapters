{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "6d67a6d6-95bf-eb11-9156-901b0e9b71a8",
    "anforande_nummer": "13",
    "talare": "Statsrådet Anna Hallberg (S)",
    "parti": "S",
    "anforandetext": "<p></p><p>Fru talman! Vilka åtgärder som vidtagits för att stävja pandemin kan ha flera olika orsaker och påverkas av varje lands nationella kontext. Med tanke på att vi fortfarande är mitt uppe i pandemin vill jag inte i detalj recensera vårt eget lands eller våra nordiska grannländers hantering av pandemin.</p><p>Vi ser många likheter mellan länder vad gäller vidtagande av åtgärder för att minska smittspridning - till exempel rekommenderas social distansering och att man ska stanna hemma om man är sjuk och så vidare. Det finns alltså likheter och skillnader.</p><p>För att komma tillbaka till frågan om vaccination står vi alla just nu inför bekymret att vi inte har tillräcklig produktion av vaccin. Det mål som regeringen har satt upp till den sista juni bygger på att vaccinerna levereras enligt prognos.</p><p>Just nu sitter vi med en stor utmaning; vi hörde senast i dag om begränsningen för Astra Zenecas vaccin i Sverige. Vi har en gemensam utmaning när det gäller vaccinering, och den ska vi också hantera tillsammans - inom EU men naturligtvis också inom Norden.</p>",
    "intressent_id": "0828690288413",
    "rel_dok_id": "",
    "replik": "Y",
    "systemdatum": "2021-05-28 11:20:05"
  }
}