{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Svar på interpellation 2018/19:281 om butiksstölder",
    "underrubrik": "",
    "kammaraktivitet": "interpellationsdebatt",
    "anforande_id": "b8176de4-efe5-e911-9128-901b0e9b71a0",
    "anforande_nummer": "11",
    "talare": "David Josefsson (M)",
    "parti": "M",
    "anforandetext": "<p>Fru talman! Tack, statsrådet! Jag tror som sagt att vi nog är överens om problemens storlek. Men den första konsekvensen blir att handlarna måste lägga väldigt mycket tid och resurser på att själva förebygga brott, vilket i sin tur ger höjda konsumentpriser. I förlängningen kan det också resultera i både försämrade öppettider och att man väljer att inte saluföra vissa varor därför att man helt enkelt förlorar för mycket i stöld. Den absolut största konsekvensen blir att företag väljer att flytta från områden som är för brottsutsatta. Det är ett stort problem.</p><p>Jag tycker absolut att det är många bra åtgärder som regeringen har vidtagit. Samtidigt visar statistiken och till exempel Svensk Handels egen trygghetsrapport att butiksstölderna fortfarande ligger kvar på en hög nivå.</p><p>Det är klart att det är bra att man har tagit vissa steg, men vad är nästa steg? Handlarna säger: Jo, det är väl bra att man har en försöksverksamhet i norra Stockholm och att man underlättar kameraövervakning, men det krävs ju någonting mer för att faktiskt återvinna förtroendet för rättsväsendet.</p><p>Jag återkommer till frågan: När tror ministern att ett förslag om till exempel ett tillträdesförbud skulle kunna komma? När kommer regeringen att landa i den frågan? Och när kan man gå från försöksverksamheter till breddade försöksverksamheter med snabbare domstolsförhandlingar så att man kan arbeta med detta över hela landet? Att det sker i norra Stockholm är bra, men det hjälper inte de handlare som jag talar med i Göteborg så mycket.</p><p></p><p>Jag återkommer till frågan: Vad avser regeringen att göra för att minska brottsutsattheten för de handlare och anställda som varje vecka utsätts för stölder och hot?</p>",
    "intressent_id": "0503029811325",
    "rel_dok_id": "H7C120190912ip",
    "replik": "N",
    "systemdatum": "2019-10-03 17:10:49"
  }
}