{
  "anforande": {
    "dok_hangar_id": "5159828",
    "dok_id": "HA0928",
    "dok_titel": "Protokoll 2022/23:28 Onsdagen den 30 november",
    "dok_rm": "2022/23",
    "dok_nummer": "28",
    "dok_datum": "2022-11-30 00:00:00",
    "avsnittsrubrik": "Ett höjt försörjningskrav för arbetskraftsinvandrare",
    "underrubrik": "",
    "kammaraktivitet": "ärendedebatt",
    "anforande_id": "5537c704-0482-ed11-9180-901b0e9b71a0",
    "anforande_nummer": "37",
    "talare": "Tony Haddou (V)",
    "parti": "V",
    "anforandetext": "<p>Fru talman! Tack, ledamoten, för anförandet!</p><p>Min första fråga till Socialdemokraterna gäller att ni har haft åtta år på er att fixa ett rättvist system för arbetskraftsinvandringen. Vad var det som hände? Varför gjorde ni inget före våren eller sommaren 2022?</p><p>Den andra frågan gäller att Socialdemokraterna hade en unik möjlighet att återinföra den myndighetsbaserade arbetsmarknadsprövningen, alltså att man utgår från behov och brist på arbetskraft, som ledamoten precis talade om. För det första hade förslaget stöd av en majoritet här i riksdagen. För det andra fanns ett färdigt remissbehandlat förslag från Jämlikhetskommissionen om att återgå till den myndighetsbaserade arbetsmarknadsprövningen.</p><p>Socialdemokraterna valde dock att inte lägga fram något förslag till riksdagen. I stället tillsattes ännu en utredning. Varför lade Socialdemokraterna inte fram ett förslag om att återinföra den myndighetsbaserade arbetsmarknadsprövningen när man hade chansen och en majoritet här i riksdagen var för det?</p>",
    "intressent_id": "0920901966627",
    "rel_dok_id": "HA01SfU9",
    "replik": "Y",
    "systemdatum": "2022-12-22 15:22:49"
  }
}