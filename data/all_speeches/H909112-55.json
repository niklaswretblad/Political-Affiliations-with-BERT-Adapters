{
  "anforande": {
    "dok_hangar_id": "5132154",
    "dok_id": "H909112",
    "dok_titel": "Protokoll 2021/22:112 Torsdagen den 12 maj",
    "dok_rm": "2021/22",
    "dok_nummer": "112",
    "dok_datum": "2022-05-12 00:00:00",
    "avsnittsrubrik": "Frågestund",
    "underrubrik": "Medborgarnas inflytande över arkitekturen",
    "kammaraktivitet": "frågestund",
    "anforande_id": "15446196-c02a-ed11-9178-901b0e9b71a8",
    "anforande_nummer": "55",
    "talare": "Viktor Wärnick (M)",
    "parti": "M",
    "anforandetext": "<p>Fru talman! Vi moderater genomför just nu ett bostadspolitiskt projekt som vi har valt att kalla Arkitekturresan. Vi besöker olika delar av Sverige för att lära oss mer om goda och mindre goda exempel på hur medborgarnas inflytande sett ut vid nybyggnation och renoveringar vad gäller just arkitekturen. Vi tror nämligen att gemene man inte är emot att det byggs men kan ha invändningar mot hur det som byggs ser ut. </p><p>Enligt Sifo vill 70 procent av svenskarna helst bo i hus som ser ut som dem som byggdes i slutet av 1800-talet och början av 1900-talet. Samtidigt byggs väldigt få sådana hus i dag. Därför vill vi när vi bildar en ny moderatledd regering i höst uppdra åt Sveriges riksarkitekt att lägga fram förslag på hur större hänsyn kan tas till medborgarnas preferenser avseende just arkitektur. Det skulle fylla två syften: att det som byggs anses mer tilltalande för medborgarna och att byggandet kan öka genom färre överklaganden.</p><p>Med anledning av vårt moderata initiativ vill jag fråga bostadsminister Johan Danielsson: Hur avser regeringen att öka medborgarnas inflytande över arkitekturen?</p>",
    "intressent_id": "0796312429425",
    "rel_dok_id": "H9C120220512fs",
    "replik": "N",
    "systemdatum": "2022-09-02 15:10:48"
  }
}