{
  "anforande": {
    "dok_hangar_id": "5048730",
    "dok_id": "H70942",
    "dok_titel": "Protokoll 2019/20:42 Måndagen den 2 december",
    "dok_rm": "2019/20",
    "dok_nummer": "42",
    "dok_datum": "2019-12-02 00:00:00",
    "avsnittsrubrik": "Svar på interpellation 2019/20:136 om en nationell handlingsplan mot bortförande och bortgifte av barn",
    "underrubrik": "",
    "kammaraktivitet": "interpellationsdebatt",
    "anforande_id": "4a8fdee4-e436-ea11-912a-901b0eac4c78",
    "anforande_nummer": "13",
    "talare": "Ann-Sofie Alm (M)",
    "parti": "M",
    "anforandetext": "<p>Fru talman! Tack för svaret, ministern! Det är mycket allvarligt att jämställdheten hotas av fundamentalistiska och traditionalistiska krafter som aldrig har försvagats och som fortfarande härskar med hjälp av tvångsgifte och förtryck. Det handlar också om kontroll av kvinnors och flickors klädsel.</p><p>Att blunda för det här är att svika dem som är utsatta. Men det är också att svika alla våra mammor och våra mormödrar som har funnits före oss och kämpat med både blod och stolthet för att vi ska kunna åtnjuta den frihet och den jämställdhet som vi har i dag.</p><p>Svenska myndigheter behöver arbeta aktivt för att motverka den här ojämställdheten och beivra brotten mot mänskliga rättigheter. 44 barn är två skolklasser, och mörkertalet är så mycket större. Det är fasansfullt att tänka på.</p><p>Fru talman! Att barnäktenskapsbrott särskiljs från tvångsäktenskap är bra, för när ett barnäktenskap tillåts har brottet redan begåtts. Att kunna dra in pass vid oro för barnäktenskapsbrott är också bra.</p><p>Men, fru talman, innan lagen kan vara i skarpt läge krävs ett digert, gemensamt arbete och gemensam handling från alla i sammanhanget tänkbara myndigheter.</p><p>Jag ser fram emot att arbeta tillsammans med ministern framöver tills vi har en fungerande och effektiv handlingsplan som faktiskt gör skillnad för barns trygghet och framtid.</p>",
    "intressent_id": "028954589415",
    "rel_dok_id": "H710136",
    "replik": "N",
    "systemdatum": "2020-01-14 16:46:31"
  }
}