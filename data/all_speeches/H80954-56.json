{
  "anforande": {
    "dok_hangar_id": "5078718",
    "dok_id": "H80954",
    "dok_titel": "Protokoll 2020/21:54 Tisdagen den 15 december",
    "dok_rm": "2020/21",
    "dok_nummer": "54",
    "dok_datum": "2020-12-15 00:00:00",
    "avsnittsrubrik": "(forts. från § 5) Utbildning och universitetsforskning (forts. UbU1)",
    "underrubrik": "",
    "kammaraktivitet": "",
    "anforande_id": "16bb83e4-3971-eb11-914e-901b0e9b71a0",
    "anforande_nummer": "56",
    "talare": "Robert Stenkvist (SD)",
    "parti": "SD",
    "anforandetext": "<p>Herr ålderspresident! Som jag sagt förut flera gånger här i talarstolen vill och kan vi inte förbjuda någon genusforskning. Däremot ska regeringen inte beordra genusforskning genom regleringsbrev och annat.</p><p>Vi som riksdag och styrande kan inte förbjuda någon forskning över huvud taget. Men vi kräver att högskolelagen följs. Där står det att all forskning ska bygga på vetenskaplig grund och beprövad erfarenhet. Jag skulle vilja lägga till sunt förnuft, för det saknas ibland.</p><p>Om forskningen inte bygger på vetenskaplig grund och beprövad erfarenhet bryter det faktiskt mot högskolelagen. Då kan ju de partier som vill försöka att förändra högskolelagen. Jag tror inte att det är en framgångsfaktor.</p><p>Vi är inte emot all genusforskning. Låt mig säga klart och tydligt att det finns jättebra och viktig genusforskning, som dessutom bygger på vetenskapliga grunder.</p><p>Man vill inte upprepa allt man har sagt förut varje gång man går upp i talarstolen. Men det jag kritiserar är den postmodernistiska inriktningen på genusvetenskapen. Som jag sa i talarstolen bryter det mot hela det grundläggande vetenskapliga tänket.</p><p>Jag har nu suttit ett par veckor och läst litteratur, och jag bara häpnar över alla märkliga idéer. De hör inte hemma i svensk högskola och strider mot det ni har formulerat i högskolelagen. Det är helt vansinnigt!</p><p>Däremot är vi för vettig genusforskning, självklart.</p>",
    "intressent_id": "0955748436811",
    "rel_dok_id": "",
    "replik": "Y",
    "systemdatum": "2021-02-17 17:05:47"
  }
}