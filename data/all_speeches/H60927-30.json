{
  "anforande": {
    "dok_hangar_id": "5015021",
    "dok_id": "H60927",
    "dok_titel": "Protokoll 2018/19:27 Onsdagen den 12 december",
    "dok_rm": "2018/19",
    "dok_nummer": "27",
    "dok_datum": "2018-12-12 00:00:00",
    "avsnittsrubrik": "Statens budget 2019 Rambeslutet",
    "underrubrik": null,
    "kammaraktivitet": "ärendedebatt",
    "anforande_id": "58183cde-1918-e911-9112-901b0eac4c70",
    "anforande_nummer": "30",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Jag konstaterar att Fredrik Olovsson säger att beredningsprocessen har genomförts som den ska. Jag tycker att det är bra att vi kan vara överens om det här inne i kammaren.</p><p>Jag sa när vår motion presenterades - du kan se den pressträffen i efterhand, Fredrik Olovsson - att ett beredningsarbete nu påbörjades. Jag förklarade också att alla dessa förslag inte kommer att gå att genomföra vid årsskiftet utan att vi i den process som nu följer kommer att behöva göra justeringar. Det har vi också gjort, därför att vi tar ansvar i detta svåra läge.</p><p>För mig väger det över när samhällsproblemen är så stora, när vi behöver resurser och när vi behöver göra reformer. Jag håller med Fredrik Olovsson: Folk där ute förväntar sig att vi nu löser de problem som de ser i sin vardag.</p><p>Vi går fram med vår politik. Det var Fredrik Olovssons huvudsakliga anklagelse - vi försöker driva igenom vår politik i Sveriges riksdag. Som svar på den anklagelsen kan jag bara konstatera: Guilty as charged!</p>",
    "intressent_id": "0982795248728",
    "rel_dok_id": "H601FiU1",
    "replik": "Y",
    "systemdatum": "2019-01-14 17:32:05"
  }
}