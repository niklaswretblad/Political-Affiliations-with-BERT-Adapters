{
  "anforande": {
    "dok_hangar_id": "5016997",
    "dok_id": "H60934",
    "dok_titel": "Protokoll 2018/19:34 Torsdagen den 20 december",
    "dok_rm": "2018/19",
    "dok_nummer": "34",
    "dok_datum": "2018-12-20 00:00:00",
    "avsnittsrubrik": "Ekonomisk trygghet vid sjukdom och funktionsnedsättning",
    "underrubrik": null,
    "kammaraktivitet": "ärendedebatt",
    "anforande_id": "9ff7457f-0723-e911-9118-901b0e9b71a0",
    "anforande_nummer": "18",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Det viktigaste i denna debatt är att sätta fokus på den som är stressad och har blivit sjukskriven. Det viktiga är vad som händer ute i verkligheten. Det är det jag talar om.</p><p>Jag förstår att riksdagsledamoten tycker att det Kristdemokraterna skriver om i sin motion är något han har upplevt i sitt arbete. Men så ser det inte ut i verkligheten. Många människor blir misstrodda och får avslag, och läser man er motion ser man att det tas emot väldigt positivt utan att ni funderar på vad detta beror på. Nej, människor kommer inte tillbaka till arbetslivet, utan de blir utslagna och fattiga och kan inte överleva på annat än vänner och släktingar. Det är verkligheten.</p><p>Då blir det ganska verklighetsfrånvänt att skriva som Kristdemokraterna gör i sin motion att det är så bra att så många får avslag på sin ansökan om sjukpenning och att det är så bra att många blir utförsäkrade, för det är inte så att man kommer tillbaka till ett reguljärt arbete. Det är ingen svartmålning, utan det är verkligheten för många människor.</p><p> STYLEREF Kantrubrik \\* MERGEFORMAT Ekonomisk trygghet vid sjukdom och funktions-nedsättning</p><p>Riksdagsledamoten bör ta in detta och gå ut och träffa människor och prata med dem som faktiskt får möta Försäkringskassan och känna inpå bara kroppen att de inte blir trodda och inte har möjlighet att komma tillbaka, vare sig med rehabilitering eller insatser.</p><p>Hans Eklind kan såklart tala om procentsatser, för då ser det alltid mycket bättre ut för den som är låginkomsttagare. Men låt oss i stället tala om antalet kronor man får. En låginkomsttagare får kanske en femtiolapp medan en höginkomsttagare får 500 kronor. Det är ingen bra fördelning, och dessa pengar hade behövts för att förbättra försäkringssystemet.</p>",
    "intressent_id": "0721509806321",
    "rel_dok_id": "H601SfU1",
    "replik": "Y",
    "systemdatum": "2019-01-28 15:18:22"
  }
}