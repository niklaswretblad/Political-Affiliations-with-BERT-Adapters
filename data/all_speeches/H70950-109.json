{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "(forts. från § 6) Kommunikationer (forts. TU1)",
    "underrubrik": "",
    "kammaraktivitet": "",
    "anforande_id": "7c4e4fc8-7542-ea11-9130-901b0e9b71a0",
    "anforande_nummer": "109",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Det är bra att det finns el. Det är otroligt bra att vi satsar på järnväg. Det är dock lite problematiskt att det med jämna mellanrum råder effektbrist, vilket givetvis påverkar dem som ska använda elen. Man vill gärna ha effekten när man gör de stora investeringarna i infrastruktur.</p><p>Det är samma sak att det är bra med järnväg, men det blir ett dilemma om vi samtidigt bygger upp en underhållsskuld för vägar. Oavsett vad vi tycker i denna kammare tar sig de flesta som åker till förskolan, jobbet, sjukhuset, vänner och släktingar dit med bil. Det kommer de att göra även framgent.</p><p>Så sent som i fredags debatterade jag med infrastrukturministern om ett av de områden som svarar på mina frågor mer än vad talet i dag gör, nämligen den nationella planen. Den gäller i tolv år. Jag delar uppfattningen att man ska ha en positiv inställning till avtal och så vidare. Men den avtalade nationella planen ska uppvärderas, uppgraderas och revideras vart fjärde år. Det innebär att den behöver revideras 2022. Det svar jag hittills har fått, och jag misstänker att jag får samma svar i dag, är att frågan bereds på Regeringskansliet. Det känns tryggt för alla ute i Infrastruktursverige som väntar på att planen ska påbörjas.</p><p>En annan fråga jag vill ställa till ministern gäller flygets situation. Sverige är ett stort och långt land, och vi ser hur flyglinjer avvecklas. Näringsliv påverkas, och människor påverkas. Vi kristdemokrater och SKR har lyft fram frågan att man ska kunna upphandla flyg kommunalt och regionalt. Är detta något ministern är beredd att börja arbeta för?</p>",
    "intressent_id": "0977592683711",
    "rel_dok_id": "",
    "replik": "Y",
    "systemdatum": "2020-01-29 10:00:58"
  }
}