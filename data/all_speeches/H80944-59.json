{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellationerna 2020/21:153, 154 och 155 om fjärrstyrd flygtrafikledning",
    "underrubrik": "",
    "kammaraktivitet": "interpellationsdebatt",
    "anforande_id": "ec558677-4057-eb11-9147-901b0eac4c70",
    "anforande_nummer": "59",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Nej, det handlar inte om att stoppa utvecklingen. Jag bara noterar att det Edward Riedl har föreslagit i riksdagen är att man ska pausa hela införandet av fjärrstyrd flygledning men att riksdagen enigt avslagit detta. Även Edward Riedls eget parti ställde sig bakom det avslaget.</p><p>Icke desto mindre delar jag uppfattningen att det är viktigt att detta genomlyses ordentligt. Ska man implementera ny teknik måste säkerhetstänket vara hela utgångspunkten. Det finns ingen tvekan.</p><p>För den som följer debatten kan det vara viktigt att veta vad fjärrstyrd flygtrafikledning är och vilka möjligheter som finns. Naturligtvis finns det utmaningar; så är det när man implementerar ny teknik. Men det innebär kanske också en möjlighet att ha ökad tillgänglighet, att flygplatser kan vara öppna under längre tid. Inte minst små, regionala flygplatser som ibland har bekymmer med bemanningen kan ha bättre service och bättre tekniska förutsättningar och möjligheter att ta emot flygplan.</p><p>Detta konstateras också i den rapport som utskottet fick ta del av, där regionala företrädare välkomnar och ser fördelar med flygtrafikledning på distans - inte minst eftersom det innebär ökad tillgänglighet till flygplatserna och möjligheter till ökat öppethållande.</p><p>Men återigen - jag vill vara noga med det: Det är inte så att det finns ett strategival eller en diskussion om att samtliga flygplatser nu ska ha flygledning på distans. Swedavia och Luftfartsverket har uppdraget att utveckla svensk flygtrafikledning. De arbetar nu bland annat med flygledning på distans för att implementera det, i tron att det skapar ökad säkerhet och att det dessutom kan skapa effektivitet och förbättrade förutsättningar för tillgänglighet. Det måste vara utgångspunkten.</p><p> STYLEREF Kantrubrik \\* MERGEFORMAT Svar på interpellationer</p><p>Och framför allt: När Transportstyrelsen prövar detta - och det gör man på samma sätt som annan flygtrafikledning; i varje enskilt fall prövar man också detta - har man hittills i varje prövning kommit fram till att det är okej att fortsätta med implementeringen.</p><p>För säkerhets skull har också Försvarsmakten fått yttra sig, och de ställer sig bakom detta. Det är naturligtvis otroligt viktigt, eftersom vi i Sverige har den unika situationen att vi har militär och civil flygtrafikledning kombinerad. Det är naturligtvis någonting som vi har stor nytta av då det är effektivt, men det innebär inte minst att det är viktigt att höra Försvarsmaktens synpunkter i detta fall.</p><p>Jag kan lova Edward Riedl att den stund jag hör om problem med införandet eller att detta skulle äventyra flygsäkerheten är jag den förste att dra i handbromsen, för det tänker jag inte acceptera. Utgångspunkten är att detta ska leda till effektivisering, ökad teknisk standard och ökad tillgänglighet. Det är så Luftfartsverket och Swedavia resonerar när de investerar i och utvecklar den här tekniken. Någon annan utgångspunkt kan man inte ha i detta sammanhang.</p>",
    "intressent_id": "0284192765516",
    "rel_dok_id": "H8C120201201ip",
    "replik": "N",
    "systemdatum": "2021-01-15 15:47:26"
  }
}