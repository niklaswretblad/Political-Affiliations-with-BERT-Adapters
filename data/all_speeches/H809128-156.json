{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Cirkulär ekonomi",
    "underrubrik": "",
    "kammaraktivitet": "ärendedebatt",
    "anforande_id": "f7340042-3516-ec11-9160-901b0e9b71a0",
    "anforande_nummer": "156",
    "talare": "Amanda Palmstierna (MP)",
    "parti": "MP",
    "anforandetext": "<p>Herr talman! Tack, Kjell-Arne Ottosson, för reflektionen och för frågan!</p><p>Jag vill börja med det här att vi måste komma bort från moraliserande och pekpinnar. Ja, definitivt. Ibland är det också medierna som plockar upp förslag och kanske vinklar dem till något som inte är det som ursprungligen har kommit från Miljöpartiet. Jag skulle säga att det är väldigt viktigt för Miljöpartiet att jobba med strukturerna och liksom hitta förutsättningarna för att inte hålla på med pekpinnar.</p><p>När det gäller teknikoptimismen är det mycket glädjande att vi delar den. Sedan vill Miljöpartiet lyfta fram att det behövs teknikoptimism men också minskad konsumtion, sammantaget. Vi kan liksom inte köra kurvorna rätt upp i taket.</p><p>När det gäller skogsbruket skulle jag vilja problematisera lite grann. I dag finns det mycket skogsbruk som görs hållbart, men det finns också exempel på att det inte riktigt fungerar - stora kalhyggen och så vidare. Det finns liksom ett spektrum.</p><p>Det stämmer absolut att vi vill öka träbyggnationen. Det är väldigt viktigt. Samtidigt ser vi att det i nuläget finns fall där stammar går till förbränning, och det är ju inte rimligt. Man får liksom ha kategorier så att stammarna används till träbyggnation och det är restmaterial som går till förbränning.</p><p>Sedan måste vi komma ihåg att vi har flera kriser på gång samtidigt. Vi måste tänka på klimatkrisen och den biologiska mångfaldskrisen samtidigt. Vi kan inte välja bara den ena.</p><p>Skogen är också en viktig kolsänka, så det handlar om balansen där. Vi tycker att det är viktigt att skydda den biologiska mångfalden och samtidigt lösa klimatkrisen och att minskad konsumtion finns med i allt detta.</p>",
    "intressent_id": "0999976269027",
    "rel_dok_id": "H801MJU19",
    "replik": "Y",
    "systemdatum": "2021-09-15 16:58:10"
  }
}