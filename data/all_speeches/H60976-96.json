{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "7b4c6077-006d-e911-911b-901b0eac4c78",
    "anforande_nummer": "96",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Surfar man in på Sverigedemokraternas hemsida kan man läsa följande: \"Sverigedemokraterna är idag Sveriges biståndsvänligaste parti. Vi har under mandatperioden haft det största faktiska biståndsanslaget varje år, varför vi har en särskild trovärdighet i frågan.\" En särskild trovärdighet, står det.</p><p>Men i höstas gick Sverigedemokraterna i sin egen skuggbudget fram med krav på att biståndsanslaget inte bara skulle minska lite grann, utan det skulle minska med 25 procent direkt. Det är inte en neddragning. Det är en oerhörd nedskärning. Det viktiga biståndsmålet om 1 procent av bni skulle enligt Sverigedemokraternas förslag skäras ned med 11,3 miljarder för 2019. Vi kan bara tänka oss hur ett sådant förslag skulle påverka mödra- och barnhälsovården i Uganda, minrensningen på lekplatser i Irak, insatser för att upprätthålla yttrande- och pressfriheten i Vitryssland eller för den delen flyende i konfliktområden.</p><p> STYLEREF Kantrubrik \\* MERGEFORMAT Debatt med anledning av vårpropositionens avlämnande</p><p>Det är också intressant att se hur Sverigedemokraternas retorik gällande biståndet har ändrats. Nyss var höjningar angelägna, större höjningar än regeringen föreslog, i ett försök att skänka trovärdighet åt politiken om hjälp i krisens närområde. Men när man i höstas på en pressträff meddelade att man kunde tänka sig att rösta på en moderat- och kristdemokratisk budget i en andra omröstning var det inte tack vare utan trots den budgetens höga ambitioner på biståndsområdet. Då sa Jimmie Åkesson: \"Det är problematiskt att KD driver fram en större ram för biståndet än vad M och vi vill ha. Men vi får leva med att det inte är vi som bestämmer.\"</p><p>Min fråga är: Vad ska ni nu skriva på hemsidan, Oscar Sjöstedt? Sveriges mest biståndsfientliga parti är väl ganska givet. Men vad ska det stå i övrigt?</p>",
    "intressent_id": "0982795248728",
    "rel_dok_id": null,
    "replik": "Y",
    "systemdatum": "2019-05-02 19:34:52"
  }
}