{
  "anforande": {
    "dok_hangar_id": "5132805",
    "dok_id": "H909114",
    "dok_titel": "Protokoll 2021/22:114 Måndagen den 16 maj",
    "dok_rm": "2021/22",
    "dok_nummer": "114",
    "dok_datum": "2022-05-16 00:00:00",
    "avsnittsrubrik": "Särskild debatt med anledning av rapporten från de säkerhetspolitiska överläggningarna",
    "underrubrik": "",
    "kammaraktivitet": "",
    "anforande_id": "0ff3a64a-c12a-ed11-9178-901b0e9b71a8",
    "anforande_nummer": "23",
    "talare": "Per Bolund (MP)",
    "parti": "MP",
    "anforandetext": "<p>Herr talman! Kärnvapen är tyvärr en fråga som alltför sällan debatteras och diskuteras i svensk politik. Nu har vi verkligen anledning att borra lite djupare i frågan.</p><p>Moderaterna har tidigare kallat FN:s konvention mot kärnvapen för plakatpolitik. Det vore intressant att höra vad Moderaternas syn på kärnvapenfrågor egentligen är. Då räcker det inte med att säga att när Putin och andra diktatorer har kärnvapen är det bra om andra sidan också har det. Det är en lite för grund analys.</p><p>Jag skulle gärna vilja ha ett förtydligande från Ulf Kristersson: Hur ser ni på att ha kärnvapen som avskräckning? Vidare ställer jag den fråga jag ställde till statsministern: Hur ser Moderaterna och Ulf Kristersson på att ha en no first use-strategi för Nato? Är Ulf Kristersson beredd att verka för en sådan?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-02 15:15:41"
  }
}