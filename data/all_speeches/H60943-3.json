{
  "anforande": {
    "dok_hangar_id": "5020416",
    "dok_id": "H60943",
    "dok_titel": "Protokoll 2018/19:43 Torsdagen den 24 januari",
    "dok_rm": "2018/19",
    "dok_nummer": "43",
    "dok_datum": "2019-01-24 00:00:00",
    "avsnittsrubrik": "Frågestund",
    "underrubrik": "Den socialdemokratiska jobbpolitiken och arbetslöshetsmålet",
    "kammaraktivitet": "frågestund",
    "anforande_id": "02dde488-9e2f-e911-9118-901b0e9b71a0",
    "anforande_nummer": "3",
    "talare": "Statsrådet Tomas Eneroth (S)",
    "parti": "S",
    "anforandetext": "<p>Fru talman! Tack för frågan, Saila Quicklund!</p><p>Vi befinner oss i ett läge där vi har den högsta sysselsättningen någonsin i Sverige, där vi har halverat tiden för utomeuropeiskt födda att komma in på svensk arbetsmarknad och där den stora utmaningen snarare är att möta bristen på kompetent personal, till följd av nedskärningar i utbildnings- och arbetsmarknadspolitiken under den förföregående regeringens tid. Med tanke på detta är det ett lite anmärkningsvärt påstående att den jobbpolitik som bedrevs under den förra mandatperioden skulle vara ett misslyckande. Tvärtom har Sverige en särställning med sin höga sysselsättning, inte minst när det gäller förvärvsfrekvensen bland kvinnor. </p><p>Naturligtvis är det en utmaning att se till att alla som har kommit till Sverige under senare år ska få en chans att komma in på arbetsmarknaden, och där krävs det ytterligare insatser. Det är ingen tvekan om det. Naturligtvis är det också en väldig utmaning att se till att vi klarar av de brister i kompetensförsörjningen vi kan se vare sig vi talar om gemensam sektor, om särskilda industriaspekter eller om vissa branscher. Därför är satsningar på yrkeshögskola och liknande otroligt viktigt. </p><p>Jag känner mig alltså trygg med den jobbpolitik som har förts, men den behöver naturligtvis vässas. </p>",
    "intressent_id": "0284192765516",
    "rel_dok_id": "H6C120190124fs",
    "replik": "N",
    "systemdatum": "2019-02-13 15:49:42"
  }
}