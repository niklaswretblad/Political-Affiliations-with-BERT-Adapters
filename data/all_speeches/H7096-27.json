{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "37b377b8-bfe9-e911-9128-901b0e9b71a0",
    "anforande_nummer": "27",
    "talare": "Karolina Skog (MP)",
    "parti": "MP",
    "anforandetext": "<p>Herr talman! Vi som kan kalla Sverige för vårt hem är lyckligt lottade. Vi bor i ett av världens rikaste länder, som har byggt välfärd över generationer.</p><p>Men i andra delar av världen är läget allvarligt. Den demokratiska utvecklingen går åt fel håll, och kvinnors och flickors rättigheter attackeras. Konflikter och klimatkris tvingar människor på flykt från sina hem.</p><p>I detta läge är det nedslående att Moderaterna nu vill överge enprocentsmålet och skära i biståndet med mer än 7 miljarder kronor per år. Det är i grunden att ta pengar från de allra fattigaste i världen och ge till oss som är allra rikast. Jag tycker att Sverige som land kan bättre än så. Svenskt bistånd går till fattigdomsbekämpning, till utvecklingsinsatser, till att stärka kvinnors rättigheter, till internationellt klimatarbete, till förstärkning av internationella institutioner och till mycket, mycket mer.</p><p>Elisabeth Svantesson talar om prioriteringar. Jag vill passa på att ge henne möjlighet att här och nu berätta vad det är i det svenska biståndet som hon vill ta bort.</p><p>(Applåder)</p>",
    "intressent_id": "0334816698724",
    "rel_dok_id": "",
    "replik": "Y",
    "systemdatum": "2019-10-08 13:35:50"
  }
}