{
  "anforande": {
    "dok_hangar_id": "5047835",
    "dok_id": "H70937",
    "dok_titel": "Protokoll 2019/20:37 Fredagen den 22 november",
    "dok_rm": "2019/20",
    "dok_nummer": "37",
    "dok_datum": "2019-11-22 00:00:00",
    "avsnittsrubrik": "Svar på interpellation 2019/20:115 om förlängningen av A-Trains koncession för Arlandabanan",
    "underrubrik": "",
    "kammaraktivitet": "interpellationsdebatt",
    "anforande_id": "4cfc3ca6-d11c-ea11-912c-901b0e9b71a8",
    "anforande_nummer": "43",
    "talare": "Jens Holm (V)",
    "parti": "V",
    "anforandetext": "<p>Fru talman! Jag tycker inte att ministerns svar är helt i sin ordning om man säger så. Ministern låter påskina att han inte har något ansvar för beslutet att förlänga det privata monopolet till 2050. Då tycker jag att det är viktigt att konstatera att regeringen har alla möjligheter att påverka det.</p><p>Beslutet togs mycket riktigt i det helstatliga bolaget Arlandabanan Infrastructure AB - om det råder inga tvivel. Men varför har man ett helstatligt bolag, där dessutom en av de fyra styrelseledamöterna är baserad på infrastrukturministerns eget departement, om det inte är för att man vill kunna påverka de beslut som tas i det här bolaget? Och varför har bolaget Arlandabanan Infrastructure, i alla fall enligt uppgifter som jag har fått, haft minst tio informationstillfällen med regeringen om just det här specifika fallet om det inte är så att man vill inhämta regeringens ståndpunkter i frågan?</p><p> STYLEREF Kantrubrik \\* MERGEFORMAT Svar på interpellationer</p><p>Det står också i skrivelsen om Arlandabanan att det finns en option att förlänga till 2050, men regeringen kan också, ifall man anser att det finns en bättre lösning, välja att inte förlänga. Alltså: Regeringen hade alla möjligheter i somras att välja att inte förlänga det privata monopolet. Det är också precis vad statens utredare om Arlandas framtid, Anders Sundström, konstaterar i sin rapport. På s. 147 skriver han att efter 2040, då kontraktet för A-train går ut, behöver vi en bättre lösning med lägre priser, bättre integrerad kollektivtrafik, och så vidare.</p><p>Jag förstår verkligen inte, fru talman, varför regeringen har låtit detta ske, så jag frågar Tomas Eneroth igen: Varför lät ni förlänga kontraktet med tio år?</p><p>Sedan har jag en fråga till. Ministern säger att SJ och SL redan i dag bedriver tågtrafik till Arlanda, och visst är det så. Det låter som att ministern är nöjd med det, när vi alla vet att man gör det mot en väldigt hög betalning. Varje passagerare som kliver av på perrongen ute på Arlanda får betala 120 kronor. Jag måste fråga om ministern är nöjd med lösningen och om inte vilka åtgärder han tänker vidta så att vi bättre kan integrera kollektivtrafiken ut till Arlanda.</p>",
    "intressent_id": "0216534495014",
    "rel_dok_id": "H710115",
    "replik": "N",
    "systemdatum": "2019-12-12 12:22:47"
  }
}