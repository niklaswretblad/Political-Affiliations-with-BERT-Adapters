{
  "anforande": {
    "dok_hangar_id": "5164874",
    "dok_id": "HA0954",
    "dok_titel": "Protokoll 2022/23:54 Tisdagen den 31 januari",
    "dok_rm": "2022/23",
    "dok_nummer": "54",
    "dok_datum": "2023-01-31 00:00:00",
    "avsnittsrubrik": "Svar på interpellation 2022/23:92 om höga bränslepriser",
    "underrubrik": "",
    "kammaraktivitet": "interpellationsdebatt",
    "anforande_id": "95a2092e-f2b1-ed11-917f-901b0eac4c70",
    "anforande_nummer": "48",
    "talare": "Lars Beckman (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! I september 2014 kostade det för den som hade en dieselbil som rymde 70 liter och som åkte till OK i Råneå för att tanka 1 045 kronor - enligt statistiken på nätet. Den 9 september i höstas, efter åtta år med Miljöpartiet, som satte priserna på drivmedel i Sverige, kostade det för samma bilist med samma bil 1 700 kronor att tanka på OK i Råneå.</p><p>Hur mycket det hade kostat att tanka i dag om Miljöpartiet hade fått bestämma vet vi inte, men det hade sannolikt varit 2 kronor dyrare. Statsrådet sa 1 krona. Ja, det är den positiva tolkningen av Socialdemokraternas politik. Sannolikt hade man skyllt på någon kris och drämt till med 2 kronor.</p><p>Men vad kommer det att kosta för samma bil om Socialdemokraterna får bestämma och man följer kurvan med reduktionsplikt? Då kommer det att kosta 2 300 kronor. Det är det som är skillnaden.</p><p>Jag tycker inte att det är negativt att det nu är fyra fem socialdemokratiska riksdagsledamöter som engagerar sig i bensin- och dieselpriser. Det tycker jag är jättebra. Frågan är var ni har varit i åtta år. Varför har ni tillåtit regeringen att höja priset med 700 kronor per tank på åtta år? Var det så enkelt att Miljöpartiet bestämde åt var och en av er och att det var så Socialdemokraterna köpte makten? Av samma anledning vet den som fick en elräkning i höstas vad det kostar med rödgrön energipolitik.</p><p>Som ordförande i Bilnätverket i riksdagen tackar jag för ert engagemang för bilismen. Jag tycker att det är jättebra, även om jag beklagar att ni inte har visat det under de föregående åtta åren. Ställ er nu på barrikaderna tillsammans med den borgerliga regeringen och strid för bättre villkor för bilismen! Det välkomnar jag.</p>",
    "intressent_id": "0588282566419",
    "rel_dok_id": "HA1092",
    "replik": "N",
    "systemdatum": "2023-02-21 15:16:10"
  }
}