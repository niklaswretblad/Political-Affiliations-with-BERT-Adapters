{
  "anforande": {
    "dok_hangar_id": "5059628",
    "dok_id": "H709104",
    "dok_titel": "Protokoll 2019/20:104 Tisdagen den 14 april",
    "dok_rm": "2019/20",
    "dok_nummer": "104",
    "dok_datum": "2020-04-14 00:00:00",
    "avsnittsrubrik": "Svar på interpellation 2019/20:372 om Sveriges feministiska utrikespolitik",
    "underrubrik": "",
    "kammaraktivitet": "interpellationsdebatt",
    "anforande_id": "77170d6b-d799-ea11-9132-901b0eac4c78",
    "anforande_nummer": "6",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Tack, utrikesministern!</p><p>Som jag tidigare lyfte upp finns det, utifrån den position som Sverige har, förväntningar både hos oss ledamöter och kvinnorättsaktivister och hos många kvinnor ute i världen. Jag har digital kontakt med många kvinnor i Turkiet, Kurdistan, Iran, Pakistan, Afghanistan, Colombia och många andra delar av världen. De har förväntningar på Sverige, och det har jag också. Det finns alltid förväntningar på Sverige, men med en feministisk utrikespolitik förväntas ännu mer. Förväntningar innebär ibland positiv kritik, men det betyder inte att man är negativ till att det finns en feministisk utrikespolitik.</p><p>Jag menar att de 140 miljoner flickor i världen som, enligt Unicef, könsstympas behöver en röst. Om denna röst inte är deras egna länder borde den vara Sverige och andra länder. De flesta könsstympningar sker tyvärr i många afrikanska länder. Unicef beräknar också att barnäktenskapen kommer att öka från 275 miljoner till 465 miljoner år 2050. Detta är ohållbart, och därför måste vi vara en röst.</p><p>Jag vill fråga utrikesministern: Kommer Sverige, efter det att corona har lagt sig, att bjuda in världens länder till en internationell konferens här i Sverige för att lyfta upp kvinnor?</p>",
    "intressent_id": "0545353563812",
    "rel_dok_id": "H710372",
    "replik": "N",
    "systemdatum": "2020-05-19 15:48:52"
  }
}