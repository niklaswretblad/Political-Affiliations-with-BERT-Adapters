{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Fortsatt svenskt deltagande i den militära utbildningsinsatsen i Irak",
    "underrubrik": "",
    "kammaraktivitet": "",
    "anforande_id": "78db90ca-3062-eb11-914e-901b0e9b71a0",
    "anforande_nummer": "29",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag kan förstå att man utifrån olika partiers utgångspunkter kommer till olika ställningstaganden vid dagens beslut. Samtidigt tycker jag att det är något märkligt, herr talman, att lyssna på en försvarsminister som faktiskt i stora delar argumenterar emot sin egen proposition.</p><p>Det finns i praktiken inte någon utbildningsinsats på plats sedan i mars. Vi har tre personer nu, och det kommer att bli fem personer inom kort. Tittar man i den proposition som försvarsministern lägger fram i dag ser man att det handlar om en resursallokering på 126 miljoner kronor för 70 personer eller till och med i värsta fall 220 personer om man tar en evakueringsstyrka.</p><p>Samtidigt tar vi i dag ett ganska tydligt närmande kliv till Nato och det utan att det är någon större tydlighet i vad det innebär. Här undrar jag om försvarsministerns idé är att man i stället för att Sverige i något läge ska lämna snarast vill in i Natomissionen NMI.</p><p>Det är väl lite det man funderar om när man hör försvarsministern i Sverige säga: IS är militärt besegrat. Man undrar lite vad det betyder när han fortfarande menar att de finns kvar. Går det att stoppa de personerna med militär insats? Går de att stoppa genom att ha en militär utbildningsinsats? Det får vi inga riktiga svar på.</p><p>Om det inte finns en efterfrågan på de 70 personerna, och man talar om att det är stora förändringar i Irak, varför lägger regeringen då fram samma proposition som den egentligen har lagt fram de tidigare åren? Om det är så stora förändringar som ändå sker nu, lägg då fram en proposition, försvarsministern, utifrån de faktiska förutsättningarna. Skriv då att vi vill vara på stabsplats och närma oss Nato. Det vi fattar beslut om i dag är något helt annat än vad du beskriver i den politiska debatten.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-01-29 13:52:37"
  }
}