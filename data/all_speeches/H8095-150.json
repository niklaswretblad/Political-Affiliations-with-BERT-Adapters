{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:460 om stärkt kollektivtrafik",
    "underrubrik": "",
    "kammaraktivitet": "interpellationsdebatt",
    "anforande_id": "ed48e5fe-ab04-eb11-9146-901b0e9b71a8",
    "anforande_nummer": "150",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tror att det är viktigt att vi tänker långsiktigt, och jag är övertygad om att Jens Holm och jag har samma utgångspunkt. Vi måste se till att vi har ett starkt förtroende för kollektivtrafiken, att den långsiktigt kan klara sig och att kommuner och regioner som har ansvaret för kollektivtrafiken också tar detta ansvar. Man kan ibland av Jens Holms agitation få intrycket att Jens Holm tycker att det är staten som framöver ska ta ansvaret för kollektivtrafiken.</p><p>Jag gillar tanken på att ansvaret är delat, men jag gillar också tanken på att vi har en utvecklad dialog om hur kollektivtrafiken framöver ska kunna stärkas i Sverige. Den är nämligen viktig för väldigt många när det gäller att ta sig till jobbet - alla de som inte har bil eller inte kan cykla och där kollektivtrafiken är enda möjligheten. Detta innebär också ett ansvar för alla oss andra att inte använda kollektivtrafiken om vi kan avstå utan att använda andra alternativ eller jobba hemifrån.</p><p>Det är självklart att vi från regeringens sida inte bara följer utvecklingen noga utan också säkerställer att kommuner och regioner har bra förutsättningar att klara dessa utmaningar. Detta är skälet till att vi och riksdagen har ställt sig bakom de historiskt stora satsningar som gjorts på generella statsbidrag, men också på öronmärkta statsbidrag.</p><p>Jag tror att detta är viktigt för att det framöver ska finnas en känsla av att vi klarade den här krisen gemensamt. Pandemin slår i alla samhällsskikt. Den kommer dessutom att vara långsiktig. Återverkningarna av det som sker nu kommer att märkas under lång tid. Då är det viktigt att vi gör insatser som träffar alla delar av samhället. Jag är stolt över att kvinnojourer har fått pengar, över att civilsamhället och företag får det och över att vi på detta sätt ser till att alla olika delar som drabbas får förutsättningar att klara utmaningen.</p><p>Men vi kommer att behöva göra mer. Under den budgetpresentation som nu pågår kommer det säkert att kunna ges besked inom flera olika samhällssektorer. Jens Holm och jag har säkert goda möjligheter att få fortsätta diskutera stödet till kollektivtrafiken.</p><p>Interpellationsdebatten var härmed avslutad.</p>",
    "intressent_id": "0284192765516",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}