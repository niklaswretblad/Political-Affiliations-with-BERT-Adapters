{
  "anforande": {
    "dok_hangar_id": "5081630",
    "dok_id": "H80968",
    "dok_titel": "Protokoll 2020/21:68 Torsdagen den 21 januari",
    "dok_rm": "2020/21",
    "dok_nummer": "68",
    "dok_datum": "2021-01-21 00:00:00",
    "avsnittsrubrik": "Frågestund",
    "underrubrik": "Hanteringen av stöd vid korttidspermittering",
    "kammaraktivitet": "frågestund",
    "anforande_id": "159f5c80-3987-eb11-914b-901b0eac4c70",
    "anforande_nummer": "105",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! De långa handläggningstiderna på Tillväxtverket är ett stort problem. Det här är ett helt nytt stöd som inte tidigare har funnits, och det är en väldigt stor arbetsuppgift för Tillväxtverket.</p><p>Regeringen har på olika sätt försökt hjälpa och stötta. Tillväxtverket har dels kunnat låna in personal från andra myndigheter, också från Regeringskansliet. Därutöver har vi tillskjutit stora resurser för att man ska kunna anställa ny personal.</p><p> STYLEREF Kantrubrik \\* MERGEFORMAT Frågestund</p><p>Det är som sagt ett stöd som inte har funnits förut, och det är mycket stora belopp som ska betalas ut. Därför jobbar man fortfarande med att handlägga de ansökningar som kommit in tidigare.</p><p>Regeringen är medveten om detta problem, och det är bland annat en av anledningarna till att antalet månader som man kan få skatteanstånd har fördubblats. Det innebär att företag i början av februari kan få tillbaka tre månaders inbetald skatt på sitt skattekonto. På så sätt ska företagen kunna klara likviditeten fram tills att korttidspermitteringsstöden betalas ut.</p>",
    "intressent_id": "098412828516",
    "rel_dok_id": "H8C120210121fs",
    "replik": "N",
    "systemdatum": "2021-03-17 16:58:15"
  }
}