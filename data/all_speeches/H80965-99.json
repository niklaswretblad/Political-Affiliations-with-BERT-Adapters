{
  "anforande": {
    "dok_hangar_id": "5080868",
    "dok_id": "H80965",
    "dok_titel": "Protokoll 2020/21:65 Fredagen den 15 januari",
    "dok_rm": "2020/21",
    "dok_nummer": "65",
    "dok_datum": "2021-01-15 00:00:00",
    "avsnittsrubrik": "Svar på interpellationerna 2020/21:228 och 281 om yttrandefriheten och informationsstrukturen",
    "underrubrik": "",
    "kammaraktivitet": "interpellationsdebatt",
    "anforande_id": "30aafb91-8286-eb11-914b-901b0eac4c70",
    "anforande_nummer": "99",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Jag kan konstatera att jag inte från interpellanterna hör någon egentlig synpunkt på att vi tar denna process på EU-nivå. Det tycker jag är bra. Jag tycker att det är en klok hållning att vi försöker hålla denna typ av reglering på en större nivå än enbart Sverige. Sedan är det intressant att följa till exempel Storbritannien, som nu ligger utanför EU, som håller på att ta fram en liknande reglering med i hög grad samma byggstenar.</p><p>Jag ska nu återkomma till de förslag som ligger på bordet. Det handlar om att ställa högre krav på de allra största aktörerna. Där är vi också överens. De har en särställning. Det finns skäl att verkligen fundera på hur det ansvaret kan tas.</p><p>Jag kan tycka att det är lite beklagligt att ingen av interpellanterna, företrädarna för Sverigedemokraterna, problematiserar de andra delarna i detta. Det är något som jag har varit engagerad i väldigt länge. Det handlar om att säkra att rent olagligt material snabbt plockas ned. Vi kan inte betrakta dessa aktörer som fria åsiktstorg heller, för de har algoritmer som styr innehållet och som styr räckvidden. Det i sig kan vara en grogrund för polarisering och att extremism kan spridas. Det är på det sättet. Detta är också fria bolag. Det är näringsdrivande bolag som har utvecklat dessa modeller. Med största sannolikhet är det också därför de är så framgångsrika.</p><p> STYLEREF Kantrubrik \\* MERGEFORMAT Svar på interpellationer</p><p>Med det sagt behöver vi ta detta på allvar. Jag tycker att det är bra att man nu har en ansats från EU att hantera frågan om de rena olagligheterna. Vi behöver helt enkelt ett större ansvarstagande här. Men vi behöver naturligtvis också se till att transparensen ökar. Jag delar helt det som Mikael Strandman säger: Man ska inte hamna i ett ovetande som användare. Man ska inte undra varför ens inlägg plockas bort. Transparensen är en viktig hörnsten i detta, tror jag.</p><p>Det är också viktigt, som man föreslår här, med någon form av system för överklagande och liknande. Det är att kunna ta steg mot ett större ansvarstagande, så att man inte plockar bort för många saker och så att inte steget mot kontroll av innehållet blir för stort.</p><p>Samtidigt tycker jag att vi måste acceptera att det är en svår diskussion. Sådana här frågor och diskussioner kan behöva ta tid. Jag ser inte heller att det finns någon enkel lösning på dessa frågor. Det är också en teknisk utveckling som går rätt fort. Men jag tror att det är helt rätt steg att vi nu för denna diskussion på EU-nivå. Sverige kommer i det arbetet att vara garanten för att värna en vidsträckt praktisk yttrandefrihet. Det kan ni lita på att jag som demokratiminister och Sverige kommer att bevaka.</p><p>Sedan vill jag kort kommentera det Aron Emilsson nämnde om yttrandefriheten. Den har naturligtvis väldigt många ben. Vad gäller medieetiken är det något som vi inte styr från politiskt håll. Det är något som mediesektorn själv tar fram, ett medieetiskt system. Där har man tagit steg under de senaste åren, inte minst eftersom man ser att det snarare är mer material på de digitala plattformarna än i papperstidningarna. Man måste hitta ett system som reglerar det. Men där ska vi naturligtvis också passa oss för en överreglering.</p><p>Jag tycker också att det är viktigt att prata om att vi i den reellt tillämpade yttrandefriheten måste ha starka och självständiga kommersiella medier i Sverige. Mediestödet är en viktig roll i det. Vi ska naturligtvis ha ett starkt, levande och rikt kulturliv med konstnärer som har en reell möjlighet att verka. De är viktiga principer som jag kommer att värna.</p>",
    "intressent_id": "0888807074321",
    "rel_dok_id": "H8C120210115ip",
    "replik": "N",
    "systemdatum": "2021-03-16 19:08:57"
  }
}