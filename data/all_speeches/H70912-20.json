{
  "anforande": {
    "dok_hangar_id": "5040792",
    "dok_id": "H70912",
    "dok_titel": "Protokoll 2019/20:12 Tisdagen den 1 oktober",
    "dok_rm": "2019/20",
    "dok_nummer": "12",
    "dok_datum": "2019-10-01 00:00:00",
    "avsnittsrubrik": "Svar på interpellation 2018/19:318 om sponsring av damidrott",
    "underrubrik": "",
    "kammaraktivitet": "interpellationsdebatt",
    "anforande_id": "0dae3ed3-c2f4-e911-9126-901b0eac4c70",
    "anforande_nummer": "20",
    "talare": "Lotta Finstorp (M)",
    "parti": "M",
    "anforandetext": "<p>Fru talman! Ja, vi har en uppförsbacke kvar innan idrotten är jämställd. Ekonomiska förutsättningar är en viktig pusselbit för att nå målet. Sponsring på elitnivå är lika nödvändig för damidrotten som för herridrotten, förstås. Därför måste regelverket för det värde som marknadsföringen skapar för det sponsrade företaget tydliggöras. Då behöver det inte bli missförstånd, och då kan vi jobba bättre mot en jämställd idrott.</p><p>Det krävs en större transparens i fråga om hur denna värdering görs. Hänsyn måste också tas till den nya tid som vi befinner oss i. Det är självklart en markant ekonomisk skillnad för det företag som sponsrar om det kan göra avdrag för sponsring jämfört med om sponsringen bedöms som en gåva och därmed ett bidrag.</p><p> STYLEREF Kantrubrik \\* MERGEFORMAT Svar på interpellationer</p><p>De två rapporter jag har hänvisat till bekräftar att det är samhällsengagemang och CSR-mål som är avgörande när företag sponsrar framför allt damidrott. Därför måste riktlinjerna på något sätt uppdateras, så att vi kan bidra till det mål som jag utgår från att vi alla delar, nämligen en jämställd idrott.</p>",
    "intressent_id": "0750518623913",
    "rel_dok_id": "H7C120191001ip",
    "replik": "N",
    "systemdatum": "2019-10-22 13:56:00"
  }
}