{
  "anforande": {
    "dok_hangar_id": "5114300",
    "dok_id": "H90942",
    "dok_titel": "Protokoll 2021/22:42 Torsdagen den 9 december",
    "dok_rm": "2021/22",
    "dok_nummer": "42",
    "dok_datum": "2021-12-09 00:00:00",
    "avsnittsrubrik": "Statsministerns frågestund",
    "underrubrik": "Slopad karensdag",
    "kammaraktivitet": "statsministerns frågestund",
    "anforande_id": "a383c086-cf85-ec11-9163-901b0eac4c70",
    "anforande_nummer": "55",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag är förstås mycket glad över att Vänsterpartiets sjukförsäkringsreformer i budgeten kommer att genomföras nu vid årsskiftet. Jag är också glad över att regeringen uppfattar att det är bra reformer som vi ska gå vidare med.</p><p>Jag vill också tacka för svaret, för jag uppfattar att regeringen nu är beredd att gå fram med ett långsiktigt avskaffande av karensdagen. Det går inte att uppfatta statsministern på något annat sätt. Vi i Vänsterpartiet är beredda att i samarbete med regeringen gå fram med en sådan proposition, gärna så fort som möjligt.</p><p>Detta handlar just nu om en mycket allvarlig situation med en allvarlig sjukdom, men det handlar också om andra sjukdomar som äldre får. Även vinterkräksjuka och influensa är mycket allvarliga sjukdomar, och då ska förstås inte människor gå till jobbet när de är sjuka.</p><p>Jag vill verkligen inskärpa att det är unikt för Sverige att ha en karensdag. Det finns inget annat nordiskt land som har det, och sjuktalen är inte heller väldigt höga i de andra nordiska länderna. Nu är det alltså fritt fram för regeringen att lägga fram en sådan proposition.</p>",
    "intressent_id": "0721509806321",
    "rel_dok_id": "H9C120211209sf",
    "replik": "N",
    "systemdatum": "2022-02-04 16:32:08"
  }
}