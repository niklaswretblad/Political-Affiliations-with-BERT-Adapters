{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "3194bf96-a1ad-eb11-914f-901b0eac4c78",
    "anforande_nummer": "153",
    "talare": "Magnus Ek (C)",
    "parti": "C",
    "anforandetext": "<p>Herr ålderspresident! Min fråga till Sara Gille rör begreppet flickaborter och det resonemang som ledamoten förde i talarstolen. Jag tror att vi alla håller med om att detta är ett problem för de länder där det här är överrepresenterat och där det är en klar övervikt av pojkar bland barnen som föds. Det är rent skadligt för ett samhälle. Det finns få saker som är så skadliga för ett samhälle som att ha en skapad brist på kvinnor i alla åldersgrupper. Jag tror att vi alla håller med om att detta inte borde ske.</p><p>Men jag tror att det finns en väldigt viktig sak att påpeka här. Detta vill jag gärna ha svar på. Det låter som att Sara Gille vill skjuta sig in på just abortdelen i det här problemet, inte på det faktum att kvinnor ses som lägre värderade och, som ledamoten själv sa, som en belastning - något så befängt! Det är grundproblemet som man måste försöka komma åt. Försöker man lösa det här genom att gå på aborterna begränsar man ju kvinnors rättigheter utan att vara säker på att man kommer åt problemet. Vad tänker ledamoten om den saken?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}