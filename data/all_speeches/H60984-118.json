{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "(forts. från § 10) Planering och byggande (forts. CU12)",
    "underrubrik": null,
    "kammaraktivitet": null,
    "anforande_id": "fd7ae5cf-9a80-e911-9121-901b0e9b71a0",
    "anforande_nummer": "118",
    "talare": "Momodou Malcolm Jallow (V)",
    "parti": "V",
    "anforandetext": "<p>Fru talman! Jag håller med Emma Hult om att detta är ett viktigt steg framåt. Men det är precis som Emma nämner: Om man inte följer lagen och tar sitt bostadsförsörjningsansvar händer ingenting. Det har vi erfarenhet av. Vi vet vad konsekvensen blir - det händer ingenting. Det finns i dag kommuner som väljer att inte bygga trots att det behövs bostäder, och det händer ingenting över huvud taget.</p><p>Vi kan inte fortsätta ha samma modell, där vi inte har några som helst sanktionsmöjligheter, där det inte är bindande, där vi inte ställer krav och säger att \"ni måste göra det här, annars blir det konsekvenser\". Vi i Vänsterpartiet tycker inte att det är hållbart att ha en sådan ordning.</p><p>Därför säger Vänsterpartiet för det första att det måste vara bindande så att alla vet att om man har planerat detta på regional nivå, där man vet hur många bostäder som behövs, då ska det byggas.</p><p> STYLEREF Kantrubrik \\* MERGEFORMAT Planering och byggande</p><p>För det andra säger vi att hälften, 50 procent, måste vara hyresrätter.</p><p>För det tredje säger vi att eftersom det ska vara bindande måste vi ha sanktionsmöjligheter. Om man inte följer reglerna måste det få konsekvenser.</p><p>Det är Vänsterpartiets ställningstagande i denna fråga. Håller Emma Hult och Miljöpartiet med om dessa ställningstaganden?</p>",
    "intressent_id": "0254695027922",
    "rel_dok_id": null,
    "replik": "Y",
    "systemdatum": "2019-05-27 18:17:23"
  }
}