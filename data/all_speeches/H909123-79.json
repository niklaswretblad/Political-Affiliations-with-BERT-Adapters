{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Frågestund",
    "underrubrik": "Mäns våld mot kvinnor",
    "kammaraktivitet": "frågestund",
    "anforande_id": "e78edfdc-bf39-ed11-9178-901b0e9b71a8",
    "anforande_nummer": "79",
    "talare": "Caroline Nordengrip (SD)",
    "parti": "SD",
    "anforandetext": "<p>Fru talman! Två kvinnor har i helgen hittats svårt skadade. Raden av våldsdåd mot kvinnor är lång. Så sent som förra veckan mördades en 14årig flicka. Förra våren, då fem kvinnor mördades på tre veckor, tog regeringen fram ett program för att bekämpa mäns våld mot kvinnor. Ett år senare anser Riksorganisationen för kvinnojourer och tjejjourer att utvecklingen gått åt fel håll. Jag citerar dess ordförande: \"Den politik de bedriver har gjort skillnad, men tyvärr inte till det bättre.\" Ordföranden för Unizon, som samlar över 130 kvinno- och ungdomsjourer, menar: \"Om något märker vi en försämring över tid. Vårt arbete med att stötta och skydda kvinnor och barn har inte fått mer stöd, och inte heller blivit mer samordnat.\"</p><p>I regeringens faktablad om en feministisk regering läser man: \"Mäns våld mot kvinnor ska upphöra.\" För 20 år sedan lovade Morgan Johansson att Sverige skulle bli narkotikafritt. För 5 år sedan hävdades det att den organiserade brottsligheten höll på att knäckas. Jag vill därför fråga Morgan Johansson: Hur lång tid kommer det att ta för regeringen att få mäns våld mot kvinnor att upphöra?</p>",
    "intressent_id": "0285527517421",
    "rel_dok_id": "H9C120220602fs",
    "replik": "N",
    "systemdatum": "2022-09-21 17:13:31"
  }
}