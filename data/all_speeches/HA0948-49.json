{
  "anforande": {
    "dok_hangar_id": "5163846",
    "dok_id": "HA0948",
    "dok_titel": "Protokoll 2022/23:48 Torsdagen den 19 januari",
    "dok_rm": "2022/23",
    "dok_nummer": "48",
    "dok_datum": "2023-01-19 00:00:00",
    "avsnittsrubrik": "Frågestund",
    "underrubrik": "Digitala vårdsystem",
    "kammaraktivitet": "frågestund",
    "anforande_id": "6f5f7d82-42ad-ed11-917f-901b0eac4c70",
    "anforande_nummer": "49",
    "talare": "Socialministern Jakob Forssmed (KD)",
    "parti": "KD",
    "anforandetext": "<p>Herr talman! Jag tackar Camilla Mårtensen för frågan.</p><p>Det finns ett stort problem i Sverige i att det inte finns en fungerande nationell infrastruktur för hälsodata. Om man jämför med vägnätet kan man säga att det finns ett vägnät som inte når fram överallt till vårdgivarna, och det finns inte heller skyltar på plats som säger exakt hur det ska gå till på nätet. Det finns dubbla problem för infrastrukturen.</p><p>Vi jobbar just nu intensivt vidare med frågan. Det finns ett antal utredningar som arbetar nu, och det gäller att få ihop till en bra helhet och föra en dialog med dem som redan har gjort stora insatser och investeringar i Kommun- och Regionsverige. Jag är väl medveten om det, och det är klart att vi ska försöka dra nytta av detta.</p><p> STYLEREF Kantrubrik \\* MERGEFORMAT Frågestund</p><p>Samtidigt kan vi konstatera att frivillig samverkan, som har gällt hittills, inte har räckt hela vägen. Det krävs att staten spelar en större roll i sammanhanget. Det är också den ambition vi har.</p>",
    "intressent_id": "0982795248728",
    "rel_dok_id": "HAC120230119fs",
    "replik": "N",
    "systemdatum": "2023-02-15 16:08:24"
  }
}