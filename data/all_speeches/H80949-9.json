{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:182 och 204 om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "67d9026a-3062-eb11-914e-901b0e9b71a0",
    "anforande_nummer": "9",
    "talare": "Jan Ericson (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Man kan alltid diskutera om det är rätt att rösta nej eller att rösta ja. Det gör vi ofta när det gäller EU-frågor. Men jag har väldigt svårt att se att någonting skulle ha blivit bättre av att vi hade sagt ja till detta rakt av.</p><p>Tanken med att vi säger nej är att det ska väcka diskussion, att vi ska stärka regeringen och att vi ska ge regeringen ett starkt mandat från Sveriges riksdag: Ni måste sätta er på tvären mot detta. Det är därför vi har EU-nämnden. Det är därför vi sitter där från alla utskott. Det gör vi för att ge regeringen råg i ryggen och ett starkt mandat i förhandlingarna.</p><p>Jag hör statsrådet berömma sig av att man har haft en löpande diskussion med kommissionen - det är den framgångsrika vägen framåt - och någon form av tyst diplomati eller vad man ska kalla det. Det förpliktar.</p><p>Då ställer jag frågan: Om nu regeringen hävdar att man har haft framgångsrika diskussioner, varför ser det förslag som nu ligger på bordet så illa ut för svensk del? Det tyder i alla fall på att det har gått rejält fel från svensk sida i förhandlingarna.</p><p>Statsrådet skakar på huvudet, men det är ett faktum. Statsrådet säger att vi har haft goda och framgångsrika diskussioner med kommissionen. Sedan presenterar kommissionen det förslag som nu ligger på bordet, som oroar stora delar av svenskt näringsliv och som hotar vår energiförsörjning. Ändå hävdar statsrådet att man har haft framgångsrika diskussioner. Det går inte ihop.</p><p>Ni har misslyckats, och hela bilden man får är att regeringen är ganska tafflig när det gäller EU-frågorna. Man lyckades inte speciellt bra när det gällde EU-budgeten, och man har misslyckats i denna fråga.</p><p>Själva tanken med att ha en regering som finns nere i Bryssel och som åker ned och diskuterar med företrädare för EU är att man ska företräda Sverige och svenska intressen. Återigen undrar jag: Hur tänker statsrådet Bolund vända detta nu, fem i tolv?</p>",
    "intressent_id": "0940980416614",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:50"
  }
}