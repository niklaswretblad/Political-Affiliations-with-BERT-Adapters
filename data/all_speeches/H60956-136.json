{
  "anforande": {
    "dok_hangar_id": "5023193",
    "dok_id": "H60956",
    "dok_titel": "Protokoll 2018/19:56 Onsdagen den 27 februari",
    "dok_rm": "2018/19",
    "dok_nummer": "56",
    "dok_datum": "2019-02-27 00:00:00",
    "avsnittsrubrik": "(forts. från § 18) Cirkulär ekonomi (forts. MJU5)",
    "underrubrik": null,
    "kammaraktivitet": null,
    "anforande_id": "fed5362f-e14f-e911-911c-0090facf175a",
    "anforande_nummer": "136",
    "talare": "Betty Malmberg (M)",
    "parti": "M",
    "anforandetext": "<p>Fru talman! Tack, Marlene Burwick, för ett mycket välformulerat anförande! Marlene Burwick sa att vi står inför en stor uppgift, och den synen delar jag verkligen. Men det är just därför man också kan känna en frustration när utredningar staplas på utredningar och man förspiller tid däremellan.</p><p> STYLEREF Kantrubrik \\* MERGEFORMAT Cirkulär ekonomi</p><p>Jag nämnde i mitt anförande en utredning angående miljötillsyn där man konstaterar att det måste styras upp mycket bättre. Men nu har det gått två år, och ännu har ingenting hänt trots att utredningen förespråkade ytterligare en utredning. Den tiden har vi inte kvar; vi måste agera. Detta skulle jag gärna vilja höra en kommentar till.</p><p>En annan fråga som jag tog upp i mitt anförande var matsvinnet. Vi har i princip alla varit uppe och talat om detta ämne i ärendet. Men det jag tänkte ta upp här var inte just slöseriet med råvaror, pengar och tid. Jag tänkte inte heller ta upp att andra människor inte har mat för dagen.</p><p>Det finns en annan aspekt. FN-organet FAO har presenterat en studie där man har undersökt vilka effekter matsvinnet har på de globala koldioxidutsläppen. Det man ser är att matsvinnet, om det vore ett land, skulle vara världens tredje största utsläppsland efter USA och Kina. Det här håller inte!</p><p>Jag vill ha svar på en fråga. Regeringen har satt ett etappmål för resurshushållning som var satt till 2018. Men nu har man helt plötsligt förlängt etappmålet till 2020 utan att göra någon korrigering i själva procentsatserna. Det skulle jag gärna vilja höra en förklaring till. Är det seriöst att vi fördröjer detta?</p>",
    "intressent_id": "0547818628111",
    "rel_dok_id": null,
    "replik": "Y",
    "systemdatum": "2019-03-26 17:07:59"
  }
}