{
  "anforande": {
    "dok_hangar_id": "5023193",
    "dok_id": "H60956",
    "dok_titel": "Protokoll 2018/19:56 Onsdagen den 27 februari",
    "dok_rm": "2018/19",
    "dok_nummer": "56",
    "dok_datum": "2019-02-27 00:00:00",
    "avsnittsrubrik": "Statliga företag",
    "underrubrik": null,
    "kammaraktivitet": "ärendedebatt",
    "anforande_id": "94d5362f-e14f-e911-911c-0090facf175a",
    "anforande_nummer": "40",
    "talare": "Carl-Oskar Bohlin (M)",
    "parti": "M",
    "anforandetext": "<p>Herr talman! Jag blev beklämd när jag hörde Mathias Tegnérs anförande. Han stod nämligen i talarstolen och sa att de borgerliga partierna vill sälja LKAB, Vattenfall och systemkritisk infrastruktur som behöver finnas i statens ägo av säkerhetspolitiska skäl. </p><p>Detta kan bara rendera två slutsatser. Den ena är att Mathias Tegnér inte har läst den gemensamma borgerliga reservationen, där det står att vi vill sälja bolag som <em>inte</em> har ett särskilt samhällsuppdrag som är svårt att klara på annat sätt eller <em>inte</em> är viktiga från en strategisk och säkerhetspolitisk utgångspunkt. Därefter står det också att vi inte anser att det är aktuellt med försäljning av LKAB, Apoteket eller Vattenfall. Frågan är därför: Har Mathias Tegnér inte läst betänkandet, eller är han intresserad av att förfula debatten genom att helt enkelt ljuga?</p>",
    "intressent_id": "0108109641223",
    "rel_dok_id": "H601NU4",
    "replik": "Y",
    "systemdatum": "2019-03-26 17:07:46"
  }
}