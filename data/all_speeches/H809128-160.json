{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Cirkulär ekonomi",
    "underrubrik": "",
    "kammaraktivitet": "ärendedebatt",
    "anforande_id": "fb340042-3516-ec11-9160-901b0e9b71a0",
    "anforande_nummer": "160",
    "talare": "Amanda Palmstierna (MP)",
    "parti": "MP",
    "anforandetext": "<p>Herr talman! Tack, Betty Malmberg, för de inledande reflektionerna! Nu när vi står inför en så här stor klimat- och miljökris är det väldigt värdefullt att hela tiden kunna hitta konstruktiva vägar framåt och försöka hitta så många gemensamma nämnare som möjligt.</p><p>När det gäller end of waste-kriterierna har Naturvårdsverket, som vi har hört tidigare, i uppdrag att titta på detta. EU jobbar på EU-nivå, och Naturvårdsverket tittar på den nationella nivån. Vi får noga följa det uppdraget och vad det resulterar i. Detta är ett första steg, och så får vi jobba vidare. Något som är oerhört viktigt är att det blir giftfritt - giftfriheten är en förutsättning. Jag tror att många partier här är överens om att vi inte kan tulla på det.</p><p>Vad gäller kemikalieskatten på elektronik och begagnat är det som Marlene Burwick sa: När lagstiftningen infördes var avsikten egentligen inte att begagnat skulle beskattas. I den praktiska hanteringen av undantaget har det visat sig att detta inte fungerar. Nu har det tagits upp i delegationens rapport, som är överlämnad till miljöminister Per Bolund. Denna rapport kommer att beredas, och vi kommer att titta på alla förslag som finns i den. Detta finns med där och är något att titta på framöver.</p>",
    "intressent_id": "0999976269027",
    "rel_dok_id": "H801MJU19",
    "replik": "Y",
    "systemdatum": "2021-09-15 16:58:10"
  }
}