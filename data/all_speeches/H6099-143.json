{
  "anforande": {
    "dok_hangar_id": "5005913",
    "dok_id": "H6099",
    "dok_titel": "Protokoll 2018/19:9 Torsdagen den 18 oktober",
    "dok_rm": "2018/19",
    "dok_nummer": "9",
    "dok_datum": "2018-10-18 00:00:00",
    "avsnittsrubrik": "Allmänpolitisk debatt (forts. från prot. 8)",
    "underrubrik": "Utbildning och forskning",
    "kammaraktivitet": null,
    "anforande_id": "cb00486f-80e6-e811-910f-901b0eac4c70",
    "anforande_nummer": "143",
    "talare": "Tomas Kronståhl (S)",
    "parti": "S",
    "anforandetext": "<p>Fru talman! Sveriges arbetsmarknad och näringsliv befinner sig i en föränderlig och krävande situation. Kompetens och kunskap bland skickliga anställda är avgörande för att företag ska växa och offentlig sektor ska fortsätta att utvecklas.</p><p>Arbetsmarknaden i dag kräver alltmer av utbildad arbetskraft. Gymnasieutbildningen är helt avgörande för att ta sig in på arbetsmarknaden. Men ofta räcker inte gymnasieutbildning utan högre utbildning på högskola, universitet eller yrkeshögskola är allt oftare nödvändigt för att klara konkurrensen och kompetenskraven.</p><p> STYLEREF Kantrubrik \\* MERGEFORMAT Allmänpolitisk debattUtbildning och forskning</p><p>Näringslivets mycket tuffa krav på snabba omställningar och möjlighet till vidareutbildning i princip under hela arbetslivet ställer stora krav på utbildningsmöjligheter i hela landet.</p><p>Vi socialdemokrater har under hela 1900-talet satsat på att bygga ut högskolor över hela landet. Detta har inneburit ett mycket gott resultat. Vi ser tydligt på de orter som har fått möjligheten till högskola att det har utvecklat hela regioner på ett mycket gynnsamt sett.</p><p>Under förra mandatperioden gjordes en kraftig utbyggnad av såväl högskoleutbildning som yrkeshögskoleutbildning, vilket betytt mycket för att hela Sverige ska växa. Detta har stärkt individers möjligheter till högre utbildning oavsett bakgrund eller social status, vilket inte minst har bidragit till ett bättre liv och kraftigt ökade förutsättningar för ett tryggt arbetsliv.</p><p>Det har också, vilket är väldigt viktigt, bidragit till en mycket bättre utveckling för arbetsmarknaden som därigenom får tillgång till kompetens som efterfrågats samt en kontinuerlig kompetensutveckling även utanför storstadsregionerna.</p><p>Fru talman! Även om man kan tycka att mycket har gjorts är det tyvärr inte tillräckligt. Vill vi på allvar minska urbaniseringen och hejda en framtida företagsflytt till utlandet, eller ännu värre nedläggning på grund av arbetskraftsbrist, måste vi på allvar säkerställa möjligheten till högre utbildning i hela landet.</p><p>Det finns flera aktuella undersökningar som tydligt visar på hur lång en resa till och från en högskola eller ett universitet får vara för att en student ska tycka det är attraktivt att pendla. Det handlar om 60 minuter enkel resa plus minus 15 minuter. Sedan är det inte längre många som väljer att pendla. Samtidigt vet vi också att många av de studenter som väljer att studera långt ifrån hemorten tenderar att inte återvända. Det är väldigt sorgligt.</p><p>Hela arbetsmarknaden kräver högre utbildning, och studenterna kräver tillgängliga och attraktiva studiemöjligheter för att tillgodogöra sig den utbildning som vi kräver. Vi ser flera bristyrken i dag där det råder mycket stark konkurrens och i många fall en lönedrivande konkurrens mellan kommuner. Detta gäller alla sorters läraryrken och såväl sjuksköterskor som även socialpedagoger.</p><p>En annan utmaning är att få till det antal poliser som regeringen och riksdagen i stor majoritet beslutat om. Även där är min övertygelse att vi måste få till flera utbildningar i hela landet. Därför välkomnar jag att regeringen nu startat polisutbildningar i Malmö och Borås. Civilingenjörer och tekniker är andra yrkeskategorier där det också råder stor brist inom landet.</p><p>Fru talman! Min slutsats är att staten måste mer aktivt vara med och bidra till satsningar på campus och distansutbildning i hela landet. Det är något som på riktigt bidrar till stärkt tillväxt, tryggare arbetsmarknad och fortsatt utveckling av hela landet.</p><p>Ett exempel ur verkligheten är arbetet som sker med campus i Småland där tre kommuner - Västervik, Vimmerby samt Hultsfred - samverkar med tre olika universitet och högskolor, Linnéuniversitetet, Högskolan Väst och Linköpings universitet. I detta arbete är det en tydlig målsättning att säkerställa kompetensbehovet på den lokala arbetsmarknaden.</p><p> STYLEREF Kantrubrik \\* MERGEFORMAT Allmänpolitisk debattUtbildning och forskning</p><p>Fru talman! Jag kommer att arbeta hårt under de kommande fyra åren för att öka möjligheterna till utbildning i hela landet för individens, näringslivets och hela landets bästa.</p><p>(Applåder)</p>",
    "intressent_id": "0457722435319",
    "rel_dok_id": null,
    "replik": "N",
    "systemdatum": "2018-11-12 14:40:26"
  }
}