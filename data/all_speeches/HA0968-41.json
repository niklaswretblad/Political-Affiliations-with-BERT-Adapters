{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Den nya könstillhörighetslagen",
    "kammaraktivitet": "statsministerns frågestund",
    "anforande_id": "805362de-cbb3-ed11-9183-901b0e9b71a8",
    "anforande_nummer": "41",
    "talare": "Linda Lindberg (SD)",
    "parti": "SD",
    "anforandetext": "<p>Fru talman! Regeringen har nu valt att gå vidare med utredningen om förbättrade möjligheter att ändra kön, som initierades av den föregående socialdemokratiskt ledda regeringen och som fick enorm kritik. Sverigedemokraterna anser att fokus främst bör vara på att samhället ska hjälpa, stödja och behandla den unge och att man vid 25 års ålder ska få medicinsk och kirurgisk hjälp om det fortfarande finns behov av det.</p><p>Det är ett faktum att allt fler söker sig till vården för könsdysfori, och skälet till ökningen är oklar. Det är främst unga personer som söker sig dit. Det är i vården, elevhälsan och psykiatrin som vi behöver se insatser.</p><p>Vi bör titta på frågan i en bredare analys om hur ett införande skulle påverka den könsbekräftande vården innan detta förslag blir lag.</p><p>Att vi nu i stället ska dela upp könstillhörighetslagen i två delar är mindre bra enligt oss, och vi är tveksamma till om det är rätt insats.</p><p>Anser statsministern att det ska vara möjligt att i Sverige ha två olika kön samtidigt, ett biologiskt och ett juridiskt som bygger på vad man känner sig som?</p>",
    "intressent_id": "0430865615328",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:55"
  }
}