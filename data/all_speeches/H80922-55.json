{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Frågestund",
    "underrubrik": "EU:s inre marknad",
    "kammaraktivitet": "frågestund",
    "anforande_id": "323eda10-791f-eb11-9143-901b0eac4c70",
    "anforande_nummer": "55",
    "talare": "Helena Bouveng (M)",
    "parti": "M",
    "anforandetext": "<p>Fru talman! Vi ser i år en exempellös tillbakagång i den europeiska och svenska ekonomin. Som svar på detta har EU-länderna och inte minst Sverige skjutit till väldigt mycket stimulansmedel. </p><p>Tyvärr görs det mindre för att förbättra grundförutsättningarna för ekonomisk tillväxt; tvärtom har vi till och med sett försämringar av till exempel EU:s inre marknad under coronapandemin. Det är allvarligt, för det är extra viktigt att den fria rörligheten för varor och tjänster fungerar nu när ekonomin är i ett väldigt behov av återhämtning - och förhoppningsvis utveckling. Regeringen brukar, med rätta, återkommande lyfta fram just den inre marknaden som en av EU-medlemskapets verkliga förtjänster och bland annat motivera Sveriges relativt höga medlemsavgift med tillgången till den inre marknaden. Att få den att fungera bättre måste vara en av de absolut mest prioriterade EU-frågorna för en svensk regering.</p>",
    "intressent_id": "0729710260118",
    "rel_dok_id": "H8C120201015fs",
    "replik": "N",
    "systemdatum": "2020-11-05 16:11:29"
  }
}