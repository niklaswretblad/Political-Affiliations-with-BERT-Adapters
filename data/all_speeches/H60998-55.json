{
  "anforande": {
    "dok_hangar_id": "5035052",
    "dok_id": "H60998",
    "dok_titel": "Protokoll 2018/19:98 Måndagen den 3 juni",
    "dok_rm": "2018/19",
    "dok_nummer": "98",
    "dok_datum": "2019-06-03 00:00:00",
    "avsnittsrubrik": "Svar på interpellation 2018/19:215 om trygga familje- och jourhem",
    "underrubrik": null,
    "kammaraktivitet": "interpellationsdebatt",
    "anforande_id": "57e9ebd2-8496-e911-911f-901b0eac4c70",
    "anforande_nummer": "55",
    "talare": "Alexandra Anstrell (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Herr talman! Tack, statsrådet!</p><p>Jag tycker att IVO:s utredning, som statsrådet berättade om, är bra på lång sikt. Vi vet dock redan att exemplen där placeringarna i jour- och familjehem gått fel är många. Detta händer här och nu.</p><p>Men det finns också fantastiska familjer som stöttar och lever tillsammans med den nya eller tillfälliga familjemedlemmen. Problemet är just att vi inte följer upp vilka familjer som fungerar bra och vilka som inte gör det. Vi följer inte upp vilka framgångsfaktorer det finns. Vi vet heller inte vilka familjer, över kommungränserna, som har dessa uppdrag, och deras kvalitet följs inte upp mer än av enskilda handläggare.</p><p>Statsrådet var inne på hur viktigt det är att bygga förtroende och tillit. Jag håller verkligen med; det är jätteviktigt. Det är dock problematiskt i Sverige i dag, där väldigt många kommuner har en ganska hög omsättning av socialsekreterare. Det är svårt att bygga tillit när man inte är på plats.</p><p>Borde man inte kunna systematiskt utvärdera jour- och familjehem enligt nationella kvalitetsriktlinjer samt ha ett nationellt register för uppföljning för att minska risken för olämpliga placeringar av barn? Hur ställer sig ministern till det?</p><p>Jag tycker, precis som statsrådet, att detta är en prioriterad fråga. Skillnaden är att jag tycker att regeringen bör agera nu.</p>",
    "intressent_id": "0866055333028",
    "rel_dok_id": "H610215",
    "replik": "N",
    "systemdatum": "2019-06-24 15:35:38"
  }
}