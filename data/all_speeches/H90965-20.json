{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "28fad202-ccc0-ec11-9167-901b0eac4c78",
    "anforande_nummer": "20",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Tack för frågan, Rickard Nordin!</p><p>Vi är överens om att energieffektiviseringar är viktigt. Det är därför det fanns energieffektiviseringsåtgärder i den budget som regeringen - tekniskt sett den förra regeringen - lade fram i den här kammaren. Dem valde sedan de högerkonservativa i kammaren att ta bort. Huruvida de kommer tillbaka i framtida budgetar är för tidigt för mig att säga, men låt mig vara tydlig med att energieffektivisering är en viktig del även i elektrifieringsstrategin för hur vi ska nå våra elektrifieringsmål. </p><p>Jag delar inte bilden att ingenting har hänt för att den här situationen inte ska upprepa sig. Svenska kraftnät presenterade en lång lista med åtgärder som på kort sikt ska öka elnätskapaciteten för att vi ska undvika denna situation nästa vinter. De jobbar väldigt hårt med den här listan redan nu och är på gång att leverera ett antal kortsiktiga åtgärder vid sidan av det långsiktiga arbetet. Det är flera åtgärder som kommer att göras. </p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}