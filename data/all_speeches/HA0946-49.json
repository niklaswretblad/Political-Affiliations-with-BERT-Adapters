{
  "anforande": {
    "dok_hangar_id": "5163556",
    "dok_id": "HA0946",
    "dok_titel": "Protokoll 2022/23:46 Tisdagen den 17 januari",
    "dok_rm": "2022/23",
    "dok_nummer": "46",
    "dok_datum": "2023-01-17 00:00:00",
    "avsnittsrubrik": "Svar på interpellation 2022/23:120 om skyddet för kulturutövare som är hbtq-plus",
    "underrubrik": "",
    "kammaraktivitet": "interpellationsdebatt",
    "anforande_id": "f1658dc8-f5a6-ed11-917f-901b0eac4c70",
    "anforande_nummer": "49",
    "talare": "Kulturministern Parisa Liljestrand (M)",
    "parti": "M",
    "anforandetext": "<p>Fru talman! Låt mig vara väldigt tydlig. Det är ytterst beklagligt att kulturevenemang ställs in på grund av hot, hat och diskriminering. Det är inte förenligt med de nationella kulturpolitiska mål som fastslagits här i riksdagen och som betonar just att kulturen ska vara dynamisk, utmanande och obunden. </p><p>Regeringen fattade i december beslut om regleringsbreven. I dem gav vi dessutom ett ytterligare uppdrag att utöka antalet hbtqi-strategiska myndigheter, och där inkluderas nu också Forum för levande historia. Det är en myndighet som ligger inom mitt ansvarsområde, och med den finns det därmed tolv strategiska myndigheter på hbtqi-området som har ett särskilt uppdrag att jobba med dessa frågor. Det tycker jag är en tydlig signal om hur denna regering slår vakt om vikten av att vi ska vara lika i samhället oavsett vem och vad vi är. </p><p>Hbtqi-personers lika rättigheter och möjligheter är en angelägen fråga för denna regering. Förutom det exempel som jag gav tidigare, Forum för levande historia, har vi också i budgetpropositionen för 2023 tillfört 10 miljoner kronor för arbete för lika rättigheter och möjligheter för hbtqi-personer. Detta tillskott på 10 miljoner kronor beräknas även kunna ligga kvar 2024. Dessa pengar syftar till att kunna fullfölja pågående insatser men naturligtvis också möjliggöra för nya.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill verkligen ta tillfället i akt att påpeka och understryka att detta är en viktig fråga för mig och för regeringen, inte bara för att vi ska kunna få ett land som står på demokratins grund utan där lika rättigheter och möjligheter faktiskt får vara en princip som vi inte behöver ifrågasätta och som vi förhoppningsvis över huvud taget inte ska behöva debattera i framtiden. </p><p>Med detta ställningstagande hoppas jag att jag har svarat på frågorna tydligare. </p>",
    "intressent_id": "0647668663722",
    "rel_dok_id": "HA10120",
    "replik": "N",
    "systemdatum": "2023-02-07 15:44:00"
  }
}