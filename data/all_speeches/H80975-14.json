{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "eb10d8e4-cca2-eb11-9152-901b0e9b71a8",
    "anforande_nummer": "14",
    "talare": "Ulla Andersson (V)",
    "parti": "V",
    "anforandetext": "<p>Fru talman! Jag tänkte att Åsa Westlund skulle kunna förklara för mig varför bolag som fått del av skattebetalarnas pengar, som Volvo och Sandvik, ska kunna göra aktieutdelningar redan efter ett halvår.</p><p>Har dessa bolag verkligen varit i ett allvarligt ekonomiskt läge? Det är ändå kravet för att man ska kunna uppbära dessa stöd. Anser Åsa Westlund att Sandvik, som fått 300 miljoner av skattebetalarnas pengar i bidrag och som sedan delade ut 8 miljarder, har varit i ett allvarligt ekonomiskt läge? Volvo har i dag gett besked om att de ska dela ut 30 miljarder, och de har fått 1 miljard i permitteringsstöd - det motsvarar löner för ungefär 2 500 undersköterskor. Anser Åsa Westlund att Volvo har varit i ett allvarligt ekonomiskt läge? Volvos vinst det fjärde kvartalet var dessutom högre än motsvarande kvartal 2019.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Vad säger Socialdemokraterna till skattebetalarna? Borde inte dessa bolag ha klarat krisen själva? Ska dessa bolag anses ha varit i en allvarlig ekonomisk kris? Vad säger Åsa Westlund till skattebetalarna? Är det här moraliskt rätt? Var detta rätt sätt att använda pengarna? Har bolagen efteråt kommit på att krisen kanske inte var så djup som de trott och att de kanske hade lite för bråttom? Borde de då inte betala tillbaka pengarna till staten?</p>",
    "intressent_id": "0628190530410",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}