{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "Kommunikationer",
    "underrubrik": "",
    "kammaraktivitet": "ärendedebatt",
    "anforande_id": "284e4fc8-7542-ea11-9130-901b0e9b71a0",
    "anforande_nummer": "27",
    "talare": "Magnus Jacobsson (KD)",
    "parti": "KD",
    "anforandetext": "<p>Herr talman! Jens har fel i sak, för i den här budgeten har vi ställt oss bakom flygskatten. Det är bland annat de pengarna vi använder till investeringar för att hitta andra möjligheter att göra flyget mer miljövänligt genom el och andra bränslen. Där har vi alltså gjort en positionsförändring jämfört med den förra budgeten. </p><p>När det gäller många av de frågor som lyfts fram handlar det egentligen om regional och kommunal finansiering, och vi anser att det <em>ska</em> vara regional och kommunal finansiering. Det är också så att flera av de projekt som nu lyfts fram i positiva ordalag tyvärr har visat sig väldigt ineffektiva. De har inte haft de effekter man eftersträvade, och vi har väldigt svårt för idén att man ska kasta goda pengar efter dåliga. </p><p>När det sedan gäller själva sakfrågan kan vi konstatera att CO2-utsläppen minskade med 19 procent under allianstiden. Under nuvarande period har man klarat av att minska dem med 0,4 procent. Jag tror inte att någon av oss på den borgerliga sidan har särdeles mycket att skämmas för när det gäller miljöpolitik. Vi är stolta över den miljöpolitik vi för, och vi vill göra en omställning. Vi tror dock inte på idén att straffbeskatta landsbygden.</p>",
    "intressent_id": "0977592683711",
    "rel_dok_id": "H701TU1",
    "replik": "Y",
    "systemdatum": "2020-01-29 10:00:54"
  }
}