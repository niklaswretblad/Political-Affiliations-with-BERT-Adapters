{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "61022d69-c139-ed11-9178-901b0e9b71a8",
    "anforande_nummer": "51",
    "talare": "Per Bolund (MP)",
    "parti": "MP",
    "anforandetext": "<p>Herr talman! Det borde stå bortom allt rimligt tvivel att det viktigaste vi kan göra för att stoppa klimatförändringarna är att sluta använda fossila bränslen. Glädjande nog pågår en fantastisk utveckling i Sverige. Industrin planerar att investera 1 000 miljarder i att gå från kol, gas och olja till att bygga på förnybar el och vätgas.</p><p>Det är också tydligt att de investeringar som näringslivet planerar är inom den förnybara produktionen. Det är framför allt mycket ny vindkraft som planeras runt om Sveriges kust, inte minst i södra delen av Sverige där elpriserna är som högst.</p><p></p><p>Runt om i landet har däremot Moderaterna sagt nej till 100 terawattimmar vindkraft. Det är dubbelt så mycket som all svensk kärnkraft producerar varje år och ungefär två tredjedelar av all den el som Sverige använder varje år.</p><p>Kommer Moderaterna någon gång att göra en omprövning, det vill säga att sluta stoppa omställningen till fossilfri el?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}