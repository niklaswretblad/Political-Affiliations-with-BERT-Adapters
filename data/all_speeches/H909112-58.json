{
  "anforande": {
    "dok_hangar_id": "5132154",
    "dok_id": "H909112",
    "dok_titel": "Protokoll 2021/22:112 Torsdagen den 12 maj",
    "dok_rm": "2021/22",
    "dok_nummer": "112",
    "dok_datum": "2022-05-12 00:00:00",
    "avsnittsrubrik": "Frågestund",
    "underrubrik": "Situationen i förlossningsvården",
    "kammaraktivitet": "frågestund",
    "anforande_id": "18446196-c02a-ed11-9178-901b0e9b71a8",
    "anforande_nummer": "58",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag tackar Linda Lindberg för en innehållsrik fråga. Det finns så många dimensioner i den att jag nästan inte vet var jag ska börja.</p><p>Generella statsbidrag behövs. Ibland behöver vi också rikta statsbidrag för att uppnå en viss effekt, och det är givetvis viktigt att vi har en uppföljning av dem. </p><p>Sedan vill jag vända mig emot beskrivningen att regeringen skulle skylla på kommuner och regioner. Regionerna är ju huvudmän för sjukvården, och jag tycker att man av ren självbevarelsedrift borde se till att man använder alla de miljarder som regeringen har föreslagit riksdagen att besluta att skicka ut, så att de går till vården.</p><p>Förlossningsvården är ett exempel, men detta är symtomatiskt för hela hälso- och sjukvården, om det är så att pengarna inte går till det som de är avsedda för. Det är naturligtvis meningen. De ska varken ned i fickan på någon eller delas ut i bonusar, utan de ska naturligtvis användas till det som de är tänkta för.</p><p>När det gäller förlossningsvården har stora medel skjutits till för kvinnors hälsa, varav en stor del till förlossningsvården. Jag hoppas verkligen att detta stämmer till eftertanke.</p>",
    "intressent_id": "0853395328224",
    "rel_dok_id": "H9C120220512fs",
    "replik": "N",
    "systemdatum": "2022-09-02 15:10:48"
  }
}