{
  "anforande": {
    "dok_hangar_id": "5133313",
    "dok_id": "H909116",
    "dok_titel": "Protokoll 2021/22:116 Onsdagen den 18 maj",
    "dok_rm": "2021/22",
    "dok_nummer": "116",
    "dok_datum": "2022-05-18 00:00:00",
    "avsnittsrubrik": "Yrkestrafik och taxi ",
    "underrubrik": "",
    "kammaraktivitet": "ärendedebatt",
    "anforande_id": "7187f68a-bb39-ed11-9178-901b0e9b71a8",
    "anforande_nummer": "43",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag gav mig in i den här diskussionen därför att det blir lite lustigt när ledamoten säger att Socialdemokraterna gör si och att Socialdemokraterna gör så och ingenting händer i verkligheten.</p><p>Elin Gustafsson avslutade det förra replikskiftet med att säga att Socialdemokraterna kommer att göra allt för att det ska bli ordning och reda och sjysta villkor. Jag har stått i den här kammaren och haft sex interpellationsdebatter om Postnord och de grumliga affärer som de gör. Postnord är ett statligt bolag som regeringen ansvarar för, och vi hittar dem ständigt och jämt i samband med transporter där det pratas om att människor utnyttjas å det grövsta. Det vore ju klädsamt om regeringen tog tag i detta på allvar.</p><p>Det finns ett antal påståenden från ledamoten som är komiska, måste man säga.</p><p>År 2014 arrangerade jag ett möte med åkare nere i Göteborg. Anders Ygeman var där, och han lovade dyrt och heligt att om bara Socialdemokraterna vann valet skulle man satsa på trafikpolisen. Hur har det gått?</p><p>Jag har daglig kontakt med mina gamla kollegor. Det blir ingen utveckling när det gäller trafikpolisen. Det sker inga nyanställningar att tala om, för de täcker inte dem som går hem. Hur ska man kunna klara målet att nå dem som fuskar och begår brott på vägarna?</p><p>Ledamoten tog upp beställaransvaret. Det höll inte i en rättslig prövning; även det var för dåligt.</p><p>Klampning i 36 timmar fungerar inte. Man väntar ut de 36 timmarna; sedan åker man utan att göra rätt för sig. Det senaste exemplet var en transport för just Postnord.</p>",
    "intressent_id": "0880018341619",
    "rel_dok_id": "H901TU15",
    "replik": "Y",
    "systemdatum": "2022-09-21 16:42:39"
  }
}