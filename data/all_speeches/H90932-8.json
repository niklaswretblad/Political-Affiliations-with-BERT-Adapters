{
  "anforande": {
    "dok_hangar_id": "5112674",
    "dok_id": "H90932",
    "dok_titel": "Protokoll 2021/22:32 Tisdagen den 23 november",
    "dok_rm": "2021/22",
    "dok_nummer": "32",
    "dok_datum": "2021-11-23 00:00:00",
    "avsnittsrubrik": "Behandling av personuppgifter vid Försvarsmakten och Försvarets radioanstalt",
    "underrubrik": "",
    "kammaraktivitet": "",
    "anforande_id": "a1ea832a-3e5f-ec11-915f-901b0eac4c70",
    "anforande_nummer": "8",
    "talare": "Hanna Gunnarsson (V)",
    "parti": "V",
    "anforandetext": "<p>Fru talman! Det är på ett sätt skönt att höra att Socialdemokraterna inte ser den typen av farhågor. Vi vet dock att detta har hänt i närtid i vår geografiska närhet, i ett land som är väldigt likt vårt.</p><p>Jag tänker inte stå här och avkräva ledamoten någon form av garantier, för det tror jag är omöjligt - och det är bara dumt att göra.</p><p>Ett internationellt samarbete är ett givande och ett tagande. Självklart är detta Sveriges mandat, för det är vår lagstiftning och våra myndigheter. Men från Vänsterpartiets sida ser vi det här som en ganska stor utökning av möjligheterna att bedriva signalspaning och avlyssning. Vi känner oss inte lika säkra som regeringen gör på att det här faktiskt inte riskerar att användas på ett felaktigt sätt.</p><p>Jag tror att vi är på väg åt ett felaktigt håll. Men jag hoppas att den socialdemokratiska ledamotens tankar och känslor är det som sedan kommer att gälla så att vi inte hamnar i de situationer som till exempel Danmark har befunnit sig i.</p>",
    "intressent_id": "0411459873625",
    "rel_dok_id": "",
    "replik": "Y",
    "systemdatum": "2021-12-17 14:35:41"
  }
}