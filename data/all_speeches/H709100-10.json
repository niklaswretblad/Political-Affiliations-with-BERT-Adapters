{
  "anforande": {
    "dok_hangar_id": "5059248",
    "dok_id": "H709100",
    "dok_titel": "Protokoll 2019/20:100 Fredagen den 3 april",
    "dok_rm": "2019/20",
    "dok_nummer": "100",
    "dok_datum": "2020-04-03 00:00:00",
    "avsnittsrubrik": "Särskild debatt om förnedringsrånen",
    "underrubrik": "",
    "kammaraktivitet": "",
    "anforande_id": "785da438-d499-ea11-9132-901b0eac4c78",
    "anforande_nummer": "10",
    "talare": "Johan Forssell (M)",
    "parti": "M",
    "anforandetext": "<p>Fru talman! Jag tror att många i den här kammaren - de som är här i dag och också de som kanske följer den här debatten på tv just nu - egentligen har tankarna på annat håll, på alla som drabbas av coronakrisen, på alla som har anhöriga som är sjuka och på alla hjältar i hälso- och sjukvården, i omsorgen, som just nu gör otroliga insatser för att få det att fungera.</p><p>Stora delar av samhället har på goda grunder stannat upp för att begränsa smittspridningen. Men det är klart att ett av de områden som inte har upphört, trots krisen, är brottsligheten, kriminaliteten. Just ungdomsrånen är ju något som sätter oerhört djupa spår hos många människor.</p><p>Vi begärde den här debatten för flera veckor sedan, och jag tycker att det är motiverat att ha den i dag. Jag hoppas att det ska bli ett tillfälle för partierna att föra fram förslag om hur vi ska få bukt med de vedervärdiga ungdomsrånen.</p>",
    "intressent_id": "0126797549328",
    "rel_dok_id": "",
    "replik": "N",
    "systemdatum": "2020-05-19 15:26:22"
  }
}