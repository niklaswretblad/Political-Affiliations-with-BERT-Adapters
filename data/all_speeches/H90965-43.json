{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "3ffad202-ccc0-ec11-9167-901b0eac4c78",
    "anforande_nummer": "43",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag tycker att jag under mina minuter var tydlig med att vi först och främst bör satsa på kärnkraft. Det är där skiljelinjen går mellan mig och Rickard Nordin. Jag tycker fortfarande att kommunerna ska ha kvar sitt veto.</p><p>Det är intressant att attack är bästa försvar. Rickard Nordin och Centerpartiet har varit med och fattat besluten om de fyra nedlagda kärnkraftsreaktorerna. Det har påverkat och påverkar just nu svensk elförsörjning, och det påverkar även svenska hushåll. Jag tycker att Rickard Nordin och Centerpartiet ska ta sitt ansvar för det. Det vill inget av ansvariga partier här i kammaren göra, vilket jag tycker är sorgligt.</p><p>Vindkraft kommer att behövas. Men kommunerna måste kunna säga nej. Det är de som finns nära människor. Centerpartiet behöver dock tänka om vad gäller kärnkraften, Rickard Nordin. Om vi ska klara av utvecklingen och elektrifieringen finns framtiden i ny teknik i kärnkraften.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}