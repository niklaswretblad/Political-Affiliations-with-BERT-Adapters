{
  "anforande": {
    "dok_hangar_id": "5160797",
    "dok_id": "HA0936",
    "dok_titel": "Protokoll 2022/23:36 Måndagen den 12 december",
    "dok_rm": "2022/23",
    "dok_nummer": "36",
    "dok_datum": "2022-12-12 00:00:00",
    "avsnittsrubrik": "Svar på interpellation 2022/23:69 om ett verkligt effektivt bistånd",
    "underrubrik": "",
    "kammaraktivitet": "interpellationsdebatt",
    "anforande_id": "529e5e7a-ba95-ed11-9180-901b0e9b71a0",
    "anforande_nummer": "7",
    "talare": "Statsrådet Johan Forssell (M)",
    "parti": "M",
    "anforandetext": "<p>Fru talman! Det jag säger är inte att summan man lägger på bistånd inte skulle vara viktig. Det är klart att den är central. Det jag säger är att den inte är det enda som är viktigt.</p><p> STYLEREF Kantrubrik \\* MERGEFORMAT Svar på interpellation</p><p>Jag tycker att man i detta sammanhang också kan peka på det faktum att det bara är fem stater i hela världen som når upp till FN:s mål om 0,7 procent. Sverige kommer naturligtvis att fortsätta vara en av dem. Sverige kommer att fortsätta vara en mycket generös biståndsgivare.</p><p>Det är fler saker som spelar roll. Resultaten, insynen och kvaliteten är saker som vi i den nya regeringen vill lyfta tillsammans med det som vi har pekat på gällande kopplingen mellan handel och bistånd.</p><p>FN gör många bra saker, men ibland framstår det i debatten som att det bara är FN som agerar som biståndsaktör. Så är det ju inte. Om vi nu tar ett aktuellt exempel som nämndes av Lotta Johnsson Fornarve, nämligen Ukraina, som kommer att vara en mycket tydlig prioritering för den här nya regeringen, kan vi se att EU är en väldigt stor aktör. Jag tycker att vi ibland behöver se biståndsarbetet i ett lite vidare perspektiv än att det bara skulle handla om FN, för så ser faktiskt inte verkligheten ut.</p><p>Stödet till kvinnor och tjejer lyfts fram i regeringsförklaringen som ett prioriterat område. Vi kommer i närtid att återkomma i regleringsbreven till den exakta resursfördelningen. Jag vill inte föregripa detta just nu, men det kommer i närtid.</p><p>Sedan tycker jag att det finns en lite trist utgångspunkt i den här debatten: att det bara skulle finnas en vinnare på bistånd och att man bara kan göra på ett sätt. Det är klart att hela grunden för att ge bistånd är att hjälpa mottagarländer. Annars skulle man väl inte lägga 56 miljarder på det här området. Men jag lever i tron att fler kan bli vinnare genom att man kopplar ihop handel och bistånd, till exempel våra fantastiska svenska företag, som befinner sig långt framme i den gröna klimatomställningen eller när det handlar om infrastruktur. Här krävs det nytänkande, och det kommer den här regeringen att ge.</p><p>Jag tackar interpellanten för en intressant diskussion.</p><p>Interpellationsdebatten var härmed avslutad.</p>",
    "intressent_id": "0126797549328",
    "rel_dok_id": "HA1069",
    "replik": "N",
    "systemdatum": "2023-01-16 17:26:38"
  }
}