{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:74 om undantag för förmånsbeskattning av transport till och från arbetet",
    "underrubrik": "",
    "kammaraktivitet": "interpellationsdebatt",
    "anforande_id": "915c2d87-3d36-eb11-914a-901b0e9b71a8",
    "anforande_nummer": "32",
    "talare": "Niklas Wykman (M)",
    "parti": "M",
    "anforandetext": "<p>Fru talman! En spänstig och öppen debatt mellan demokratiska företrädare har ofta den förtjänsten att man också ser en hel del saker som man är överens om. Jag instämmer i Magdalena Anderssons mycket tydliga försvar av demokratin och i vår gemensamma övertygelse om att gemensamma fri- och rättigheter ska omfatta alla människor. Det är väldigt viktigt. Svenska folket ska känna att det är på det sättet. Det kan bli maktskifte, och man kan byta parti. Men det ändrar inte inriktningen för de grundläggande värderingarna i samhället. Det är mycket bra och väl så.</p><p>Jag är däremot mer tveksam till finansministerns utformning av den ekonomiska politiken. Jag fastnade för det finansministern sa: Ska Finansdepartementets medarbetare verkligen lägga fler övertidstimmar på att utreda ifall vårdpersonal ska kunna åka skattefritt till jobbet?</p><p>Fru talman! Det beror på om det jämförs med att lägga övertidstimmar på att införa en skatt på kläder och på skor, om det jämförs med att lägga tid på att införa ytterligare flygskatt och ytterligare bestraffningar genom fordonsbeskattningen, om det jämförs med att höja ägarbeskattningen och en rad andra skattehöjningar. I så fall vill jag inför helgen skicka med finansministern att det är bättre att lägga övertiden på en skattesänkning, om alternativet skulle vara alla de skattehöjningar som finansministern förbereder.</p><p>Hur går det egentligen med skattereformen, som skulle kunna lösa en hel del av problemen? Magdalena Andersson har varit finansminister länge, i sex år, och säger nu att vi kanske är i starten av att göra en skattereform. Det är ett ganska senfärdigt agerande.</p><p>Man borde skicka ett tydligt budskap till alla dem som sliter med krisen om att de inte ska förmånsbeskattas.</p>",
    "intressent_id": "0493288854424",
    "rel_dok_id": "H81074",
    "replik": "N",
    "systemdatum": "2020-12-04 15:33:12"
  }
}