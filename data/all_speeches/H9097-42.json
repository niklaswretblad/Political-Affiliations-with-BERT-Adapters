{
  "anforande": {
    "dok_hangar_id": "5105040",
    "dok_id": "H9097",
    "dok_titel": "Protokoll 2021/22:7 Tisdagen den 21 september",
    "dok_rm": "2021/22",
    "dok_nummer": "7",
    "dok_datum": "2021-09-21 00:00:00",
    "avsnittsrubrik": "Svar på interpellation 2020/21:881 om brandskydd hos äldre och personer med funktionsnedsättning",
    "underrubrik": "",
    "kammaraktivitet": "interpellationsdebatt",
    "anforande_id": "4a45d9bd-bf2d-ec11-915b-901b0eac4c78",
    "anforande_nummer": "42",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag tycker att det är en viktig interpellation vi diskuterar. Hela frågan om brand får kanske lite för lite uppmärksamhet - många människor dör eller skadas allvarligt i bränder varje år.</p><p>Jag tycker också att det är bra att vi hör moderater tala om gemensamt ansvar. Det finns i det här sammanhanget ingen annan än kommunen som har förmågan att se var och i vilken verksamhet dessa utsatta människor finns och hur den förebyggande verksamheten egentligen ska se ut.</p><p>Vi har just skärpt lagen. Lagen tar inte sikte på att utdela vite till enskilda personer. Jag vet inte varför detta ens sägs här i kammaren. Hela poängen är att MSB ska utöva tillsyn över att kommunerna följer LSO. Kommunerna ska ha ett handlingsprogram både för räddningstjänsten och för den förebyggande verksamheten. Det är detta ansvar vi nu skärper med den lagstiftning som har gått genom riksdagen, och det tycker jag är bra. Då får man en lokal kännedom. Man måste jobba med den förebyggande verksamheten och med ett handlingsprogram för räddningstjänsten, och då kan man identifiera riskgrupper och riskmiljöer och diskutera hur man lättast och bäst kan undvika att brand uppstår och hur man räddar liv. Detta tycker jag är en rimlig ordning att ha.</p><p>Med de olika vägledningar som MSB nu tillsammans med Socialstyrelsen har tagit fram och som uppdaterades senast i slutet av förra året, tror jag, finns det numera väldigt bra underlag för att kommunerna ska kunna bedriva både en bra räddningstjänstverksamhet och en systematisk förebyggande verksamhet. Det tycker jag är bra.</p><p>Jag tror att detta är något som behövs, och det är därför vi har skärpt lagen och gett MSB befogenhet att utöva tillsyn och ytterst också kunna förelägga en kommun som inte fullgör sina skyldigheter att åtgärda bristerna. Det tycker jag är jätteviktigt.</p>",
    "intressent_id": "014744660015",
    "rel_dok_id": "H9C120210921ip",
    "replik": "N",
    "systemdatum": "2021-10-15 15:57:27"
  }
}