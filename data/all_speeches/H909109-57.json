{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e7829754-be2a-ed11-9178-901b0e9b71a8",
    "anforande_nummer": "57",
    "talare": "Johan Hedin (C)",
    "parti": "C",
    "anforandetext": "<p>Fru talman! Jag betvivlar inte en sekund att det är största välmening och en vilja att förbättra som ligger bakom Miljöpartiets initiativ. Man jag är inte säker på att det skulle fungera. Jag är inte säker på att pengarna hamnar där de ska. </p><p>Vi har varit med om många olika exempel, inte minst när det gäller sorgebarnet inom rättskedjan, NFC. Där har vi hela tiden påtalat brister och problem, och vi har försökt tillskjuta resurser, men det har inte hänt tillräckligt mycket på området. Jag är orolig för att det skulle bli så även i det här fallet. </p><p>Jag hade förmånen att få träffa de amerikanska poliser som var här och pratade med den svenska polisen som experter på skjutvapenvåld. De lyfte fram ett par saker. En av dem var accountability, alltså ansvarsutkrävande när det gäller chefer. Och för att det ska kunna ske behövs bra utvärdering. Det är instrument som saknas inom svensk politik. </p><p>Jag vill också ta tillfället i akt och tacka och berömma både Miljöpartiet och Moderaterna, som i sina replikskiften talar mycket om tillit och förtroendebyggande, någonting som är absolut nödvändigt för att vi ska lyckas vända situationen.</p>",
    "intressent_id": "0204443909416",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}