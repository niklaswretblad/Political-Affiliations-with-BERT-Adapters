{
  "anforande": {
    "dok_hangar_id": "5166409",
    "dok_id": "HA0960",
    "dok_titel": "Protokoll 2022/23:60 Torsdagen den 9 februari",
    "dok_rm": "2022/23",
    "dok_nummer": "60",
    "dok_datum": "2023-02-09 00:00:00",
    "avsnittsrubrik": "Frågestund",
    "underrubrik": "Regeringens klimatpolitik och Tidöavtalet",
    "kammaraktivitet": "frågestund",
    "anforande_id": "84c30c5e-b1a8-ed11-917f-901b0eac4c70",
    "anforande_nummer": "96",
    "talare": "Statsrådet Romina Pourmokhtari (L)",
    "parti": "L",
    "anforandetext": "<p>Herr talman! Denna påstådda bristande ambition - det är intressant att höra det så tydligt redogöras för en bristande ambition hos den här regeringen sett till klimatpolitiken när det vi gör är att sätta oss ned och på allvar ta ett helhetsgrepp om den politik vi lägger upp för att hantera det klimatarbete som måste ske de kommande mandatperioderna.</p><p>Vi har mål i Sverige om nettonoll 2045 och mål i EU om nettonoll för hela EU 2050. Det är väldigt högt satta mål, och ska man nå dem gäller det att man inte bara arbetar utifrån magkänsla utan faktiskt sätter sig ned och ser efter vad forskningen och vetenskapen säger är beprövade metoder för att bedriva klimatpolitik. Det är så den här regeringen ämnar arbeta.</p><p>Sedan förhåller vi oss till både vad vi är överens om med regeringsunderlaget i stadsbudgeten och vad riksdagen har röstat igenom i form av klimatlagar och annat. Det är självklart för hela regeringen och även för underlaget som har röstat igenom statsbudgeten att vi arbetar efter nettonoll 2045.</p>",
    "intressent_id": "0875693083423",
    "rel_dok_id": "HAC120230209fs",
    "replik": "N",
    "systemdatum": "2023-02-09 20:39:33"
  }
}