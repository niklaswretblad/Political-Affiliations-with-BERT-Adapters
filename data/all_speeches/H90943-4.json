{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:115 om Sveriges hästnäring",
    "underrubrik": "",
    "kammaraktivitet": "interpellationsdebatt",
    "anforande_id": "c772ad45-d085-ec11-9163-901b0eac4c70",
    "anforande_nummer": "4",
    "talare": "Alexandra Anstrell (M)",
    "parti": "M",
    "anforandetext": "<p>Herr ålderspresident! Tack, ministern, för det utvecklade svaret!</p><p>Det är ändå märkligt att det sker olika bedömningar ute i landet. Man ska ha x ston i det ena fallet enligt Skatteverket och y ston i det andra fallet för att kunna få bedriva en avelsverksamhet. Det är ett tydligt exempel på att det inte fungerar som det ska när man ska bedriva hästavel i Sverige.</p><p>Åre kommun är en fantastisk kommun där vi båda är födda. Men om man varit kommunalråd i den kommunen behöver man också se över de bidrag som man ger till klubbarna däruppe. Det är en liten passus. Men Åre Ridklubb får väldigt mycket mindre peng per aktiv idrottare jämfört med andra idrotter. Det kan man lyssna på i Hästpartiets podd. Det var Malva Hallbäck som var med där och berättade om det.</p><p>Hästen är välgörande och får människor att må bra. Den bidrar till en sund och hållbar livsstil både fysiskt och psykiskt. Hästen skapar också unika band till människan men också gemenskap människor emellan. Det här är viktigt.</p><p>Herr ålderspresident! Grunden för välfärd återfinns i företagsamma människor som startar och driver företag. Fyra av fem jobb skapas i företag med färre än 50 anställda. Hästnäringen omsätter som jag sa tidigare 31 miljarder och skapar ungefär 17 000 jobb. Näringen är viktig.</p><p>Kring hästanknuten verksamhet sker dagligen konsumtion av varor och tjänster. Det är foder, hovslageri eller liknande. Hästnäringens effekter i form av konsumtion av varor och tjänster utgör ungefär en halv procent av Sveriges totala bnp.</p><p>Det är en stor och växande näring som vi behöver ta på allvar och stödja. Ser man ett problem måste man lösa det. Då kan man inte bara nonchalera det. Man måste verkligen stödja näringen om man dessutom är landsbygdsminister. Hästen binder samma landsbygd med stad. Hästen är viktig.</p><p>På flera platser i landet erbjuds dessutom nyanlända möjligheter att snabbare känna sig hemma i sitt nya land genom att arbeta med hästar. Man har också hästen som en resurs inom hälsa, vård, skola och omsorg. Samvaro med hästar gör gott för människor både fysiskt och psykiskt.</p><p> STYLEREF Kantrubrik \\* MERGEFORMAT Svar på interpellationer</p><p>Hemma i Haninge där jag nu bor finns det Stallis som gör enorma framsteg med barn som har varit hemma från skolan väldigt länge men som nu klarar skolan. Det är en fantastisk verksamhet.</p><p>Hästen skapar en unik situation och möjlighet att möta människor. I dag ökar intresset för hästar. Det handlar inte bara om ridskolor eller privathästar utan väldigt mycket om seriösa företagare som driver företag inom en mängd olika områden.</p><p>Herr ålderspresident! Det råder nationell brist på hästar, framför allt hobby- och ridskolehästar. Hästbristen kanske kan kopplas till ett ökat ridintresse under coronapandemin men också till att intresset för hästar ökar generellt. Det är en livsstil som man vill ha. Ridsporten är den sport som näst efter fotboll har flest aktiva utövare i Sverige.</p><p>Vi tror att det kanske kan vara efter finanskrisen som aveln bromsades in. Botten nåddes 2013, och sedan har siffrorna långsamt klättrat uppåt. Men det finns problem. I dag har vi hästbrist. Vi har en ökad efterfrågan, men så finns det byråkratiska hinder som hindrar duktiga, företagsamma människor att driva företag för att öka svensk avel.</p><p>Men ministern har inte för avsikt att göra någonting. Det är sorgligt och beklagligt. Jag tycker faktiskt att det är pinsamt för svensk hästavel som vi ska vara stolta över och främja. Det gäller till exempel inte minst Wången uppe i Jämtland som gör fantastiska insatser.</p>",
    "intressent_id": "0866055333028",
    "rel_dok_id": "H910115",
    "replik": "N",
    "systemdatum": "2022-02-04 16:37:18"
  }
}