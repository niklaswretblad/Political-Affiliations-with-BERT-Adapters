{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Särskild debatt om händelseutvecklingen i gränsområdena mellan Belarus och vissa medlemsländer",
    "underrubrik": "",
    "kammaraktivitet": "",
    "anforande_id": "7e7538a3-9595-ec11-916c-901b0e9b71a0",
    "anforande_nummer": "46",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! Dagens debatt är enligt vår mening inte en debatt om migration eller asyl. Det är inte heller en fråga om relationen Polen-Litauen-Belarus. Det är inte en fråga om den förödande humanitära situation som människor cyniskt försatts igenom att lockas till Belarus.</p><p>I grunden handlar det om relationen mellan Ryssland-Belarus och EU. Det handlar om Putins och Kremls önskemål om sin egen säkerhetsordning och sin vetorätt över de länder som Kreml ser ska ingå i Rysslands intressesfär.</p><p></p><p>Det har fått president Niinistö att tydliggöra den finska Nato-optionen. Jag hörde utrikesministern här tala ett helt annat språk, fru talman, och det beklagar jag. Sverige blir ensamt i den alliansfria kretsen i den här delen av världen, och det är farligt. Det är inte säkert. Sverige borde i stället göra som riksdagens majoritet har sagt och uttala en tydlig Nato-option, precis som Finland.</p><p>Det är viktigt, fru talman, att EU agerar samlat utifrån en helhetsbild av vad som pågår. Vi har hört Lukasjenko tala om allt från kärnvapen till gas, och först när gas kom upp reagerade Putin hörbart genom att tala och säga stopp. EU måste svara med gasfrågan. Nord Stream 2 är en tydlig signal till Putin och Kreml.</p><p>Avslutningsvis, fru talman, är det viktigt att Polen förmås att godta Frontex, arbeta med transparens och upprätthålla EU:s humanitära värden. Asylrätten måste gälla för dem som ställer frågan.</p>",
    "intressent_id": "0155487380917",
    "rel_dok_id": "",
    "replik": "N",
    "systemdatum": "2022-02-24 18:17:54"
  }
}