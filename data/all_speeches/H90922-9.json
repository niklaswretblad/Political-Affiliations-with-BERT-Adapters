{
  "anforande": {
    "dok_hangar_id": "5111291",
    "dok_id": "H90922",
    "dok_titel": "Protokoll 2021/22:22 Onsdagen den 27 oktober",
    "dok_rm": "2021/22",
    "dok_nummer": "22",
    "dok_datum": "2021-10-27 00:00:00",
    "avsnittsrubrik": "Nya regler om husrannsakan för att söka efter vapen och andra farliga föremål",
    "underrubrik": "",
    "kammaraktivitet": "ärendedebatt",
    "anforande_id": "f80cb900-f151-ec11-915f-901b0eac4c70",
    "anforande_nummer": "9",
    "talare": "Petter Löberg (S)",
    "parti": "S",
    "anforandetext": "<p>Herr talman! Vi har naturligtvis redan i dag resurser om man tror att någon har ett vapen i något av dessa förråd. Då har polisen möjlighet att gå in - det är inte där skon klämmer. Problemet är att resurserna för att eftersöka vapen inte har funnits ute hos lokalområdespoliserna. Det handlar om det brottsförebyggande arbetet.</p><p> STYLEREF Kantrubrik \\* MERGEFORMAT Nya regler om hus-rannsakan för att söka efter vapen och andra farliga föremål</p><p>Jag hade önskat att vi i stället för att bara prata om den repressiva sidan, vilket vi också måste göra, även pratade om att se till att staplarna med ouppklarade mord inte fylls på med nya. Det kan bara göras genom det brottsförebyggande arbetet. Vi vet också att den avskräckande effekten av höga straff inte har någon betydelse för de människor som begår denna typ av gärningar.</p><p>Vi måste, som Johan Pehrson tidigare förtjänstfullt pratade om, se till att få ut resurser till skola och socialtjänst och se till att polisen jobbar brottsförebyggande och genom dialog, får underrättelseinformation och skapar förtroende i områdena så att folk vågar vittna. Då kan vi klara upp en stor del av de mord som i dag inte klaras upp därför att man helt enkelt inte fullt ut får underrättelseinformation.</p><p>Det finns stora utmaningar. Jag tror att vi i grund och botten har en samsyn kring detta.</p><p>När det sedan gäller de två små steg vi tar i dag är min bedömning att det kommer att komma ytterligare. Det finns ett tillkännagivande från i våras om detta med bostäder, och det bereder regeringen i närtid. Vi måste hela tiden göra en bedömning från fall till fall.</p><p>Men när vi pratar om integritetsfrågor måste vi ta det lugnt. Vi måste göra allt med omsorg och eftertänksamhet, för konsekvenserna av alla de logiska små besluten kan i slutändan vara ett samhälle som vi inte vill ha. Som liberal håller du säkert med om det.</p>",
    "intressent_id": "0274462857213",
    "rel_dok_id": "H901JuU2",
    "replik": "Y",
    "systemdatum": "2021-11-30 16:20:41"
  }
}