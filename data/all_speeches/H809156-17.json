{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "3ca77c8f-3728-ec11-915b-901b0eac4c78",
    "anforande_nummer": "17",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Jag kan glädja Martin Kinnunen med att vi är på väg att nå klimatmålen för trafiksektorn. Detta är mål som man från många håll tidigare hörde var närmast omöjliga att nå. Men genom regeringens politik är vi på väg att uppnå en minskning av utsläppen med 70 procent redan till 2030, om nio år. </p><p>Det kan vi göra genom att använda flera verktyg. När Sverigedemokraterna låtsas använda några använder vi alla de som behövs. Vi använder elektrifiering. Sverige är längst fram i EU vad gäller försäljning av laddbara bilar. Hälften av våra bilar är i dag laddbara. Vi använder biodrivmedel för de 5 miljoner bilar som rullar på våra gator. Vi gör inte som Sverigedemokraterna, det vill säga blundar för klimatproblemen och låtsas som att vi kan fortsätta som förut, utan vi ersätter fossila bränslen med förnybara. Dessutom ersätter vi ohållbara transportslag med hållbara. Vi investerar tungt i järnvägen. Vi ser till att bygga transporteffektiva samhällen som minskar efterfrågan.</p><p>Tillsammans ger det här en hållbar trafikpolitik som också kan användas av andra länder. Det är jag stolt över.</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}