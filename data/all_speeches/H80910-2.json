{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2019/20:462 om åtgärder för att minska gifterna i Östersjöns fisk",
    "underrubrik": "",
    "kammaraktivitet": "interpellationsdebatt",
    "anforande_id": "738a5440-630d-eb11-9146-901b0e9b71a8",
    "anforande_nummer": "2",
    "talare": "Lars Beckman (M)",
    "parti": "M",
    "anforandetext": "<p>Fru talman! Tack, statsrådet, för svaret!</p><p>Bakgrunden till den här interpellationen är att det finns 23 000 dumpade gifttunnor mellan Sundsvall och Gotland. Och som statsrådet sa finns det gift längs kusten vid Gävleborg, där det funnits pappersmassatillverkning i vilken man har använt kvicksilver. I det fallet handlar det i och för sig inte om dumpning. </p><p>Fru talman! Tänk dig att du är engagerad miljöperson. Tänk dig att du engagerar dig i ett miljöparti. Tänk dig, fru talman, att du får bli miljöminister. Tänk dig, fru talman, att du vet att det finns tio ton kvicksilver dumpade bara mellan Sundsvall och Gotland. Tänk, fru talman, vilka bra saker du då skulle kunna göra för miljön.</p><p> STYLEREF Kantrubrik \\* MERGEFORMAT Svar på interpellationer</p><p>Vad gör man? Man subventionerar elcyklar för 1 ½ miljard. Det tyckte man var rimligt. Jag tycker att det finns all anledning att utvärdera regeringen utifrån vad den gör och inte utifrån vad den säger.</p><p>Fakta i målet är att det finns 23 000 dumpade gifttunnor med tio ton kvicksilver i sig. Det otäcka, fru talman, är att man inte vet var 20 000 av dessa gifttunnor finns. Och hur ska man kunna ta upp dem om man inte ens vet var de finns?</p><p>Statsrådet säger att man satsar 350 miljoner på att rena från gifter, och det är ju bra. Men hur mycket är 350 miljoner fördelat på hela Sverige? Jo, fru talman, bara att rena bukten vid Iggesund, där det finns mycket gifter utmed kusten, uppskattar länsstyrelsen skulle kosta 400 miljoner - 400 miljoner i <em>en</em> bukt! Statsrådet talar om 350 miljoner i hela Sverige.</p><p>Statsrådet skakar på huvudet, men är det 350 miljoner i Gävleborg tackar jag.</p><p>Vad har hänt under statsrådets tid vid makten? Har gifterna i fisken ökat eller har de minskat? Om man är intresserad av fakta kan man gå in på Naturvårdsverkets hemsida. Som framgår av det papper jag håller upp kan man där se ökningen av kvicksilver i strömmingen utmed vår kust. Det handlar alltså om en <em>ökning</em> av kvicksilver i strömmingen utmed vår kust.</p><p>Det här måste naturligtvis brytas. Det måste få ett stopp. Man måste driva en miljöpolitik som är på riktigt, fru talman.</p><p>När det gäller de dumpade gifttunnorna var det så att företagen hade alla tillstånd. På den tiden var detta sättet man gjorde det på. Det var korkat. Det var extremt dumt. Men det spelar ingen roll, fru talman. Man har trätt i snart 20 år om vem som ska betala för att ta upp gifttunnorna, men det är faktiskt ointressant. Man vet att det finns tio ton kvicksilver dumpade i 20 000 tunnor. Man vet inte vet var de är, men de måste upp ur vattnet, fru talman. Sedan får man fortsätta att träta om vem som ska betala.</p><p>Vill man göra skillnad på riktigt bryr man sig om miljöpolitik på riktigt och tar tag i problemen på riktigt. Det är ovärdigt Sverige att kvicksilvret i strömmingen ökar efter vår kust. Det är skadligt och farligt, och det måste få ett slut.</p>",
    "intressent_id": "0588282566419",
    "rel_dok_id": "H8C120200918ip",
    "replik": "N",
    "systemdatum": "2020-10-13 16:49:31"
  }
}