{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e3829754-be2a-ed11-9178-901b0e9b71a8",
    "anforande_nummer": "53",
    "talare": "Johan Hedin (C)",
    "parti": "C",
    "anforandetext": "<p>Fru talman! Tobias Andersson bygger sin argumentation på felaktiga premisser. Centerpartiet vill inte ändra på den ordning som råder. Yttrandefriheten är en helig grundbult i den liberala demokratin och ska så vara. Alternativet ställer oss på ett sluttande plan där det skulle gå snabbt utför. Detta är en väldigt viktig princip att vårda.</p><p>Fru talman! När jag hör Sverigedemokraternas retorik kommer jag att tänka på en saga som jag brukar berätta för mina barn. Det handlar om några ganska klantiga sjörövare vars sjörövarskepp springer läck. Då kommer de med kraft på att de måste borra ett hål i botten för att släppa ut vattnet, men det fungerar inte. Det kommer bara in mer vatten. Då borrar de ett hål till och ett hål till. Till slut går det så illa att skeppet sjunker.</p><p>Fru talman! Jag ber till Gud om att Sverigedemokraterna och Tobias Andersson aldrig kommer till ett avgörande för vad regeringens politik på rättsområdet kommer att vara, för det skulle göra Sverige till ett sjunkande skepp. </p>",
    "intressent_id": "0204443909416",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}