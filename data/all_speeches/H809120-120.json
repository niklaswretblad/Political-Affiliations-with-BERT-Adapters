{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "9a68e860-3b0b-ec11-9160-901b0e9b71a0",
    "anforande_nummer": "120",
    "talare": "Adam Marttinen (SD)",
    "parti": "SD",
    "anforandetext": "<p>Fru talman! Jag tror att det är vida känt och många gånger har framhållits i den här församlingen att svensk jämställdhet står sig väldigt bra internationellt sett. Det vill säga att vi har kommit väldigt långt i vårt arbete med att ha jämlika villkor mellan kvinnor och män. </p><p>Därmed är inte sagt att det inte finns väldigt allvarliga problem kvar, inte minst gäller det de straffskärpningar som Annie Lööf har röstat nej till sedan 2013 rörande våld mot kvinnor i nära relation, grov kvinnofridskränkning. Från Centerpartiets sida har man varit nöjd med de straff som har funnits. Det har varit motiverade avslag som jag kan visa protokoll på.</p><p>Att markera mot attityder och normer har jag absolut inga problem med. Jag tycker att det är viktigt att vi lär unga människor att visa respekt för varandra och göra tydligt var gränsen går. Men vi måste också kunna se de problem som har etablerat sig i vårt samhälle genom invandring till Sverige och segregation. Där är den svenska jämställdheten långt borta. Tyvärr har man odlat segregation och ojämlikhet.</p>",
    "intressent_id": "0831039938224",
    "rel_dok_id": "",
    "replik": "Y",
    "systemdatum": "2021-09-01 17:44:15"
  }
}