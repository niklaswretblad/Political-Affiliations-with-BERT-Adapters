{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "Frågestund",
    "underrubrik": "Haverikommission för att utreda penningtvätt",
    "kammaraktivitet": "frågestund",
    "anforande_id": "ed7ae5cf-9a80-e911-9121-901b0e9b71a0",
    "anforande_nummer": "102",
    "talare": "Mattias Karlsson (M)",
    "parti": "M",
    "anforandetext": "<p>Fru talman! Min fråga går till finansminister Magdalena Andersson.</p><p>Med tanke på den tråkiga penningtvättshistoria som har rullats upp i Swedbank har regeringen agerat oerhört passivt. Nu har i alla fall finansmarknadsminister Per Bolund kommunicerat att han är beredd att tillsätta en haverikommission.</p><p>Man ska komma ihåg att bankens kris inte bara är en kris och ett stort problem för Swedbanks ägare och anställda. Den här krisen är också en nationell svensk angelägenhet, eftersom Swedbank är systemviktig. Det riskerar att skapa svallvågor i hela finanssektorn och hota den finansiella stabiliteten i Sverige.</p><p>Mot bakgrund av det vill jag fråga finansministern om hon delar synen på att det behövs en haverikommission och om så är fallet vilka villkor som måste vara uppfyllda för att det ska bli aktuellt.</p>",
    "intressent_id": "0522054204918",
    "rel_dok_id": "H6C120190502fs",
    "replik": "N",
    "systemdatum": "2019-05-27 18:17:24"
  }
}