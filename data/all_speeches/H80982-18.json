{
  "anforande": {
    "dok_hangar_id": "5087920",
    "dok_id": "H80982",
    "dok_titel": "Protokoll 2020/21:82 Tisdagen den 23 februari",
    "dok_rm": "2020/21",
    "dok_nummer": "82",
    "dok_datum": "2021-02-23 00:00:00",
    "avsnittsrubrik": "Covid-19-pandemin och därmed sammanhängande frågor",
    "underrubrik": "",
    "kammaraktivitet": "ärendedebatt",
    "anforande_id": "e58dccab-a0ad-eb11-914f-901b0eac4c78",
    "anforande_nummer": "18",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Det som varit uppenbart under hela pandemin för oss som har följt den i socialutskottet från dag ett fram till nu är styrningen i Sverige. Regeringen har inte haft hela makten, så att säga, och kunnat trycka på ett antal knappar så att det ska hända saker där ute, utan det har varit väldigt många kockar i soppan med olika kristallkulor som man har putsat på för att se vad man ska göra och inte göra - oftast efteråt, vill jag då påstå, fru talman.</p><p> STYLEREF Kantrubrik \\* MERGEFORMAT Covid-19-pandemin och därmed samman-hängande frågor</p><p>Jag tycker att det är ett jätteproblem att man i kris inte har en ordning som gör att staten kan styra på ett helt annat sätt och, som jag tog upp i talarstolen, att alla partier är med i en typ krisgrupp. Det här är ett krig vi för. Då kan vi inte sitta och diskutera på det sätt som vi har gjort, utan vi måste göra det mer tillsammans.</p><p>Låter inte ett styrsystem med en regering som kan trycka på några knappar, alltså en statlig krisstruktur med en grupp av ledamöter från samtliga partier i en krisgrupp tillsammans, som en framkomlig väg? Med en sådan tror jag att man hade kommit framåt på ett annat sätt som kollektiv.</p><p>Det politiska spelet spelar vi allihop, fru talman, när vi kan. Men just i en pandemi, ett krig på det sätt som det är nu, tror jag att det hade varit bra om man hade hittat en bättre funktion för partierna där vi hade känt oss mer committade. I framtiden hoppas jag på det, fru talman.</p>",
    "intressent_id": "0246927519019",
    "rel_dok_id": "H801SoU14",
    "replik": "Y",
    "systemdatum": "2021-05-05 14:52:28"
  }
}