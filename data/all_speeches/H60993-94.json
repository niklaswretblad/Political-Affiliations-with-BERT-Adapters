{
  "anforande": {
    "dok_hangar_id": "5034193",
    "dok_id": "H60993",
    "dok_titel": "Protokoll 2018/19:93 Onsdagen den 15 maj",
    "dok_rm": "2018/19",
    "dok_nummer": "93",
    "dok_datum": "2019-05-15 00:00:00",
    "avsnittsrubrik": "Förstärkta återfallsförebyggande åtgärder vid villkorlig frigivning",
    "underrubrik": null,
    "kammaraktivitet": "ärendedebatt",
    "anforande_id": "2f241088-a487-e911-9121-901b0e9b71a0",
    "anforande_nummer": "94",
    "talare": "Louise Meijer (M)",
    "parti": "M",
    "anforandetext": "<p>Herr talman! Moderaterna är det parti som längst i Sveriges riksdag har stått för lag och ordning och varit det parti som under decennier har stått upp för att Sverige ska ha en politik där brott som begås i vårt rike ska få proportionerliga och rättvisa straff. Detta är jag stolt över, och jag är glad över att det numera verkar finnas en bredare enighet i denna kammare kring Moderaternas linje när det kommer till lag och ordning.</p><p> STYLEREF Kantrubrik \\* MERGEFORMAT Förstärkta återfalls-förebyggande åtgärder vid villkorlig frigivning</p><p>Vad gäller Adam Marttinens fråga angående om risk skulle kunna vara ett moment som är avgörande för den villkorliga frigivningen är Moderaternas besked att man absolut skulle kunna titta på detta. Samtidigt är det här ett område där det inte finns tvärsäkra svar. Enligt den utredning som ligger till grund för propositionen och enligt de remissinstanser som finns i utredningen kan det ibland vara svårbedömt och svårt att uppskatta om en risk kommer att realiseras eller inte. Denna intellektuella synpunkt tycker jag att man ska ha respekt för och iaktta när man utformar sin politik för huruvida risk ska tas i beaktande vid villkorlig frigivning.</p><p>Vi är som sagt beredda att se över och titta på detta. Vi säger inte villkorslöst ja, men vi säger heller inte tvärt nej. Det är viktigt att ta dessa synpunkter i beaktande, men det är också rimligt att, precis som i våra grannländer, till viss del kunna beakta risk.</p>",
    "intressent_id": "0616721755222",
    "rel_dok_id": "H601JuU25",
    "replik": "Y",
    "systemdatum": "2019-06-05 17:14:44"
  }
}