{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "e710d8e4-cca2-eb11-9152-901b0e9b71a8",
    "anforande_nummer": "10",
    "talare": "Charlotte Quensel (SD)",
    "parti": "SD",
    "anforandetext": "<p>Fru talman! Sverigedemokraterna är i stort sett nöjda med de åtgärder och stödpaket som regeringen har aviserat, speciellt för större företag som i många fall har kunnat tillgodose sig stöden på ett effektivare sätt än vad många småföretagare har kunnat göra. Men vi har kritiserat, och fortsätter att kritisera, regeringens oförmåga att ta hänsyn till de mindre företagens situation, som i denna kris ställer extra stora krav på dem. Både regelverk och byråkrati har i många fall gjort det svårt för utsatta företag att söka stöden som erbjuds.</p><p>Enligt en undersökning som riksorganisationen Företagarna har gjort har cirka 15 procent av de mindre företagen avstått från att söka stöd av rädsla för att bli återbetalningsskyldiga. Det är 15 procent som har behov av stöd och som nu har det svårt att överleva krisen. Orsaken är i många fall den ryckighet och otydlighet som regeringens politik har inneburit för företagarna.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Förmodligen är det inte bara jag som har blivit kontaktad av företagare som känner förtvivlan över de regelverk som de måste brottas med innan de ens kan söka stöden. Större bolag har ofta bättre grundförutsättningar att söka rätt stöd eftersom både resurser och kompetens många gånger finns inom bolagens egna väggar, och det förenklar ansökningsförfarandet betydligt. Hur är det tänkt att ett litet företag ska navigera i denna djungel av dynamiska företagsstöd, där regler och krav ändras lika ofta som vi här i riksdagen hanterar ändringsbudgetar?</p><p>Fru talman! Sverigedemokraterna menar att våra svenska företag förtjänar tydlighet och konsekventa besked. Småföretagarna behöver tid och ork för att fokusera på sina verksamheter. Att tillbringa dagarna med att googla efter förklaringar på stödåtgärder är inte att kickstarta Sverige, och det är inte heller det bästa sättet att vända den ökande arbetslösheten.</p><p>Många företagare lever i dag under svår stress. Det är osäkerhet om bolaget ska överleva. Det är skuldkänslor för att man inte har råd att behålla sin personal. Det är stress över privatekonomin.</p><p>Framförhållning och planering är en förutsättning när man driver ett företag. Vi har gång på gång kritiserat regeringens märkliga turer runt omsättningstappet och olika jämförelsemånader. Först krävde regeringen ett tapp på 30 procent, därefter 40, sedan 50 procent, för att sedan gå tillbaka till 40, och till sist är regeringen tillbaka på 30 procent omsättningstapp för att man ska få ta del av omställningsstödet.</p><p>Det är bra och helt nödvändigt att stöden förlängs, men vi menar att det vore mer lämpligt om den totala nettoomsättningen ska ha minskat med 30 procent eller mer för månaderna augusti-december som krav för att få ta del av stödet. Vi anser dessutom att samma förutsättningar även ska gälla för handelsbolag.</p><p>Fru talman! Sverigedemokraterna står bakom de beslut som under pandemin begränsar företagens rätt till statliga stöd samtidigt som företagen beslutar om exempelvis vinstutdelning till aktieägare, återköp av egna aktier eller andra värdeöverföringar. Ett företag som är ekonomiskt starkt nog att dela ut överskott till sina ägare kan inte vara i så dåligt skick att det samtidigt ska lyfta statliga stödåtgärder. Men det finns undantag, och ett av dem är fåmansbolag och förenklingsregeln kopplad till 3:12-regeln.</p><p>För många fåmansbolag är förenklingsregelns gränsbelopp en nödvändighet för att få privatekonomin att gå ihop. Det finns företagare som inte kan ta ut mer än till exempel 10 000 kronor i månadslön från sitt bolag och samtidigt behöver nyttja hela schablonbeloppet. Här är det inte lämpligt att ha samma regelverk för stora börsnoterade bolag som för små fåmansbolag. Vi anser att en bra lösning på detta helt enkelt är att undanta fåmansbolag från hela utdelningsbegränsningen.</p><p>För Sverigedemokraterna är det märkligt att den uppskjutna skatten ska bestraffas med förhöjd ränta i en tid av kris. Att anståndstiden är kopplad till en kostnad är rimligt för att stödet inte ska utnyttjas av företag som inte har behov av det. Men att lägga på företag som är i akut behov av stöd förhöjda kostnadsbördor ser vi som helt enkelt fel.</p><p>Att skjuta upp skatten är också ett risktagande för en del företag som lever på marginalerna. En företagare har sagt: Risken är att det blir som att kissa ned sig. Det blir varmt en stund, men sedan blir det värre.</p><p>Jag tror inte att man behöver ha varit företagare för att förstå den metaforen.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Vårt förslag innebär att företag ska ha möjlighet att amortera ned den uppskjutna skatten under tre år efter att anståndstiden har löpt ut. På så sätt minskar vi risken för att företag går i konkurs på grund av långsam återhämtning i kombination med stora skatteinbetalningar. Ingen vinner på att företag går i konkurs, där det dessutom kan bli staten som får ta stora delar av de kostnaderna.</p><p>Fru talman! Sverigedemokraterna ställer sig bakom regeringens förslag till att korttidsarbete förlängs under första halvåret. Men precis som Riksbanken och Finansinspektionen så sent som i går varnade oss för är det viktigt att inte dra tillbaka stöden för fort. I dag kan vi bara hoppas på att vi kommer igång med massvaccineringen och att vaccinerna ger oss fullgott skydd. Först då kan vi börja planera för en friare vardag.</p><p>Vi tror inte att det är någon större risk att arbetsgivarna fortsätter att hålla sin personal permitterad när ekonomin kommer igång igen. Tvärtom är det sannolikt att personalen kommer att behövas på plats på jobbet. Vissa företag kommer att ha det lättare att komma igång och få tillbaka sina kunder. Men för en del företag kommer det att ta längre tid att skala upp sin verksamhet. Vi förordar därför samma förlängning i tid som regeringen men utan avtrappning. </p><p>Fru talman! Det är ett välkänt faktum att det finns ett samband mellan aktivitet och resultat. Det vill säga att upprepar man ett agerande får man samma resultat. För att få ett annat resultat behöver man ändra sitt agerande.</p><p>Varför vill regeringen upprepa ett experiment som Alliansen redan har misslyckats med? Jag syftar på regeringens förslag till nedsättning av arbetsgivaravgiften för unga. Om jag inte minns fel avskaffade regeringen och finansminister Magdalena Andersson denna subvention 2016 och det på grund av att man ansåg att den var på tok för dyr och ineffektiv. Men nu anser alltså regeringen att den är så effektiv att man till och med tidigarelägger den.</p><p>Sverigedemokraterna är inte ensamma om att vara kritiska till detta förslag. Flera tyngre remissinstanser har invändningar mot regeringens förslag. Studier av Alliansens försök visar att reformen var mycket dyr och ineffektiv på många sätt.</p><p>Vi är inte kritiska till att arbetsgivaravgifterna sänks, tvärtom. Men vi är kritiska till att de sänks för vissa och inte för alla. Det är problematiskt. Staten bör alltid sträva mot konkurrensneutralitet. Att premiera företag som har en större andel unga i sin personalstyrka innebär att man samtidigt diskriminerar företag som har behov av en större andel äldre i sin personalstyrka.</p><p>Vi anser att det är en fråga för varje enskilt företag att sätta ihop sitt team på bästa sätt. Vi hade därför hellre sett att man sänkte arbetsgivaravgifterna motsvarande samma offentligfinansiella nettoeffekt men för alla arbetstagare, oavsett ålder.</p><p>I finansutskottets betänkande 2020/21:FiU20 förordade Sverigedemokraterna en minskning av de allmänna löneavgifterna med 25 procent för alla företag fram till juli i år. Vi är övertygade om att en sådan reform hade varit en bättre åtgärd för att fler ska ha ett jobb och en inkomst att leva på.</p><p>Avslutningsvis yrkar jag bifall till Sverigedemokraternas reservationer i båda betänkandena.</p>",
    "intressent_id": "0456680171315",
    "rel_dok_id": "H801FiU40, H801FiU42",
    "replik": "N",
    "systemdatum": "2021-04-23 09:57:19"
  }
}