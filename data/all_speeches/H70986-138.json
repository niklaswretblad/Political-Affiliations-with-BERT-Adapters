{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "(forts. från § 9) Fiskeripolitik (forts. MJU11)",
    "underrubrik": "",
    "kammaraktivitet": "",
    "anforande_id": "8ef00849-1986-ea11-9132-901b0eac4c78",
    "anforande_nummer": "138",
    "talare": "Roland Utbult (KD)",
    "parti": "KD",
    "anforandetext": "<p>Fru talman! Jag tackar Maria Gardfjell för svaret. Jag ställde frågan om ledamoten var intresserad av att stödja yrkesfisket och försöka påverka sin minister, vice statsminister Isabella Lövin, när det gäller frågan om ersättning för yrkesfiskare när det är torskfiskestopp i Östersjön. Det kan inte bli mer konkret än så. Jag skulle vilja ha ett svar på frågan om ledamoten över huvud taget är intresserad av att förbättra situationen för yrkesfiskarna. Det är min konkreta fråga. </p><p>En yrkesfiskare som är med om ett torskfiskestopp i Östersjön eller någon annanstans får alltså ingen a-kassa. De får ingen a-kassa om det inte är is eller storm på havet. Det är därför som ersättningen blir så liten, 10 000-15 000 kronor för ett halvår. Vem här, eller vem i vårt samhälle, skulle acceptera det och klara sig på den summan? Det finns ingen som gör det. Därför strävar de och kämpar väldigt mycket för att klara sin situation. </p><p>Det finns kanske möjlighet för ledamoten att uppmuntra till exempel kommunerna, vilket jag själv gör, att ta bort hamnavgiften för yrkesfiskarna. De får betala hamnavgift när båtarna ligger i hamn trots att de inte får fiska. Det är ganska mycket pengar, i alla fall för en yrkesfiskare som har 10 000-15 000 kronor på ett halvår. </p><p>Jag ber ledamoten om en ansats till att hon vill dessa yrkesfiskare, som drabbas av detta torskfiskestopp, väl.</p>",
    "intressent_id": "0237055280513",
    "rel_dok_id": "",
    "replik": "Y",
    "systemdatum": "2020-04-24 12:50:17"
  }
}