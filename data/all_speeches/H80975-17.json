{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "ee10d8e4-cca2-eb11-9152-901b0e9b71a8",
    "anforande_nummer": "17",
    "talare": "Åsa Westlund (S)",
    "parti": "S",
    "anforandetext": "<p>Fru talman! Jag tänker att en del av dessa företag trodde att krisen skulle bli djupare. Som tur var blev den inte det för svensk industri. Svensk industri har klarat krisen förhållandevis bra. Jag tror att detta spelade roll för många företags agerande.</p><p>Men jag blir väldigt provocerad av dessa utdelningar. Det blir jag verkligen, och jag tycker att det är någonting att tänka på framöver.</p><p>Hade vi haft mer tid på oss och hade det funnits regler på plats när vi gick in i krisen hade stöden såklart kunnat vara mer träffsäkra och gått mer snävt till bolag som haft större behov av dem. Så har vi inte kunnat jobba i denna kris, utan det har varit breda stöd som har varit tvungna att komma på plats fort. I längden tror jag verkligen att detta har gynnat svenska löntagare, framför allt genom att vi har kunnat hålla uppe sysselsättningen och också ekonomin i samhället.</p><p>Sedan tror jag inte att Ulla Anderssons förslag löser problemet, utan det är ett större problem som handlar mer om att man ska kunna gå på djupet i fråga om varje enskilt företag. Jag hoppas att Tillväxtverket kan göra mer av den varan, men vi vet också att det inte är helt enkelt att få ut stöden i tid.</p><p>Tack så mycket för frågan! Jag tror att vi fortsatt måste hålla debatten om detta vid liv, för det får inte bli så att företagen ser staten som sitt försäkringsbolag som alltid ska gå in med pengar när det går dåligt. Det är i första hand ägarnas ansvar.</p>",
    "intressent_id": "0802546764724",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}