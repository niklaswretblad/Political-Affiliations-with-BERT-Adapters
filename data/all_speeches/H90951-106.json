{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d965139e-2ab4-ec11-9167-901b0eac4c78",
    "anforande_nummer": "106",
    "talare": "Ebba Busch (KD)",
    "parti": "KD",
    "anforandetext": "<p>Fru talman! Kristdemokraterna har alltid haft ett speciellt engagemang för sjukvårdspolitiken. Vi menar att det säger mycket om samhällsgemenskapen hur man behandlar den som blir sjuk och den som blir gammal. Därför har det inte undgått oss att det i den här kammaren finns en skiljelinje mellan dem som har en vision för hur sjukvården ska kunna bli bättre och dem som slår ifrån sig ansvaret och säger: Sjukvården är ju landstingens problem - det får de sköta!</p><p>Den senare inställningen menar jag är politiskt vårdslös. Det vi har sett under pandemin stärker bara det som vi kristdemokrater har sagt: Vi behöver genomföra århundradets vårdreform. Vi behöver lägga ned landstingen och överföra helhetsansvaret för sjukvården till staten. Bara så kan vi skapa förutsättningar för jämlik och tillgänglig vård i hela landet.</p><p> STYLEREF Kantrubrik \\* MERGEFORMAT Partiledardebatt</p><p>Jag försvarar inte ett enda landsting, och inte heller korsfäster jag ett enda landsting. Det är liksom inte klockans fel att den går baklänges. Utan nationella vårdreformer kommer vårdköerna bara att växa; det är vad vi har lärt oss de senaste decennierna. Titta bara på hur det var när Göran Persson sköt till miljarder på miljarder för att korta vårdköerna! Det fick ingen mätbar effekt. När Alliansen införde strukturella vårdreformer halverades vårdköerna, och när Socialdemokraterna drog i den där reformbromsen fördubblades vårdköerna. De var alltså rekordlånga redan före pandemin, och man kan inte hantera krisen och de strukturella bristerna i välfärden och i vården med pandemirestriktioner.</p><p>Nu behövs en ny start för Sverige, där vi tar tag i vårdens och välfärdens problem, där vi avskaffar landstingen, där vi genomför århundradets vårdreform och där vi sätter patienterna och människovärdet i centrum.</p>",
    "intressent_id": "0512510717328",
    "rel_dok_id": "",
    "replik": "N",
    "systemdatum": "2022-04-04 17:19:57"
  }
}