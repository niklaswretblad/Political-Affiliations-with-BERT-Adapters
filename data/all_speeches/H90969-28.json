{
  "anforande": {
    "dok_hangar_id": "5120892",
    "dok_id": "H90969",
    "dok_titel": "Protokoll 2021/22:69 Fredagen den 18 februari",
    "dok_rm": "2021/22",
    "dok_nummer": "69",
    "dok_datum": "2022-02-18 00:00:00",
    "avsnittsrubrik": "Svar på interpellation 2021/22:276 om tillkännagivanden för att underlätta för jägare och sportskyttar",
    "underrubrik": "",
    "kammaraktivitet": "interpellationsdebatt",
    "anforande_id": "97835025-b1c7-ec11-9170-0090facf175a",
    "anforande_nummer": "28",
    "talare": "Sten Bergheden (M)",
    "parti": "M",
    "anforandetext": "<p>Fru talman! Jag tackar ministern för svaret, men svaret nämnde bara två tillkännagivanden.</p><p>Jag tänkte nu berätta för lyssnaren vilka tillkännagivanden vi har gett till regeringen och till ministern under de senaste två och ett halvt åren.</p><p>Vi har gett tillkännagivanden om att ta bort femårslicenserna vid ett flertal tillfällen.</p><p>Att man ska inrätta en viltmyndighet begärde vi första gången 2015 och nästa gång 2017. Det är fortfarande inte levererat.</p><p>Regeringen har ej flyttat licenshanteringen från polisen till viltmyndigheten.</p><p>Regeringen har ej lyckats korta ned handläggningstiderna för vapenlicenserna. De är fortfarande helt orimligt långa.</p><p>Vi har gett i uppdrag att implementera vapendirektivet på en miniminivå. Regeringen har obstruerat och i stället försökt överimplementera vapendirektivet.</p><p>Vi har gett i uppdrag att göra en total översyn av vapenlagstiftningen, fru talman.</p><p>Vi har begärt att regeringen ska ta bort \"synnerliga skäl\". </p><p>Vi också begärt att man ska underlätta licenshanteringen vid vapenbyte direkt hos vapenhandlaren, vilket skulle kunna innebära att vi minskar polisens arbete ytterligare i den här processen.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Vi har begärt en utökad vapengarderob.</p><p>Vi har begärt att man ska underlätta handeln för vapenhandlarna.</p><p>Vi har också begärt att man ska flytta tillsynsansvaret för skyttebanor från polisen till viltmyndigheten. I dag är svensk polis ute och mäter kornstorlek i grusgropar som är skyttebanor. Detta kan en annan myndighet göra. Polisen har viktigare saker att utföra. Detta är heller inte levererat.</p><p>Fru talman! Vi har begärt att man ska införa samma regler när det gäller EU:s vapenpass.</p><p>Vi också begärt att man ska se över hela vapenlagstiftningen i syfte att dela upp den i en del som gäller för jägare och skyttar och en del för grovt kriminella. Därigenom kan vi skärpa kraven ytterligare för grovt kriminella utan att det helt oproportionerligt spiller över på jägare och skyttar.</p><p>Allt detta, fru talman, har inte levererats. I dag tar ministern upp två saker här i kammaren, ljuddämpare och femårslicenser. Det är drygt 20 tillkännagivanden som regeringen har getts för att underlätta för landets jägare, skyttar och samlare.</p><p>Jag måste säga att det är med stor nonchalans och på ett helt oacceptabelt sätt den socialdemokratiska regeringen behandlar riksdagens tillkännagivanden när man så uppenbart struntar i de beslut som riksdagen har fattat. Man struntar i demokratiskt fattade beslut, fru talman. Det är mycket allvarligt i en demokrati som vår, framför allt då vi under den här mandatperioden firar 100-årsjubileum för demokratin här i Sverige.</p><p>Att regeringen struntar i demokratiskt fattade beslut är allvarligt och hör absolut inte hemma i demokratier som Sverige. De beslut som fattas här i Sveriges riksdag gäller för alla som bor och lever i detta land, och de ska även följas av den svenska regeringen. Här ser vi uppenbart att man har obstruerat och hoppat över detta.</p><p>Jag vill fråga ministern: Anser ministern att också regeringen ska följa riksdagens beslut?</p>",
    "intressent_id": "0828721176319",
    "rel_dok_id": "H910276",
    "replik": "N",
    "systemdatum": "2022-04-29 13:40:58"
  }
}