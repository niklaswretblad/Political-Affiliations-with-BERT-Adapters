{
  "anforande": {
    "dok_hangar_id": "5039173",
    "dok_id": "H7098",
    "dok_titel": "Protokoll 2019/20:8 Fredagen den 20 september",
    "dok_rm": "2019/20",
    "dok_nummer": "8",
    "dok_datum": "2019-09-20 00:00:00",
    "avsnittsrubrik": "Svar på interpellation 2018/19:308 om lagstiftningen kring könsdysfori",
    "underrubrik": "",
    "kammaraktivitet": "interpellationsdebatt",
    "anforande_id": "5339b672-63eb-e911-9128-901b0e9b71a0",
    "anforande_nummer": "9",
    "talare": "Mikael Oscarsson (KD)",
    "parti": "KD",
    "anforandetext": "<p>Herr talman! Detta är ett ämne som engagerar mig, och det är därför jag har ställt så många frågor.</p><p>Jag läste den artikel som regeringen gick fram med för ett år sedan om att man skulle sänka åldersgränsen för när ett barn utan att mamma och pappa ens känner till det ska kunna få operera sig i underlivet och göra om sitt kön från 18 till 15 år. Sedan kom för ett halvår sedan programmet <em>Uppdrag granskning</em>, och då tänkte jag, herr talman: Detta måste jag sätta mig in i. Jag jobbar normalt sett med försvarsfrågor, men som medmänniska med förmånen att få vara här i riksdagen och som förälder känner jag oro, på djupet.</p><p> STYLEREF Kantrubrik \\* MERGEFORMAT Svar på interpellationer</p><p>Det är nämligen så många det handlar om, och det handlar om barn och unga. Då måste försiktighetsprincipen gälla. Det var något jag tidigt fick lära mig när jag kom hit till riksdagen för 21 år sedan. Vet vi inte måste vi avvakta. Och detta måste absolut gälla när det handlar om våra barn.</p><p>Vi måste först titta lite på fakta. År 2001 var det 12 personer upp till 25 år som fick diagnosen könsdysfori. I går kom siffran för 2018 från Socialstyrelsen, och i samma ålderskategori var det 1 859 personer. Det har alltså ökat 155 gånger, eller 15 500 procent.</p><p>I sitt svar säger socialministern för det första att expertmyndigheterna kan ge mer precisa svar. Jag är ledsen att säga det, men några sådana finns inte. Jag vände mig med exakt samma frågor till riksdagens utredningstjänst. De var först positiva och sa att de skulle kunna få svar genom kontakt med Socialstyrelsen, men denna grundläggande information finns inte.</p><p>Därför måste jag fråga socialministern: Varifrån kommer detta? Vad var underlaget för ett år sedan? Jag såg i går att det ska komma en ny undersökning, men vad var egentligen grunden? Jag tror att många här i kammaren undrar detta.</p><p>Jag tror också att många, även bland svenska folket, lyssnade på <em>Lördagsintervjun</em> för en månad sedan. Då sa jämställdhetsministern, som för övrigt kommer hit alldeles strax för nästa interpellationsdebatt, att regeringen skulle gå vidare med detta. Hon argumenterade friskt en lång stund i radion för att vi skulle sänka åldersgränsen från 18 till 15 år. Hur ligger det egentligen till i dessa viktiga frågor?</p><p>Ministern säger också: \"Könsbekräftande medicinsk behandling vid könsdysfori har i ett flertal utländska och svenska studier visat sig reducera könsdysfori.\" När det gäller barn och unga finns det tyvärr ingen forskning över huvud taget som visar på detta.</p><p>Tvärtom har det kommit fram att det finns problem och biverkningar. Det har till exempel visat sig att risken för självmord är 19 gånger högre efter könskorrigerande behandling, enligt en studie som gjordes på alla som fick diagnosen könsdysfori i Sverige mellan 1973 och 2003. Man har också påvisat problem och biverkningar som sterilitet, benskörhet, hjärt och kärlsjukdom, olika cancerformer, ökad psykisk ohälsa och så vidare. Hur ska barn kunna ta ansvar för detta?</p>",
    "intressent_id": "0973782197017",
    "rel_dok_id": "H7C120190920ip",
    "replik": "N",
    "systemdatum": "2019-10-10 15:40:26"
  }
}