{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "50b377b8-bfe9-e911-9128-901b0e9b71a0",
    "anforande_nummer": "52",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Ja, här får vi ytterligare ett exempel på detta samarbete: Det är någon annans fel. Nu är det budgetkommunikationen som någon annan så att säga får ta ansvar för. Jag är egentligen inte så bekymrad över den splittrade kommunikationen. Jag är mer bekymrad över den splittrade budgeten, men det är en annan sak.</p><p>Emil Källström har i grunden rätt. Jag vänder mig till Emil Källström eftersom jag vet att Centerpartiet är engagerat i frågan om eget ägande och att Centerpartiet tycker att det här är viktigt. Detta är en fråga där vi länge har haft en gemensam hållning. Emil Källström är en klok person, som tycker att det är en viktig fråga. Jag är helt övertygad om detta. Det är därför jag är lite på här.</p><p>Samtidigt tycker jag att det blir problematiskt att låsa fast allting vid denna skatteöversyn. Då blir ju ingenting gjort på en massa år. Det är unga människor, förstagångsköpare, här och nu som inte får chansen att komma in.</p><p>En översyn av kreditrestriktionerna kan gå fortare. Man kan se över bolånetaket. Om man är rädd för att lösa upp restriktionerna för hela kollektivet kan man se över möjligheten, som många länder i vår omvärld gör, med startlån för förstagångsköpare. Det finns mycket att göra bortom skatterna. Det behöver inte vänta så länge.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2019-10-08 13:35:48"
  }
}