{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellationerna 2020/21:500, 501 och 513 om EU:s blyförbud och definitionen av våtmark",
    "underrubrik": "",
    "kammaraktivitet": "interpellationsdebatt",
    "anforande_id": "ef45481c-24cd-eb11-9156-901b0e9b71a8",
    "anforande_nummer": "10",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Jo, polletten har trillat ned, men det har den uppenbarligen inte gjort på minister Bolund. </p><p>Ett beslut har fattats, men vi kan fortfarande påverka genom att Sverige inte stöder EU-kommissionens planer på ett totalförbud mot bly i all ammunition, vilket just nu förbereds av Echa. Jag hoppas att minister Bolund förstår allvaret i det. Här behöver polletten trilla ned för ministern.</p><p>Fru talman! Jag undrar också om minister Bolund har läst definitionen av våtmark som står i förordningen. Det handlar inte om att inte jägare ska få jaga, säger ministern, men det kommer indirekt att bli så eftersom de inte kommer att kunna använda säker ammunition.</p><p>Fru talman! Statsrådet värnar om fåglar. Jag inser att jag inte kan föreslå ett utegångsförbud för tamkatter bara för att beräkningar visar att 13 miljoner fåglar tas av katter varje år i Sverige. Bland andra Naturskyddsföreningen hänvisar till dessa beräkningar. Enligt tidningen Forskning & Framstegs genomgång på området utrotar katter årligen 60 arter av fåglar och andra ryggradsdjur i världen.</p><p>Om statsrådet verkligen värnar så mycket om fåglar borde han kanske införa ett utegångsförbud för tamkatter i stället för att diskutera blyhagelförbud. De miljoner fåglar som dör på grund Sveriges 1,4 miljoner tamkatter är ändå tolv gånger fler än de sjöfåglar som dör av blyförgiftning i alla våtmarker i EU.</p><p> STYLEREF Kantrubrik \\* MERGEFORMAT Svar på interpellationer</p><p>Jag köper dock läget med tamkatterna. Jag gillar katter. Men jag undrar hur statsrådet tänker i detta.</p><p>Det kommer mycket konstigt som jag tycker att man måste reda ut, och det är många frågor som ministern inte har svarat på som jag gärna vill ha svar på.</p>",
    "intressent_id": "0358514648113",
    "rel_dok_id": "H8C120210326ip",
    "replik": "N",
    "systemdatum": "2021-06-14 17:21:21"
  }
}