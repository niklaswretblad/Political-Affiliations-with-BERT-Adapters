{
  "anforande": {
    "dok_hangar_id": "5114632",
    "dok_id": "H90944",
    "dok_titel": "Protokoll 2021/22:44 Måndagen den 13 december",
    "dok_rm": "2021/22",
    "dok_nummer": "44",
    "dok_datum": "2021-12-13 00:00:00",
    "avsnittsrubrik": "Kommissionens meddelande om en ny EU-skogsstrategi för 2030 ",
    "underrubrik": "",
    "kammaraktivitet": "ärendedebatt",
    "anforande_id": "9f9653a2-d085-ec11-9163-901b0eac4c70",
    "anforande_nummer": "115",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Jag tackar för frågan. Att skydda fjällskogarna har jättestor betydelse. Det är 100 mil sammanhängande skog. Det kallas internationellt för Sveriges Amazonas.</p><p>Jag blev väldigt glad över frågan om det inte är tillräckligt häftigt för Miljöpartiet att titta på hur man kan främja naturen i andra delar av landet. Absolut! Det är superhäftigt. Det är faktiskt så häftigt att det finns med i skogspropositionen, och det är tack vare Miljöpartiet.</p><p>Vi har lyft in i propositionen att det behövs en översyn av skogsvårdslagen för att sänka kravet på skogsbrukarna att plantera. Vi ska inte tvinga skogsägarna att plantera skog ända ut mot åkerkanten utan vi ska öppna för möjligheten att skapa bryn.</p><p>Tänk vad viktigt det skulle vara om alla skogsägare får möjligheten att skapa bryn mellan åker och skog. Det är viktigt för den biologiska mångfalden, för fågellivet, och det är otroligt bra för älgarna, som kanske får en bättre miljö. Ni vet att tallen är den sjätte godaste födan för en älg, men alla de andra sakerna som inte finns längre i skogen, risen, lövträden och så vidare, kommer att trivas bra i brynen. Då tror jag att skogsskadorna kommer att minska.</p><p>Det här är superhäftigt och verkligen någonting som Miljöpartiet driver på hårt.</p>",
    "intressent_id": "064711971110",
    "rel_dok_id": "H901MJU8",
    "replik": "Y",
    "systemdatum": "2022-02-04 16:40:03"
  }
}