{
  "anforande": {
    "dok_hangar_id": "5128316",
    "dok_id": "H90998",
    "dok_titel": "Protokoll 2021/22:98 Tisdagen den 19 april",
    "dok_rm": "2021/22",
    "dok_nummer": "98",
    "dok_datum": "2022-04-19 00:00:00",
    "avsnittsrubrik": "Svar på interpellation 2021/22:423 om folkmord och ofrivillig organskörd i Kina",
    "underrubrik": "",
    "kammaraktivitet": "interpellationsdebatt",
    "anforande_id": "e9d97b48-d9fe-ec11-9174-901b0e9b71a0",
    "anforande_nummer": "107",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Situationen för de mänskliga rättigheterna i Kina är fortsatt allvarlig, och Sveriges och EU:s ansträngningar för att uppmärksamma frågan i alla olika sammanhang fortsätter.</p><p>Som jag konstaterade tidigare fördömer regeringen alla former av handel med mänskliga organ var i världen det än sker. Det är självklart att det är fel; det behöver Markus Wiechel inte tvivla på. Det är inte bara fel utan helt förkastligt. Det är därför Sverige har varit så aktivt i förhandlingarna för att få fram Santiagokonventionen, eller Europarådets konvention mot handel med mänskliga organ. Detta gränsöverskridande arbete måste fortsätta.</p><p>När det gäller rapporterna om att oegentligheter förekommer vid organtransplantation i Kina har EU tagit upp detta med Kina i den dialog som finns om mänskliga rättigheter.</p><p>Den oroande utvecklingen i Xinjiang har tagits upp både Sverigebilateralt och EU-bilateralt. Som jag tidigare sa är folkmordskonventionen väldigt specifik, och man måste ha insamlade bevis. Därför är första steget att FN:s kommissarie för mänskliga rättigheter får access till Xinjiang, vilket hon inte har fått.</p><p> STYLEREF Kantrubrik \\* MERGEFORMAT Svar på interpellationer</p><p>Vi kommer att fortsätta att kräva detta och att ta upp dessa frågor, och jag delar Markus Wiechels upprördhet över de förfärligheter som sker.</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H910423",
    "replik": "N",
    "systemdatum": "2022-07-08 18:16:48"
  }
}