{
  "anforande": {
    "dok_hangar_id": "5016783",
    "dok_id": "H60933",
    "dok_titel": "Protokoll 2018/19:33 Onsdagen den 19 december",
    "dok_rm": "2018/19",
    "dok_nummer": "33",
    "dok_datum": "2018-12-19 00:00:00",
    "avsnittsrubrik": "Ekonomisk trygghet vid ålderdom",
    "underrubrik": null,
    "kammaraktivitet": "ärendedebatt",
    "anforande_id": "6c88f5f6-0623-e911-9118-901b0e9b71a0",
    "anforande_nummer": "9",
    "talare": "Barbro Westerholm (L)",
    "parti": "L",
    "anforandetext": "<p>Fru talman! Detta betänkande och denna debatt handlar om ekonomisk trygghet vid ålderdom. Jag märker att debatten går ganska långt utanför det vi ska debattera och börjar handla mer om allmänpolitik.</p><p>För Liberalernas del hade vi en sammanhållen budgetmotion gällande äldrepolitiken. Den har fallit i och med den budgetomröstning vi hade förra veckan, och därmed avstår vi, som brukligt är, från att välja något annat alternativ som inte stämmer med innehållet i vår budgetmotion. Detta håller vi fast vid.</p><p>Det är knepigt i denna debatt när vi bara ska diskutera en del av äldres ekonomi. Flera delar hamnar i andra utskott: skatteutskottet, socialutskottet, bostadsutskottet och så vidare.</p><p>Jag vill ändå ta detta lite mer sammanhållet i mitt anförande. I det här sammanhanget är pensionerna, inkomsterna för årsrika personer, en viktig del. Den andra är utgiftsdelen.</p><p>Pensionsgruppen arbetar ju med hur man ska hantera garantipensionen. I Pensionsgruppen - det blev senare riksdagens beslut - såg vi att detta var så viktigt för de människor, inte minst kvinnor, som inte hade samlat ihop tillräckligt med arbetslivspoäng. Men det är också viktigt att det ska löna sig att ha arbetat. Det är grundprincipen i vårt finansiellt stabila pensionssystem. Då måste man, samtidigt som man ser vad man kan göra för att förbättra garantipensionen, också se på hur man kan förbättra situationen för dem som har haft väldigt låga inkomster och kanske arbetat heltid hela livet. Det måste löna sig för dem att ha arbetat. </p><p>Detta är en svår nöt att knäcka, men jag vet att Pensionsgruppen kommer att göra det. </p><p>En fråga gäller detta med ett längre arbetsliv. Vi lever längre, och att höja pensionsåldern, som den i dagligt tal kallas, är en viktig del. De som vill och kan arbeta högre upp i åldrarna ska inte hindras från att göra det. Många mår till och med dåligt av att tvingas i pension när de inget hellre vill än att fortsätta ut i arbetslivet.</p><p>Sedan är det de som inte orkar för att de har tunga jobb. Då kommer vi in på ett annat utskotts område, för detta handlar om arbetsmiljö. Vi måste förbättra arbetsmiljön för dem som har tunga jobb, så att de orkar arbeta högre upp i åldrarna och också har möjlighet till vidareutbildning och karriär. Det är flera saker som behöver göras.</p><p> STYLEREF Kantrubrik \\* MERGEFORMAT Ekonomisk trygghet vid ålderdom</p><p>Sedan har vi beskattningen. Vi är på väg att jämna ut skatten här. Vi är alla överens om att detta är en viktig del. </p><p>Nu kommer vi till boendekostnaderna. Det mest pricksäkra sättet att hjälpa personer med låg pension är bostadstillägget. Vi i Liberalerna vill öka det med 500 kronor successivt fram till 2021, då det når en nivå på 7 000. Det är möjligt att det inte heller räcker med tanke på byggkostnaderna. Vi vill stimulera till flyttrörlighet. Allt fler årsrika personer vill ju flytta till något som är mindre och bekvämare, men kostnaderna för det kan dra iväg och överstiga kostnaderna för den bostad man redan har.</p><p>Då kommer vi in på beskattningsfrågor - reavinstskatt och så vidare - och det hör inte till detta utskotts område. </p><p>Liberalerna ser här att det är väldigt lite som gäller det här utskottet. Ja, vi har förändrat budgeten när det gäller garantipensionen. Vi anser att flyktingar och människor som kommer från andra länder ska få samma stöd som alla andra och inte särskiljas. Därför för vi över detta till försörjningsstödet. Det är alltså inte en försämring. Bostadstillägget har jag redan nämnt. </p><p>Fru talman! Det är många som vill debattera här i dag och helst hinna bli färdiga före kl. 11. Jag slutar därför här.</p><p>(Applåder)</p>",
    "intressent_id": "0363228965800",
    "rel_dok_id": "H601SfU2",
    "replik": "N",
    "systemdatum": "2019-01-28 15:14:34"
  }
}