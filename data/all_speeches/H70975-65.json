{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:282 om arbetsmiljö i naturområden med rovdjur",
    "underrubrik": "",
    "kammaraktivitet": "interpellationsdebatt",
    "anforande_id": "21d376cb-2d74-ea11-9134-0090facf175a",
    "anforande_nummer": "65",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Lars Beckman har frågat mig dels hur regeringens arbetsmiljöstrategi med en nollvision mot dödsolyckor och med förebyggande av arbetsplatsolyckor är förenlig med att arbetsgivaren inte kan påverka antalet vargar i ett område, det vill säga arbetsmiljön, dels vilka åtgärder genom exempelvis lagstiftning eller genom styrning av Arbetsmiljöverket jag avser att vidta för att förbättra det förebyggande arbetet mot arbetsplatsolyckor relaterade till rovdjur för personer som arbetar i skogen.</p><p> STYLEREF Kantrubrik \\* MERGEFORMAT Svar på interpellationer</p><p>Regeringens arbetsmiljöstrategi för åren 2016-2020 syftar till att ge arbetsmiljöarbetet en långsiktig inriktning, samtidigt som den innehåller konkreta åtgärder inom tre prioriterade områden. Sammantaget skapar strategin på detta sätt en plattform för det framtida arbetet och politikutvecklingen på området. Regeringen har gett Statskontoret i uppdrag att göra en utvärdering av strategin som styrmedel. Resultatet ska utgöra ett underlag för regeringens utformning av en ny arbetsmiljöstrategi.</p><p>Arbetsgivaren har ansvar för arbetsmiljön. De grundläggande kraven på arbetsgivarens ansvar för arbetsmiljön och arbetsmiljöarbetet läggs fast i lagstiftningen. I tillägg till lagstiftningen och tillsynen av denna har dock arbetsmarknadens parter viktiga uppgifter för att främja en god arbetsmiljö.</p><p>I propositionen <em>En hållbar rovdjurspolitik</em> från 2013 anges att varg och andra stora rovdjur ska ha gynnsam bevarandestatus samtidigt som tamdjurhållning inte påtagligt försvåras och socioekonomisk hänsyn ska tas.</p><p>Både människa och rovdjur ska kunna leva i Sverige. Därför är det viktigt att vi gör vad vi kan på alla plan för att det ska fungera så bra som möjligt. Vi måste ha en politik som värnar både människan och djuret.</p><p>Det systematiska arbetsmiljöarbetet ska bedrivas på alla arbetsplatser som en ständigt pågående process, där de centrala aktiviteterna utgörs av att undersöka arbetsmiljön, bedöma risker, vidta åtgärder och sedan följa upp att åtgärderna haft effekt.</p><p>Jordbruk, skogsbruk och fiske är olycksdrabbade branscher. Dessa branscher präglas bland annat av att många arbetar ensamma och att många olyckor sker i samband med användning av maskiner. Det förebyggande arbetsmiljöarbetet är viktigt. Den arbetsmiljölagstiftning som behövs finns på plats. </p>",
    "intressent_id": "0661583406713",
    "rel_dok_id": "H710282",
    "replik": "N",
    "systemdatum": "2020-04-01 17:31:45"
  }
}