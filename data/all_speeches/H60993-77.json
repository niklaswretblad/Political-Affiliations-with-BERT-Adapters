{
  "anforande": {
    "dok_hangar_id": "5034193",
    "dok_id": "H60993",
    "dok_titel": "Protokoll 2018/19:93 Onsdagen den 15 maj",
    "dok_rm": "2018/19",
    "dok_nummer": "93",
    "dok_datum": "2019-05-15 00:00:00",
    "avsnittsrubrik": "Förstärkta återfallsförebyggande åtgärder vid villkorlig frigivning",
    "underrubrik": null,
    "kammaraktivitet": "ärendedebatt",
    "anforande_id": "1e241088-a487-e911-9121-901b0e9b71a0",
    "anforande_nummer": "77",
    "talare": "Linda Westerlund Snecker (V)",
    "parti": "V",
    "anforandetext": "<p>Herr talman! Jag blir förvånad när Juno Blom baserar sin politik på olika upplevelser som Juno Blom har hört på olika anstalter. Jag tycker att det är bättre att basera sin politik på hur saker och ting faktiskt är.</p><p>Jag tror dock att vi är överens om att behandlingsprogrammen är oerhört viktiga.</p><p>Också utbildningen på anstalterna är viktig. Där skulle jag gärna se fler möjligheter till grundskoleutbildning men också till högskoleutbildning, något som Kriminalvården nu har börjat dra in på och stundtals inte erbjuder alls. Där tror jag att vi har ett stort och viktigt område att utveckla.</p><p>Herr talman! Jag tycker fortfarande inte att jag har fått svar på vad Juno Blom menar med att man automatiskt kan se fram mot villkorlig frigivning. Det finns ingen automatik i den villkorliga frigivningen, utan det sker en prövning för att se om det ska bli villkorlig frigivning eller inte. Jag tycker inte att vi politiker har den kompetens som krävs för att se det, utan det är personalen i Kriminalvården som har den kompetensen.</p><p>Min andra fråga, herr talman, är angående behandlingsprogram.</p><p>Vänsterpartiet har motionerat om att vi vill se ett behandlingsprogram för hedersvåld. De som har begått hedersvåld kanske inte passar in i det vanliga ROS-programmet för dem som begått sexualbrott eller andra våldsbrott. Vi vill se ett specialprogram för hedersrelaterat våld.</p><p>Herr talman! Jag skulle vilja veta hur Liberalerna ställer sig till det.</p>",
    "intressent_id": "0150118366721",
    "rel_dok_id": "H601JuU25",
    "replik": "Y",
    "systemdatum": "2019-06-05 17:14:43"
  }
}