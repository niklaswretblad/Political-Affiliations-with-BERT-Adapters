{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9477235a-6cad-ed11-917f-901b0eac4c70",
    "anforande_nummer": "158",
    "talare": "Margareta Cederfelt (M)",
    "parti": "M",
    "anforandetext": "<p>Herr talman! Låt mig fortsätta att läsa upp ur regeringens utrikesdeklaration: \"Att kvinnor exkluderas från utbildning, från arbetsliv eller på annat sätt förvägras rätten att delta i samhället, som just nu i bland annat Afghanistan, är en kränkning av deras mänskliga rättigheter. Den här regeringen kommer att driva ett strategiskt jämställdhetsarbete i bistånds- och utrikespolitiken.\" Vad har ledamoten Linnéa Wickman emot detta? Vad är det för fel på detta?</p><p>Det är en stor del av utrikesdeklarationen som handlar om kvinnor och kvinnors rättigheter. Att sedan den regering som har vunnit valet och fått medborgarnas förtroende inte använder Socialdemokraternas retorik kan väl ändå inte vara ett problem? Det är ju vad vi gör som räknas.</p><p>Jag hoppas att Linnéa Wickman också ser att kvinnors rättigheter är viktiga och måste tas till vara och stödjas.</p>",
    "intressent_id": "0970259744617",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}