{
  "anforande": {
    "dok_hangar_id": "5139639",
    "dok_id": "H909133",
    "dok_titel": "Protokoll 2021/22:133 Fredagen den 17 juni",
    "dok_rm": "2021/22",
    "dok_nummer": "133",
    "dok_datum": "2022-06-17 00:00:00",
    "avsnittsrubrik": "Tidigt kommunalt ställningstagande till vindkraft",
    "underrubrik": "",
    "kammaraktivitet": "ärendedebatt",
    "anforande_id": "4361bc67-3143-ed11-9177-901b0eac4c70",
    "anforande_nummer": "32",
    "talare": "Janine Alm Ericson (MP)",
    "parti": "MP",
    "anforandetext": "<p>Fru talman! Om man tror att man lägger fram en utredning om ekonomiska incitament på ett par månader är det inte så. Det är ett ganska långt förarbete. Jag kan garantera att vi har haft med det jobbet att göra.</p><p>Sedan lämnade vi som bekant regeringen därför att Centerpartiet var med och stödde en sverigedemokratisk budget. Det kan vi debattera mer en annan gång.</p><p>Jag förstår inte riktigt vad Rickard Nordin menar med att kommunpolitikerna får någonting som de kanske inte ville. Det är vindkraft man säger ja eller nej till. Man får vindkraftverk.</p><p>Miljöprövningar och allting sådant är naturligtvis otroligt viktiga. De kommer sedan efter. Där sparar vi också myndighetsresurser i väldigt stor utsträckning.</p><p>Jag hör att Rickard Nordin säger att han inte tror att det kommer att leda till mer vindkraft och mer ja från kommunala högerpolitiker. Men samma bedömning gör inte Sveriges Kommuner och Regioner, Småkom eller branschen.</p><p>De tror att det kommer att vara en väg som gör att det blir betydligt lättare. Därmed känner vi oss trygga i att det förslag som nu läggs fram hade varit en del i att få mer vindkraft på plats betydligt snabbare. Den behövs för klimatet, och det kan inte vänta.</p>",
    "intressent_id": "0316505710324",
    "rel_dok_id": "H901MJU28",
    "replik": "Y",
    "systemdatum": "2022-10-03 17:38:52"
  }
}