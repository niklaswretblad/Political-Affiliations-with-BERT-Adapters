{
  "anforande": {
    "dok_hangar_id": "5062380",
    "dok_id": "H709129",
    "dok_titel": "Protokoll 2019/20:129 Måndagen den 1 juni",
    "dok_rm": "2019/20",
    "dok_nummer": "129",
    "dok_datum": "2020-06-01 00:00:00",
    "avsnittsrubrik": "Svar på interpellationerna 2019/20:398 och 399 om stöd till regionala flygplatser",
    "underrubrik": "",
    "kammaraktivitet": "interpellationsdebatt",
    "anforande_id": "fc24fabc-0ebd-ea11-9135-901b0eac4c70",
    "anforande_nummer": "5",
    "talare": "Sven-Olof Sällström (SD)",
    "parti": "SD",
    "anforandetext": "<p>Fru talman! Jag vet inte riktigt om detta är alarmistiskt. Jag ringde Svenska regionala flygplatser i fredags och kollade detta med dem. 2 av deras 34 flygplatser är beredskapsflygplatser, och de får ersättning för att kunna vara öppna dygnet runt - 2 av 34. Mycket riktigt kan många av de andra också göra detta. De har jourlistor och liknande. Folk ställer upp på fritiden och ibland utan betalning för att kunna finnas på en jourlista, eller så har de andra lösningar. Men de får ingenting av staten för detta. Det är inte regeringen som ser till att vi har den beredskapen. Det ansvaret har de själva tagit i kommunerna. De har själva tagit det på dessa flygplatser. Här tycker jag faktiskt att regeringen måste gå in - det är alltså 2 av 34.</p><p>Organisationen Svenska regionala flygplatser har sänt en skrivelse till regeringen. Jag förmodar att ministern har fått den på sitt bord. Den är undertecknad av 34 kommunstyrelseordförande. Många tillhör ministerns parti, Socialdemokraterna. Vad säger du till dina kollegor, ministern - till Malin Svanholm i Kramfors, Sara Lundberg i Arvidsjaur eller Johan Persson i Kalmar? De har skrivit under denna skrivelse. De vill ha detta stöd. Vad säger du till dem? Vilket stöd ger du dem och deras kollegor landet runt? Hur ställer sig regeringen till deras vädjan om extra driftsbidrag och om att man ska utse alla regionala flygplatser till beredskapsflygplatser i detta läge?</p><p>Som jag sa tidigare är det två av dessa flygplatser som är beredskapsflygplatser, som kan ta emot dygnet runt och som planerar för det. De andra kan eventuellt lösa det. Men hur länge går det? Ja, det vet vi inte.</p><p>Vi står, som sagt, inför ett väldigt riskabelt läge. Vi kan få en brandsommar. Vi kan få coronautbrott. Då kan vi inte ha ett läge där flygplatserna i Sveg, Vilhelmina och så vidare är nedlagda. Det finns platser som man snabbt måste kunna nå med ambulansflyg och med brandflyg. Det gäller också Kalmar och andra platser, inte bara Norrland. Det finns även platser i södra Sverige som det kan vara komplicerat att nå med ambulansflyg, med ambulans och med brandflyg om man inte har tillgång till detta. Hur ska regeringen lösa det?</p><p>Det går att konstatera att regeringens beredskap när det gäller pandemin var bedrövlig. Det behöver vi inte diskutera. Det vet vi redan. Vi har sett resultatet. När det gäller beredskapen för de regionala flygplatserna och beredskapsflygplatserna är det samma sak. Det är inte bra i dag. Ska vi ha den beredskap som behövs i den här krisen behöver vi fler beredskapsflygplatser. Vi kan inte vänta på en utredning som ska redovisas den 25 juni, för den kommer inte att göra någonting åt detta i den akuta krisen - det är ju för framtiden. Nu behöver vi lösa detta för sommaren, och det behöver regeringen ta tag i.</p><p></p><p>Återigen undrar jag: Vad tänker ni göra? Vad avser regeringen att göra?</p>",
    "intressent_id": "0772402807013",
    "rel_dok_id": "H7C120200601ip",
    "replik": "N",
    "systemdatum": "2020-07-03 11:23:08"
  }
}