{
  "anforande": {
    "dok_hangar_id": "5110904",
    "dok_id": "H90919",
    "dok_titel": "Protokoll 2021/22:19 Torsdagen den 21 oktober",
    "dok_rm": "2021/22",
    "dok_nummer": "19",
    "dok_datum": "2021-10-21 00:00:00",
    "avsnittsrubrik": "Frågestund",
    "underrubrik": "En trygg uppväxt i familjehem",
    "kammaraktivitet": "frågestund",
    "anforande_id": "83e1d432-de4d-ec11-915f-901b0eac4c70",
    "anforande_nummer": "51",
    "talare": "Nicklas Attefjord (MP)",
    "parti": "MP",
    "anforandetext": "<p>Fru talman! I veckan kunde vi ta del av uppgifter om att barn, inte minst små barn, i allt högre grad placeras på institution eller HVB-hem. Från Göteborg rapporterades till exempel att deras längsta placering rörde barn som var mellan sju och nio år och som varit placerade på HVB-hem utan vårdnadshavare i mer än två år.</p><p></p><p>HVB-hem är ju lite av ett nödvändigt ont, men sett ur ett barns perspektiv är det extremt svårt att knyta an i en sådan miljö med ständiga personalbyten. Det är ett hem som i grunden inte är ett hem utan en institution.</p><p>Orsaken som kommunen, i det här fallet Göteborg, uppgav var att det blivit allt svårare för dem att hitta och rekrytera familjehem. Denna utveckling innebär att barn riskerar att inte få sina grundläggande rättigheter tillgodosedda.</p><p>Min fråga till statsrådet Lena Hallengren är: Hur ska vi i Sverige kunna garantera placerade barn en trygg uppväxt i familjehem?</p>",
    "intressent_id": "0965245623824",
    "rel_dok_id": "H9C120211021fs",
    "replik": "N",
    "systemdatum": "2021-11-25 11:56:09"
  }
}