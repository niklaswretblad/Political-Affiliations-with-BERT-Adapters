{
  "anforande": {
    "dok_hangar_id": "5096170",
    "dok_id": "H809117",
    "dok_titel": "Protokoll 2020/21:117 Fredagen den 30 april",
    "dok_rm": "2020/21",
    "dok_nummer": "117",
    "dok_datum": "2021-04-30 00:00:00",
    "avsnittsrubrik": "Svar på interpellation 2020/21:658 om folkmord på den uiguriska folkgruppen i Xinjiang",
    "underrubrik": "",
    "kammaraktivitet": "interpellationsdebatt",
    "anforande_id": "5b2aaf21-3a0b-ec11-9160-901b0e9b71a0",
    "anforande_nummer": "70",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! Det är tveksamt om Ann Lindes partivänner i brittiska Labour skulle uppskatta det som utrikesministern just nu redovisade, eller för den delen den nya Bidenadministrationens företrädare i USA. </p><p>Genom oviljan att se och erkänna det som är folkrättens värsta och mest avskyvärda brott mäler den svenska regering ut sig. Och det är inte första gången. </p><p>Samma beräknande realpolitik som vi nu ser ligger bakom vägran att erkänna seyfo, det armeniska folkmordet 1915, och Islamiska statens folkmord på kristna 2014. Det förstnämnda kallar utrikesministern för ett massövergrepp. Det senare talar hon inte om över huvud taget. </p><p>Fru talman! Detta är, hur man än vänder och vrider på det, att kompromissa med grundläggande värderingar om människovärde och humanitet. Men det är också att svika de svagaste och mest utsatta, nämligen offren för folkmord och deras familjer - alla de tusentals människor runt om i världen som har rätt till upprättelse och rätt till omvärldens fulla och odelade stöd. </p>",
    "intressent_id": "0201207390210",
    "rel_dok_id": "H810658",
    "replik": "N",
    "systemdatum": "2021-09-01 17:35:17"
  }
}