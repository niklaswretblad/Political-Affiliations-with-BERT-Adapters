{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "43c790c4-7aba-ec11-9167-901b0eac4c78",
    "anforande_nummer": "66",
    "talare": "Gudrun Nordborg (V)",
    "parti": "V",
    "anforandetext": "<p>Fru talman! Jag vill också att en spade ska benämnas som en spade. </p><p>Vi har en skala över olika former av våld och förtryck i vårt land och i världen, och <em>en</em> form är hedersrelaterat våld och förtryck. Det är delvis detsamma som det vi upplever i etniskt svenska miljöer, om man kan säga så, men det är också delvis annorlunda. Där måste vi särskilt vara vaksamma på vilket grupptryck och vilken ökad risk det kan handla om. Vi måste vara extremt noga med att skapa skydd för dem som vågar berätta om sin situation. Vi måste agera snabbt och hjälpa på ett kompetent sätt. </p><p>Där har vi inte tillräckliga kunskaper. Jag har nyligen läst Jämställdhetsmyndighetens genomgång av vårdnadsdomar, och där visar det sig att det inte tas på tillräckligt stort allvar när barn berättar om våld, inklusive hedersrelaterat våld. Ibland nonchaleras det helt. Det är förfärligt. </p>",
    "intressent_id": "0961483563503",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}