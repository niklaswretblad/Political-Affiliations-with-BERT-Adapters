{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Svar på interpellation 2021/22:125 om åtgärder för att få extra poliser",
    "underrubrik": "",
    "kammaraktivitet": "interpellationsdebatt",
    "anforande_id": "a57538a3-9595-ec11-916c-901b0e9b71a0",
    "anforande_nummer": "80",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag tackar ministern för svaret.</p><p>Frågan är hur man kunde låta det gå så långt. Det finns så få poliser och en så ökad gängkriminalitet i Sverige, inte minst i Stockholm. Haninge, som jag kommer från, är näst värst utsatt i hela landet vad gäller rån mot unga.</p><p>Jag är orolig, fru talman. Det är hela tiden skottlossningar och andra händelser. Inte bara jag är orolig, utan det är många som känner sig otrygga. Barn blir utsatta av andra ungar. De blir av med jackor och telefoner. De är utsatta för brott både morgon och kväll, på väg till skolan och på väg hem från skolan. Och det gör dem rädda för att gå ut igen. De sover dåligt och mår på det stora hela riktigt dåligt.</p><p>Fru talman! Vi kan inte ha det så här. Vi måste få ordning på Sverige och Stockholm nu. Vi måste få känna oss trygga där vi bor, när vi går till och från våra arbeten och till och från våra skolor. Gängkriminaliteten behöver stävjas nu. Hur kunde det gå så långt?</p><p>Antalet anmälda rån mot personer under 18 år har mer än fördubblats i Sverige under perioden 2015-2019. De som misstänks är i huvudsak 15-20 år gamla. Även den självrapporterade utsattheten för rån har ökat kraftigt bland ungdomar. En oroväckande utveckling kan ses när det gäller flickor utsatta för rån i Stockholmsområdet. De är rädda för att gå hem från bion, trots att de går tillsammans. De är rädda för att gå hem från träningen på kvällen, och de är rädda för att gå till och från sina kompisar. Poliserna har minskat i antal.</p><p>Ministern slår sig för bröstet och säger att det har blivit fler poliser, men det har också blivit fler invånare. Slår man ut antalet poliser på antalet invånare är det inte så stora siffror att skrika om.</p><p>Brottsligheten är Sveriges mest akuta samhällsproblem just nu. Den grova organiserade brottsligheten styr vissa områden i Sverige med järnhand. Brottsförebyggande rådets statistik visar på att Sverige ligger i topp när det kommer till dödligt skjutvapenvåld. </p><p>Vi pratar om historiska satsningar på polisen. Det är ändå en himla tur för Sverige att M-KD-SD-budgeten gick igenom så att det blir mer satsningar på höjda polislöner, mer pengar totalt till Polismyndigheten, en riktad satsning på fler övervakningskameror och på stärkt utvecklad teknisk förmåga hos polisen i form av bättre verktyg, teknik och fler anställda för att förbättra arbetet mot brottsligheten.</p><p>Men sådana saker tar tid. Det gäller också att följa upp dem så att de blir som man har tänkt sig. De olika insatserna som ministern pratar om låter fint, men ministern svarar egentligen inte på min fråga, fru talman, om hur ministern avser att säkerställa att målet om antalet poliser till 2024 uppnås. </p><p></p><p>Det rapporteras nu att kriminella gäng från Mälardalen håller på att ta över narkotikamarknaden i Sundsvall och Medelpad. Man säljer narkotika via Snapchat och Tiktok och andra sociala medier. Det medför våld och fler vapen, och allt yngre utnyttjas i droghandeln. Polisen säger att de ser allt fler ungdomar som dras in i den kriminella miljön, långt ned i åldrarna - runt 12 år. Så här kan vi inte ha det. Det måste bli möjligt att använda kameraövervakning och avlyssning mot barn under 15 år som misstänks för grova brott.</p><p>Gängen rekryterar 10-13-åringar. De har med sig vapen och annat till skolan. Vi behöver verktyg för att avbryta kriminaliteten och sätta in stödjande åtgärder för att förhindra att gängkriminaliteten biter sig fast. Det gäller att vända på varje sten.</p>",
    "intressent_id": "0866055333028",
    "rel_dok_id": "H910125",
    "replik": "N",
    "systemdatum": "2022-02-24 18:18:02"
  }
}