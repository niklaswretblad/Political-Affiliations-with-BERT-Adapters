{
  "anforande": {
    "dok_hangar_id": "5048350",
    "dok_id": "H70939",
    "dok_titel": "Protokoll 2019/20:39 Onsdagen den 27 november",
    "dok_rm": "2019/20",
    "dok_nummer": "39",
    "dok_datum": "2019-11-27 00:00:00",
    "avsnittsrubrik": "Statens budget 2020 Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "ed6ed504-f720-ea11-912c-901b0e9b71a8",
    "anforande_nummer": "114",
    "talare": "Helena Vilhelmsson (C)",
    "parti": "C",
    "anforandetext": "<p>Herr talman! Tack, Hampus Hagman, för frågan! Jag blir måhända delvis svaret skyldig. Eller rättare sagt: Jag misstänker att svaret står att finna lite grann i KD:s egen politik, för många av de reformer som Hampus Hagman nyss nämnde är gammal allianspolitik.</p><p>Jag kan inte säga annat än att i de kontakter som vi och jag har haft med småföretag är svaren allmängiltiga: Lättnader för att anställa är bra för Sveriges ekonomi. Det är bra för den enskilda personens plånbok att gå från arbetslöshet till arbete. Det är bra att öka konsumtionen, och det är bra för kommunens skattekronor.</p><p>Tiden får utvisa om dessa reformer har effekt. Men vi har som sagt tidigare varit överens om ganska många av dessa reformer.</p>",
    "intressent_id": "0903081277919",
    "rel_dok_id": "H701FiU1",
    "replik": "Y",
    "systemdatum": "2019-12-17 19:00:25"
  }
}