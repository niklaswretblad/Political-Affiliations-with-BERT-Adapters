{
  "anforande": {
    "dok_hangar_id": "5066345",
    "dok_id": "H8093",
    "dok_titel": "Protokoll 2020/21:3 Tisdagen den 8 september",
    "dok_rm": "2020/21",
    "dok_nummer": "3",
    "dok_datum": "2020-09-08 00:00:00",
    "avsnittsrubrik": "Operativt militärt stöd mellan Sverige och Finland",
    "underrubrik": "",
    "kammaraktivitet": "",
    "anforande_id": "2909c012-1c03-eb11-9146-901b0e9b71a8",
    "anforande_nummer": "21",
    "talare": "Försvarsministern Peter Hultqvist (S)",
    "parti": "S",
    "anforandetext": "<p>Fru talman! Varje land har sina geografiska förutsättningar. För baltiska stater blir det väldigt viktigt att vara med i Nato och i EU. Så är det. Det går att med logiska argument förklara också Norges medlemskap.</p><p>Ni känner alla till hur svensk och finsk historia har varit ända sedan 1900-talets början, med olika typer av konflikter och balanspunkter när det gäller Nato. Vi känner till bistånds- eller vänskapspakten - eller vad den nu hette - som Finland tvingades in i och en mjuk övergång mellan öst och väst.</p><p>Men vi kommer inte ifrån det svenska och det finska geografiska förhållandet och att en säkerhetspolitisk doktrinförändring skulle leda till ett helt annat spänningsläge, förmodat i negativ riktning. Man ska ha klart för sig att den press som Finland skulle utsättas för i det sammanhanget är något som vi inte ska underskatta i våra bedömningar.</p><p>Det vi nu försöker göra är helt enkelt att använda en metod där vi i praktiken fördjupar våra samarbeten och gör något i reell mening. Övning, interoperabilitet och operativ planering med Finland har faktiskt bidragit till att höja trösklar i reell mening.</p><p></p><p>Sverige upplevs av våra kollegor och representanter för olika Natoländer som en mycket intressant och attraktiv partner. Jag tror inte att de resonerar som att Sverige inte skulle vara berett att ta ansvar i en säkerhetspolitisk krissituation.</p><p>Däremot har varje land att ta ställning till vad det gör. Man ska också ha klart för sig att Nato är en bred allians med många olika intressen. Även inom Europeiska unionen kan vi se hur dessa olika intressen spelas ut. Snabbhet är alltså inte detsamma som tunga organisationer alla dagar.</p>",
    "intressent_id": "0937688366013",
    "rel_dok_id": "",
    "replik": "Y",
    "systemdatum": "2020-09-30 14:54:51"
  }
}