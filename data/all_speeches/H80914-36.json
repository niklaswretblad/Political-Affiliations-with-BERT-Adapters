{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:11 om inställda färjeturer",
    "underrubrik": "",
    "kammaraktivitet": "interpellationsdebatt",
    "anforande_id": "7f227c2c-fd0e-eb11-9146-901b0e9b71a8",
    "anforande_nummer": "36",
    "talare": "John Widegren (M)",
    "parti": "M",
    "anforandetext": "<p>Herr talman! Vi hade ett längre stopp under sommaren. Jag ser i papperet framför mig att färjan den 19 juli var inställd på grund av tekniskt fel. I juli månad inträffade också ett propellerhaveri. Under hösten - i september månad - inträffade ett tekniskt fel. Jag vet att färjan någon gång har ställts in på grund av dimma.</p><p>Det kan finnas många anledningar till att en färja står still, och det kan väl accepteras att en färja står still någon dag eftersom det finns problem. Men det får inte hända upprepade gånger, vilket har skett i detta fall.</p><p>Hur ser det ut med kapaciteten för utbytesfärjor eller lånefärjor? Har man någon kapacitet i Sverige i dag att flytta runt färjor för att lösa problemen när de uppstår under en så viktig tid som det var under sommaren? Det skulle jag vilja veta.</p><p>Som avslutning vill jag säga att det känns bra att ministern ser allvaret i detta och tar tag i frågan och tar den framåt. Ministern sa i sitt svar att han förutsätter att Trafikverket ser allvarligt på frågan, och jag förutsätter att även ministern ser allvarligt på frågan.</p>",
    "intressent_id": "025877594729",
    "rel_dok_id": "H81011",
    "replik": "N",
    "systemdatum": "2020-10-15 17:44:05"
  }
}