{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b665139e-2ab4-ec11-9167-901b0eac4c78",
    "anforande_nummer": "71",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! För mig är det helt obegripligt att Liberalerna trots att landet ser ut som det gör i dag, trots de resursbrister vi har i vården och i hela välfärden, trots att människor skjuts på gatorna och så vidare - Johan Pehrson räknade själv upp ett antal problem vi har i dag - fortsatt är beredda att så infernaliskt hårt stå fast vid enprocentsmålet. </p><p>Det handlar alltså om 60 miljarder om året. Det är 60 miljarder av svenska skattepengar som ska gå till andra länders medborgare. Hade alla de pengarna gått till fattiga barn i Jemen eller andra delar av världen kanske det hade varit en rimlig prioritering. Det kanske hade varit det. Men de gör inte det, utan väldigt mycket av de här pengarna går rakt ned i fickan på korrupta regimer. Väldigt mycket av pengarna har vi ingen aning om vart någonstans de tar vägen. Det är det som är problemet. </p><p>Det är klart att vi ska ta ett internationellt ansvar. Vi har ett moraliskt ansvar, och vi ska ta det. Men vi måste ta det med sunt förnuft och balans, och med tanke på hur vårt land ser ut i dag är det inte rimligt att skicka 60 miljarder rakt ut i ett svart hål. Det är inte rimligt. </p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}