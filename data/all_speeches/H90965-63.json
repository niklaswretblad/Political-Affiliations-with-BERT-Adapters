{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "53fad202-ccc0-ec11-9167-901b0eac4c78",
    "anforande_nummer": "63",
    "talare": "Rickard Nordin (C)",
    "parti": "C",
    "anforandetext": "<p>Fru talman! Vi har sagt att vi är beredda att lyssna på alla partier. Sedan får vi sätta oss ned tillsammans och se vad vi kan komma överens om. Det är så en förhandling och en diskussion fungerar. Jag sköter inte en förhandling här, i riksdagens talarstol. Det vore både olämpligt och djupt beklagligt.</p><p>Vi är beredda att sätta oss ned och lyssna på samtliga partier för att se vad man kan komma överens om - om man på riktigt vill komma överens. Det var så vi gjorde i energiöverenskommelsen och Energikommissionen tidigare. Men där valde Sverigedemokraterna ganska tydligt att skjuta ut sig, och Liberalerna och Vänsterpartiet gjorde detsamma. Vi övriga, de fem partier som blev kvar, satte oss ned och diskuterade för att se vad vi kunde finna enighet om.</p><p>Jag tror att det finns väldigt mycket som man kan finna enighet om. Inte minst vet jag att Sverigedemokraterna till exempel har följt upp det Centerpartiet gör när det kommer till lokal acceptans. Det är viktigt för oss.</p><p>Sedan vet jag att det finns en skiljelinje när det kommer till vad man bör samarbeta om och vilka partier man ska samarbeta med. Där tycker Centerpartiet att vi ska jobba i mitten och hålla ytterkantspartier utanför. Men jag är beredd att lyssna till oppositionen.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}