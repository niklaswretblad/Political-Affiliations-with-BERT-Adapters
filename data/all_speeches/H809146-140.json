{
  "anforande": {
    "dok_hangar_id": "5102230",
    "dok_id": "H809146",
    "dok_titel": "Protokoll 2020/21:146 Tisdagen den 22 juni",
    "dok_rm": "2020/21",
    "dok_nummer": "146",
    "dok_datum": "2021-06-22 00:00:00",
    "avsnittsrubrik": "Moderna tillståndsprocesser för elnät",
    "underrubrik": "",
    "kammaraktivitet": "ärendedebatt",
    "anforande_id": "a0ea50f7-3328-ec11-915b-901b0eac4c78",
    "anforande_nummer": "140",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Jag svarar gärna på den frågan också, men jag vill ändå bara för protokollets skull understryka att den förra frågan Rickard Nordin ställde var vad vi skulle göra med de förslag i utredningen som inte fanns med i propositionen. Den frågan besvarade jag.</p><p>Sedan vill jag bara understryka att de här förslagen halverar ledtiderna för vissa ledningsbyggen. För regionnäten kommer detta att halvera ledtiderna. Det är viktigt att vi minskar tiderna för lokalnät, för regionnät och för stamnät.</p><p>Det stämmer också att vi inte når ända fram på stamnätssidan med de här förslagen. Två år räknade utredaren Elisabet Falemo med att vi skulle kunna kapa med dem. Sedan är det av snittiden, inte av maxtiden. Det är väldigt olika förslag.</p><p>Jag nämnde i mitt anförande några förslag som vi har aviserat eller gått vidare med. Några av dem har vi varit överens om, exempelvis att anställa väldigt många fler handläggare på Energimarknadsinspektionen för att korta handläggningstiderna. Jag tror också att vi är överens om digitaliseringen av tillståndsprocesserna, som kommer att kapa rejält med tid. Svenska kraftnät har aviserat att de gör om sitt samrådsförfarande för att minska tiderna.</p><p> STYLEREF Kantrubrik \\* MERGEFORMAT Moderna tillstånds-processer för elnät</p><p>Jag tror dock att det kommer att behövas ytterligare insatser. Jag har noterat i debatten här i dag att några av partierna har kommit med konstruktiva förslag. Jag välkomnar det. Jag är beredd att arbeta med alla konstruktiva parter i riksdagen för att nå det här målet.</p><p>Jag kan också försäkra Rickard Nordin att om den här regeringen sitter kvar med stöd av Centerpartiet kommer vi att kunna lägga fram många bra förslag för att kapa ledtiderna för elnät.</p>",
    "intressent_id": "0744993950910",
    "rel_dok_id": "H801NU22",
    "replik": "Y",
    "systemdatum": "2021-10-08 14:34:25"
  }
}