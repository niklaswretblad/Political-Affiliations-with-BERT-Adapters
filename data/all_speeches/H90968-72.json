{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Frågestund",
    "underrubrik": "Rättssäker prövning av havsbaserad vindkraft",
    "kammaraktivitet": "frågestund",
    "anforande_id": "4fa228e8-3dc6-ec11-9170-0090facf175a",
    "anforande_nummer": "72",
    "talare": "Axel Hallberg (MP)",
    "parti": "MP",
    "anforandetext": "<p>Fru talman! Jag har noterat att regeringen häromdagen äntligen antog havsplanerna, som ska reglera verksamheten på svenskt vatten. Det är positivt att regeringen pekar ut en hög ambitionsnivå för havsbaserad vindkraft för framtiden. Men det är samtidigt oroväckande att ambitionsnivån här och nu bara handlar om 20 till 30 terawattimmar havsvind när vi vet att potentialen är så mycket större. </p><p>I vilket fall som helst finns det andra stora hinder för att utbyggnaden verkligen ska komma igång, och ett av dessa är rättsosäkra och dåligt fungerande lokala processer. Just därför lät den förra regeringen på initiativ av Miljöpartiet utreda hur det lokala inflytandet kunde förändras och göras mer rättssäkert. Men på regeringens propositionslista saknades förslag om detta, så jag undrar nu om regeringen kommer att agera för att göra den lokala processen bättre och mer rättssäker. </p>",
    "intressent_id": "0556755096938",
    "rel_dok_id": "H9C120220217fs",
    "replik": "N",
    "systemdatum": "2022-04-27 17:23:26"
  }
}