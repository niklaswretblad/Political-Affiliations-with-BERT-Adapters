{
  "anforande": {
    "dok_hangar_id": "5113326",
    "dok_id": "H90938",
    "dok_titel": "Protokoll 2021/22:38 Onsdagen den 1 december",
    "dok_rm": "2021/22",
    "dok_nummer": "38",
    "dok_datum": "2021-12-01 00:00:00",
    "avsnittsrubrik": "(forts. från § 16) Det nationella basutbudet av flygplatser (forts. TU4)",
    "underrubrik": "",
    "kammaraktivitet": "",
    "anforande_id": "ca4e2edb-4075-ec11-9168-901b0e9b71a8",
    "anforande_nummer": "129",
    "talare": "Maria Stockhaus (M)",
    "parti": "M",
    "anforandetext": "<p>Fru talman! Man ska komma ihåg att flyget generellt sett i världen står för en väldigt liten del av utsläppen. Utsläppen per personkilometer har också minskat kraftigt på senare år, och detta är en utveckling som fortsätter. SAS nya flygplan släpper ut 30 procent mindre än de flygplan som de ersätter, så det händer väldigt mycket även här och nu när det gäller att minska utsläppen från flyget.</p><p>Det som Swedavia var väldigt tydliga med när de var i utskottet, vilket också går att läsa i den lilla del av rapporten som vi faktiskt har sett, var att tillgängligheten till resten av landet riskerar att minska om man inte bygger ut Arlanda och lägger ned Bromma. Det är de väldigt tydliga med. Vd:n på Swedavia har också varit väldigt tydlig med att de efterlyser politiska beslut för att fortsätta att utveckla Arlanda. En del förändringar kan göras inom bolaget, men det krävs politiska beslut för Arlandas utveckling.</p><p> STYLEREF Kantrubrik \\* MERGEFORMAT Det nationella bas-utbudet av flygplatser</p><p>Jag misstänker att Miljöpartiet är anledningen till att Arlandarådets rapport ligger i en byrålåda och att man inte har fått uppdraget att utveckla Arlanda. Där är Swedavia oerhört tydliga: Får man inte detta uppdrag och Bromma stängs minskas tillgängligheten till resten av landet.</p><p>Det vill inte vi se. Vi tror på att det finns en framtid för en citynära flygplats i Stockholm, inte minst när elflyget kommer.</p><p>Även inför 2038 och inför ett eventuellt nedläggningsbeslut tror jag att vi behöver titta noga på hur flygmarknaden ser ut då och hur framtiden för flyget ser ut i det läget.</p>",
    "intressent_id": "0932000030511",
    "rel_dok_id": "",
    "replik": "Y",
    "systemdatum": "2022-01-14 14:50:42"
  }
}