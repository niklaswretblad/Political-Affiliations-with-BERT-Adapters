{
  "anforande": {
    "dok_hangar_id": "5101435",
    "dok_id": "H809142",
    "dok_titel": "Protokoll 2020/21:142 Onsdagen den 16 juni",
    "dok_rm": "2020/21",
    "dok_nummer": "142",
    "dok_datum": "2021-06-16 00:00:00",
    "avsnittsrubrik": "Riktlinjer för den ekonomiska politiken och Vårändringsbudget för 2021 samt extra ändringsbudget - förstärkt nedsättning av arbetsgivaravgifterna för 19-23-åringar under juni-augusti 2021",
    "underrubrik": "",
    "kammaraktivitet": "ärendedebatt",
    "anforande_id": "b5f9f9f3-b922-ec11-915b-901b0eac4c78",
    "anforande_nummer": "7",
    "talare": "Åsa Westlund (S)",
    "parti": "S",
    "anforandetext": "<p>Fru talman! Jag tackar Ulla Andersson för frågan. </p><p>Det är givetvis helt omöjligt för mig att kommentera bakgrunden till alla de besparingar som Ulla Andersson räknar upp. Själv bor jag i Region Stockholm. Jag vet att Region Stockholm går med stora överskott men ändå varslade människor under pandemin av politiska skäl. Det var en medveten politisk prioritering av högerstyret.</p><p>Jag kan inte gå igenom hur det ser ut i alla andra delar av landet, men jag har läst de rapporter som säger att kommuner och regioner har haft en god ekonomisk situation jämfört med under tidigare kriser och faktiskt också jämfört med många andra år.</p><p>Kommuner och regioner har också varit hjälpta av den övriga krispolitiken i och med att arbetslösheten inte har ökat så mycket som den annars hade gjort. Det kan man också se i att det antal som behöver försörjningsstöd inte har ökat lika mycket som kommuner och regioner hade förväntat sig i denna situation.</p><p>Det finns mycket vi behöver göra tillsammans. En av dem är att opinionsbilda för att få fler människor att vilja ha ökad jämlikhet i vårt samhälle och mer pengar till välfärden. Det här tror jag att Socialdemokraterna kan göra tillsammans med Vänsterpartiet och alla andra som vill ha ett sådant samhälle.</p><p>Jag tror dock inte att alla människor är beredda att betala högre skatt, särskilt inte med kort framförhållning. Jag delar inte Vänsterpartiets syn att lösningen alltid är att höja skatten. Det finns fler lösningar: Vi ska få fler i arbete, använda resurserna väl och använda pengarna på rätt sätt. Men även skattehöjningar kan komma i fråga om vi ska klara välfärden framöver.</p>",
    "intressent_id": "0802546764724",
    "rel_dok_id": "H801FiU20, H801FiU21",
    "replik": "Y",
    "systemdatum": "2021-10-01 15:18:12"
  }
}