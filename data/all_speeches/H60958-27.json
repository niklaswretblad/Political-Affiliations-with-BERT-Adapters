{
  "anforande": {
    "dok_hangar_id": "5023486",
    "dok_id": "H60958",
    "dok_titel": "Protokoll 2018/19:58 Fredagen den 1 mars",
    "dok_rm": "2018/19",
    "dok_nummer": "58",
    "dok_datum": "2019-03-01 00:00:00",
    "avsnittsrubrik": "Svar på interpellation 2018/19:75 om oberoende rättsväsende och fria medier",
    "underrubrik": null,
    "kammaraktivitet": "interpellationsdebatt",
    "anforande_id": "bc07dcd6-e14f-e911-911c-0090facf175a",
    "anforande_nummer": "27",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag tackar statsrådet för den europeiska tour han har gett oss ut på. Låt mig bara turnera det tillbaka.</p><p>Jag delar fullt ut bedömningen när det gäller Polen. Det kan jag också göra därför att Moderaternas systerparti är det största oppositionspartiet i Polen, liksom Moderaterna är i Sverige.</p><p>När det gäller Ungern är det ingen tvekan om att vi också oroar oss över utvecklingen. Det är även därför vi markerar mot Fidesz.</p><p>Däremot är det intressant, fru talman, att Morgan Johansson när han går ut och tittar på den europeiska kartan glömmer bort ett land som Rumänien, där socialdemokraterna styr med ett liberalt parti och nu ägnar sig åt att upphäva korruptionslagar.</p><p>Jag tror att vi alla har en liten byk att tvätta i den europeiska familjen. Vi försöker att göra det från vår sida.</p><p>Fru talman! När man från socialdemokratiskt håll säger att den öppna demokratin står på spel när Moderaterna är villiga att bilda regering med ett, två, tre eller fyra andra borgerliga partier och när man säger att man med januariavtalet - det vill säga 73-punktsprogrammet - har stått upp för ett samhälle med fria medier och ett oberoende rättsväsen gräver man en rätt djup dikesrand mellan en regering som i vissa sammanhang påstår sig vara en samarbetsregering och det största oppositionspartiet.</p><p>Därför, fru talman, finns det anledning att avsluta denna interpellationsdebatt med att än en gång upprepa uppmaningen till regeringen, som här är företrädd av Morgan Johansson: Lugna ned er! Sänk tonläget! Inse vad det är ni säger!</p>",
    "intressent_id": "0980681611418",
    "rel_dok_id": "H61075",
    "replik": "N",
    "systemdatum": "2019-03-26 17:12:15"
  }
}