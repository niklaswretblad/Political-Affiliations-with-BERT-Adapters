{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "ccc561ee-2d03-eb11-9146-901b0e9b71a8",
    "anforande_nummer": "8",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Herr talman! Det är nu två år till nästa riksdagsval. Jag tänker mycket på det, och jag tror att det är många i den här kammaren som tänker mycket på det. Det är inget konstigt med det; sådana är demokratins regler.</p><p> STYLEREF Kantrubrik \\* MERGEFORMAT Partiledardebatt</p><p>Samtidigt önskar jag att vi kunde tänka mer på morgondagens värld än på morgondagens valrörelse. Vi lever just nu i tre pågående globala kriser. Det är coronakrisen och klimatkrisen - och så har vi demokratikrisen, det vill säga det faktum att yttrandefrihet kringskärs, liksom domstolars självständighet, och att oppositionella mördas i länder nära oss. Trollfabriker och makthungriga populister pumpar ständigt ut budskapen att demokratier som Sverige håller på att kollapsa, att vanliga politiker är dåliga, att folket ska drain the swamp och att de som i stället kliver fram med triumferande leenden är så kallade starka ledare.</p><p>Demokratin har sina svagheter. Det kan bli otydliga kompromisser. Det kan ta tid att få alla med på båten. Det kan verka obegripligt för den med kunskaper varför ingenting händer när alla vet vad som ska göras. Men jag är rädd att människor i dag som har privilegiet att leva i en demokrati inte har tänkt igenom vad som är alternativet. Om vi tittar i historieböckerna ser vi sida upp och sida ned med namnen på så kallade starka ledare som har lett oss till världskrig, till folkmord och till att hela länder kollapsar när diktatorn väl kastas av tronen.</p><p>Demokratin har skönhetsfläckar. Men som Winston Churchill sa: Det är den sämsta styrelseform som har prövats, bortsett från alla andra styrelseformer som har prövats genom tiderna.</p><p>Herr talman! Vid den här tiden för två år sedan hade det gått några veckor sedan Greta Thunberg satte sig utanför Riksdagshuset. Hennes skolstrejk för klimatet har nu lett till att miljoner barn och ungdomar över hela världen har slutit upp för att kräva sin rätt - rätten till en framtid utan dödsbringande orkaner, värmeböljor, havsnivåhöjning, torka och skyfall. Barnen kräver långsiktighet och agerande <em>nu</em>.</p><p>Sedan IPCC:s första rapport kom 1990 har världen släppt ut mer koldioxid än vi totalt sett hade gjort före 1990. Om coronakrisen kom överraskande kan ingen säga att klimatkrisen gjorde det. Men makten har ständigt haft andra prioriteringar; det har alltid kommit en valrörelse emellan. Jag skäms å alla vuxnas vägnar inför våra barn.</p><p>När vi nu återstartar Sverige och världen efter coronakrisen måste vi lyfta blicken. Vi ska ha bättre vård och omsorg, vi ska ha ett tryggare och mänskligare samhälle, vi ska bekämpa kriminaliteten och vi måste snabbt bygga oss ut ur vårt fossilberoende.</p><p>Men vi behöver också fokusera på den tredje krisen: demokratikrisen. Vi behöver öppna för en debatt om vilket ansvar och vilka möjligheter vi alla har som medborgare, för jag är orolig över att den generation som nu växer upp förlorar hoppet om oss vuxna och om politiken som verktyg för förändring. I längden är det ett hot mot demokratin. Unga ska känna att politiken inte är problemet, utan lösningen.</p><p>Jag är övertygad om att ungas tilltro till det politiska systemet skulle öka om de fick delta i det. Miljöpartiet vill se en sänkning av rösträttsåldern till 16 år. Det skulle innebära att förstagångsväljarna i snitt är 18 år på valdagen och inte som i dag, 20 år. Att inkluderas i demokratin genom att få rösta och kandidera i val skulle också öka chanserna att unga väljer partipolitiken som kanal för sitt engagemang i stället för att som i dag välja bort den.</p><p>Är då en 16-åring mogen att sätta sig in i politiken? Ja, det är mycket som talar för att det är just våra ungdomar som har förmågan att tänka långsiktigt. När Storbritannien röstade om brexit var det de äldre som med knapp majoritet bestämde över den framtid som tillhör de yngre. Fridays for Future-rörelsen har visat med all önskvärd tydlighet att barn kan ta vuxenansvar när vuxna inte kan det.</p><p> STYLEREF Kantrubrik \\* MERGEFORMAT Partiledardebatt</p><p>Herr talman! Världen behöver framtidstro i dag. Lika viktigt som att vi sätter kurs mot ett bättre samhälle är det att vi gör det tillsammans och med en känsla av gemensamt ansvar och gemensam möjlighet.</p><p>(Applåder)</p>",
    "intressent_id": "0911490574010",
    "rel_dok_id": "",
    "replik": "N",
    "systemdatum": "2020-09-30 17:02:41"
  }
}