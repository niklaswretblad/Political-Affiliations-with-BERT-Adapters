{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "8802c8c4-772b-ec11-915b-901b0eac4c78",
    "anforande_nummer": "77",
    "talare": "Joar Forssell (L)",
    "parti": "L",
    "anforandetext": "<p>Fru talman! Tack, Lars Adaktusson, för svaret! Jag delar verkligen uppfattningen att vi människor som bor i den rikare delen av världen och vi som åtnjuter en mycket stor frihet behöver ställa upp för andra. Det är därför det är så viktigt att vi har ett stabilt och generöst bistånd från Sverige. Enprocentsmålet tycker jag och Liberalerna är en självklarhet.</p><p>Fru talman! Jag delar också uppfattningen att det i grunden också är kristna värderingar och kristdemokratiska värderingar att hjälpa andra och att ställa upp för andra i världen på det sättet. Men en sak som har lett till att biståndet i den politiska debatten har angripits är att man på olika sätt vill bredda det och använda det till fler och fler saker. Att bygga fängelser är kanske en sådan sak som skulle riskera att gröpa ur det bistånd som går till exempelvis humanitär hjälp och att bygga demokrati och jämställdhet.</p><p>Jag undrar ändå, fru talman, återigen: Kan vi lita på ett stabilt bistånd som går till biståndets kärnvärden?</p>",
    "intressent_id": "0980092192122",
    "rel_dok_id": "",
    "replik": "Y",
    "systemdatum": "2021-10-12 18:17:06"
  }
}