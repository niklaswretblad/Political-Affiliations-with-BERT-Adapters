{
  "anforande": {
    "dok_hangar_id": "5044836",
    "dok_id": "H70925",
    "dok_titel": "Protokoll 2019/20:25 Torsdagen den 24 oktober",
    "dok_rm": "2019/20",
    "dok_nummer": "25",
    "dok_datum": "2019-10-24 00:00:00",
    "avsnittsrubrik": "Statsministerns frågestund",
    "underrubrik": "Tidsplan för lagförslag om tillträdesförbud",
    "kammaraktivitet": "statsministerns frågestund",
    "anforande_id": "1cea9a67-2106-ea11-9126-901b0eac4c70",
    "anforande_nummer": "33",
    "talare": "Ebba Busch Thor (KD)",
    "parti": "KD",
    "anforandetext": "<p>Fru talman! Inte i dag, inte i morgon, men en dag. Så låter det.</p><p>Det är samma ord som den 21-åriga flickan som jobbade i butiken i Kortedala fick höra av de kriminella som höll fast henne och sa: Inte i dag, inte i morgon, men en dag när du går hem kommer vi att våldta dig. Det är samma män som dyker upp i butiken varje vecka.</p><p>Förslaget om tillträdesförbud ligger i en byrålåda på Justitiedepartementet, färdigt, utrett. Förslaget är remitterat och klart, och det har varit så i närmare ett halvår. Återigen får vi svart på vitt, rätt ifrån statsministern, fru talman, att när regeringen vill få något gjort, då kan man göra det. Vi har sett det med amnestilagen, som Ulf Kristersson debatterade tidigare, och vi har sett det i fråga om värnskatten, men för att säkerställa en grundläggande trygghet och att man inte ska bli utsatt för den typen av trakasserier bara för att man driver hederlig handel händer inget.</p>",
    "intressent_id": "0512510717328",
    "rel_dok_id": "H7C120191024sf",
    "replik": "N",
    "systemdatum": "2019-11-13 15:26:03"
  }
}