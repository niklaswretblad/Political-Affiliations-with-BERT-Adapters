{
  "anforande": {
    "dok_hangar_id": "5036696",
    "dok_id": "H609106",
    "dok_titel": "Protokoll 2018/19:106 Måndagen den 17 juni",
    "dok_rm": "2018/19",
    "dok_nummer": "106",
    "dok_datum": "2019-06-17 00:00:00",
    "avsnittsrubrik": "Utökad fredsplikt på arbetsplatser där det finns kollektivavtal och vid rättstvister ",
    "underrubrik": null,
    "kammaraktivitet": "ärendedebatt",
    "anforande_id": "0f8ec400-48ca-e911-9123-901b0eac4c78",
    "anforande_nummer": "63",
    "talare": "Jonas Sjöstedt (V)",
    "parti": "V",
    "anforandetext": "<p>Fru talman! Det finns ett logiskt glapp i regeringens argumentation. Det är något som gör att detta inte håller ihop. Själva anledningen till att Hamnarbetarförbundet gick i konflikt var att man <em>ville</em> ha ett kollektivavtal. Det var därför Hamnarbetarförbundet strejkade. Man ville ju ha ett kollektivavtal. Man ville ha samma rättigheter som Transport hade i Göteborg. Det går att diskutera om man får det med detta slags avtal, men det var detta man ville uppnå.</p><p>Regeringen tar då fram en lagstiftning som den tror ska försvåra den typ av konflikter som sker för att man vill ha ett kollektivavtal precis som andra förbund. Detta håller inte ihop, Ylva Johansson. Det är faktiskt precis tvärtom.</p><p>Den stora ironin i allt detta är att denna lagstiftning sannolikt inte ens påverkar den här typen av konflikter, eftersom Hamn strejkade för att få ett kollektivavtal.</p><p>Det här håller inte ihop. Ni gick arbetsgivarnas ärenden. Ni lyssnade väl på dem. De sa: Kväs det där lilla uppkäftiga Hamnarbetarförbundet i Göteborg! Och så är ni där och skruvar i konflikträtten på det sättet. Jag tycker inte att vi ska göra det. Jag tycker inte att det finns ett problem att lösa. Problemet löstes egentligen tack vare konflikträtten - tack vare att Hamn kunde se till att få det här kollektivavtalet. Jag tycker att det är bra.</p>",
    "intressent_id": "0383111552218",
    "rel_dok_id": "H601AU13",
    "replik": "Y",
    "systemdatum": "2019-08-29 12:30:58"
  }
}