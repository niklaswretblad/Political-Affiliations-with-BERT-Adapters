{
  "anforande": {
    "dok_hangar_id": "5005913",
    "dok_id": "H6099",
    "dok_titel": "Protokoll 2018/19:9 Torsdagen den 18 oktober",
    "dok_rm": "2018/19",
    "dok_nummer": "9",
    "dok_datum": "2018-10-18 00:00:00",
    "avsnittsrubrik": "Allmänpolitisk debatt (forts. från prot. 8)",
    "underrubrik": "Sjukvård och välfärdsfrågor",
    "kammaraktivitet": null,
    "anforande_id": "6300486f-80e6-e811-910f-901b0eac4c70",
    "anforande_nummer": "39",
    "talare": "Karin Rågsjö (V)",
    "parti": "V",
    "anforandetext": "<p>Fru talman! S:t Göran är ett jättebra sjukhus. Det var det även innan Capio tog över. Det handlar också om demografin som finns runt om.</p><p>Om vi tittar på de övriga sjukhusen i alliansstyrda Stockholms läns landsting - det stod om Södersjukhuset i dag, i går stod det om Karolinska och så vidare - ser det annorlunda ut. Det är politiskt styrda sjukhus, men de är felstyrda eftersom man har satsat alldeles för lite på landstingssjukvården mot vad man hade kunnat göra.</p><p>När det gäller sjukvårdsförsäkringarna kan vi ta USA som exempel. Vi är absolut inte där ännu. Men om man öppnar fler dörrar för den privata marknaden, för vårdbolagen som allierar sig med försäkringsbolagen - det är inget snack om att den länken finns - tror jag att vi kommer att se en ännu mer tudelad marknad än i dag.</p><p>Om man har en sjukvårdsförsäkring går man före. Då ringer man den specifika vårdcentralen som ägs av ett specifikt vårdföretag, och sedan går man före i kön.</p>",
    "intressent_id": "0246927519019",
    "rel_dok_id": null,
    "replik": "Y",
    "systemdatum": "2018-11-12 14:40:25"
  }
}