{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Svar på interpellation 2018/19:281 om butiksstölder",
    "underrubrik": "",
    "kammaraktivitet": "interpellationsdebatt",
    "anforande_id": "b7176de4-efe5-e911-9128-901b0e9b71a0",
    "anforande_nummer": "10",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag träffade ett antal Icahandlare för en tid sedan. Inom Ica finns ett nätverk med handlare som bland annat diskuterar trygghetsfrågor. Det var mycket intressant; jag skulle säga att vi har en bra dialog med handeln och med branschen om detta.</p><p>Jag får ungefär samma bild som David Josefsson har när det gäller en del ställen. Jag kan direkt säga att vi inte kan acceptera att det finns kriminella som ser kvartersbutiken som sitt eget lokala skafferi där de bara kan gå in som de vill och hämta mat eller annat. Icahandlarna vittnade om att det finns exempel på sådant, och det är naturligtvis helt oacceptabelt.</p><p>Jag redovisade i mitt svar de åtgärder vi vidtagit. Det rör sig förstås om den stora expansion av rättsväsendet totalt sett som vi är mitt inne i. Det handlar om ökad polisiär närvaro - vi har satt upp målet om 10 000 fler anställda till 2024.</p><p>I somras noterade jag att Polismyndigheten gick upp över 31 000 anställda, vilket är den högsta siffran någonsin. Polisen har aldrig haft fler anställda än vad man har just nu. För varje halvår som går kommer också fler poliser ut från de nästan tredubblade polisutbildningskullar som vi nu har. Detta innebär att vi för varje halvår som går kommer att få ny påspädning av poliser som kommer ut. De kommer att kunna ägna sig bland annat åt denna typ av kriminalitet.</p><p>När det gäller kamerabevakningen krävs det från och med den 1 augusti förra året inte längre något tillstånd för att sätta upp kameror i butiker. Detta innebär en väsentlig förändring. Kameror fungerar avskräckande, och de innebär också att man i efterhand kan klara upp dessa brott. Man kan knyta individer och eventuella stöldligor till varandra när man ser bilderna från olika butiker, vilket är ett otroligt viktigt instrument för polisen.</p><p></p><p>Numera har vi också, till följd av en reform vi genomförde 2016, sett till att fler gärningar kan bedömas som återfall i brott. Detta innebär att brottslingar löper risk för en hårdare straffsanktion än tidigare.</p><p>Sedan har vi försöket med snabbare lagföring i norra Stockholm. Det har fallit väldigt väl ut. Poliser kan redan på plats, vid gripandet i en butik, så gott som helt slutföra utredningen och till och med - när det fungerar som bäst - ge en tid i domstol. Handläggningstiderna för dessa fall har gått ned: Ärenden som tidigare kunde ta 22 veckor är nu nere på 2-6 veckor, och ärenden som tidigare tog en månad är nu nere på fem dagar. Det är viktigt att man får en snabb respons från rättsväsendet när man begår dessa brott.</p><p>Det innebär också att risken minskar för att de här individerna ska kunna begå nya brott innan de blir dömda för de gamla brotten. De kommer i ökad utsträckning att bli dömda för fler brott. Med nuvarande ordning bakas ofta de brott som man begått, till exempel under de här 22 veckorna, in i den första brottsligheten. Den risken minskar nu, helt enkelt, och gör detta mer effektivt.</p><p>Statsministern sa i sin regeringsförklaring häromdagen att det här nu ska spridas geografiskt. Vi har det i norra Stockholm, och resultaten är så bra att vi vill kunna sprida det över hela landet. Vi bygger också ut det till att gälla just ungdomsärenden, där målsättningen är att halvera handläggningstiderna.</p><p>Snabb respons är en viktig signal till dem som begår de här brotten. Men vi arbetar som sagt också med ytterligare lagstiftningsförslag för att skärpa synen på den här typen av kriminalitet.</p>",
    "intressent_id": "0473783431010",
    "rel_dok_id": "H7C120190912ip",
    "replik": "N",
    "systemdatum": "2019-10-03 17:10:49"
  }
}