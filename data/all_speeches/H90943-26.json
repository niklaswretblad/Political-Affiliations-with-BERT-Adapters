{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:135 om immateriellt kulturarv och biologisk mångfald i fäbodmiljöer",
    "underrubrik": "",
    "kammaraktivitet": "interpellationsdebatt",
    "anforande_id": "de72ad45-d085-ec11-9163-901b0eac4c70",
    "anforande_nummer": "26",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Herr ålderspresident! Precis som Cassandra Sundin säger är det många krafter som tillsammans - dessa fantastiska eldsjälar - gör att detta kulturarv som fäbodarna och fäbodkulturen utgör kan bevaras och hållas levande för att föras vidare till kommande generationer.</p><p>Precis som Cassandra Sundin också nämnde handlar det om dåtid, nutid och framtid för att bevara kulturarv. Genom de olika formerna av skydd samt de statliga bidragen till kulturmiljövård och till ideellt kulturarvsarbete finns det goda förutsättningar även för arbete med landets fäbodar. De viktigaste redskapen för att bevara fäbodmiljöerna, såväl deras fysiska som deras immateriella värden, är de ideella krafterna. Det finns tusentals föreningar och aktiva nätverk som är engagerade i just fäbodarna, fäbodbrukets bevarande och fortsatta användning. Jag vill nämna till exempel Förbundet Svensk Fäbodkultur och utmarksbruk, FSF, som gör en stor insats genom att bevaka och driva frågorna om fäbodarnas värden i många sammanhang och inom olika samhällssektorer.</p>",
    "intressent_id": "0321691108412",
    "rel_dok_id": "H910135",
    "replik": "N",
    "systemdatum": "2022-02-04 16:37:22"
  }
}