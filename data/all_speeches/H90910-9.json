{
  "anforande": {
    "dok_hangar_id": "5105611",
    "dok_id": "H90910",
    "dok_titel": "Protokoll 2021/22:10 Fredagen den 24 september",
    "dok_rm": "2021/22",
    "dok_nummer": "10",
    "dok_datum": "2021-09-24 00:00:00",
    "avsnittsrubrik": "Svar på interpellation 2020/21:856 om vindkraftens påverkan på Sveriges rennäring",
    "underrubrik": "",
    "kammaraktivitet": "interpellationsdebatt",
    "anforande_id": "b0714f38-e830-ec11-915b-901b0eac4c78",
    "anforande_nummer": "9",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag tackar minister Bolund för svaret.</p><p>Att orden robust och vindkraftsproducerad el finns i samma mening kan faktiskt uppfattas som lite magstarkt av en del. Synonymer för robust är bland annat kraftig, kraftfull och stadig. Som jag sa i den tidigare debatten behöver vi inte el bara när det blåser.</p><p>Fru talman! Jag brukar då och då lyssna på programmet <em>Kaliber</em> på Sveriges Radio. Det är ett ofta informativt program om intressanta frågor. En dag trillade jag in på ett program om vindkraft när jag var ute och sprang. Det handlade om en stor vindkraftspark i Härjedalen som enligt forskning från SLU påverkar rennäringen negativt. Vindkraftsparken har inneburit att betesmark, uppsamlingsplats och reservbete för dåliga betesvintrar har försvunnit.</p><p>En granskning har visat på brister i det underlag som låg till grund för det tillstånd som domstolen beviljade. Den visade att vindkraftsföretagets egen studie, som kom fram till att rennäringen inte skulle påverkas och som delvis låg till grund för domstolens beslut, gjordes av personer som saknade tidigare erfarenhet av liknande studier och som hade ekonomiska intressen i parken, vilket både länsstyrelsen och domstolen missade.</p><p>Jag valde därför att ställa ett antal frågor till ministern om detta, för det kan väl inte vara så att vi har så rättsosäkra processer. Jag har frågat vilka åtgärder ministern avser att vidta för att säkerställa att de som gör miljökonsekvensbeskrivningar till planerad vindkraftsetablering har erforderlig kompetens och inte är jäviga.</p><p>Här får jag dock till svar att allt funkar bra och inget behöver åtgärdas. <em>Kaliber</em> ger ett tydligt exempel på ett ärende där det inte alls har fungerat som det ska. Detta måste till och med ministern hålla med om, även om ministern såklart inte uttalar sig i ett specifikt fall. </p><p> STYLEREF Kantrubrik \\* MERGEFORMAT Svar på interpellationer</p><p>Men om något som detta skulle dyka upp på fler håll, skulle det då inte vara motiverat med en översyn och någon endaste liten åtgärd så att det kan säkerställas att processerna är rättssäkra? Och även om det står så måste man ju följa upp att det verkligen blir som man har tänkt, och det upplever jag att regeringen inte gör i dagsläget.</p>",
    "intressent_id": "0866055333028",
    "rel_dok_id": "H9C120210924ip",
    "replik": "N",
    "systemdatum": "2021-10-19 16:24:41"
  }
}