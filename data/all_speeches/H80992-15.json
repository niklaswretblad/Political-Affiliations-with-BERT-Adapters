{
  "anforande": {
    "dok_hangar_id": "5090315",
    "dok_id": "H80992",
    "dok_titel": "Protokoll 2020/21:92 Torsdagen den 11 mars",
    "dok_rm": "2020/21",
    "dok_nummer": "92",
    "dok_datum": "2021-03-11 00:00:00",
    "avsnittsrubrik": "Svar på interpellation 2020/21:410 om sjukersättning efter skönhetsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "745693c4-64bd-eb11-9156-901b0e9b71a8",
    "anforande_nummer": "15",
    "talare": "Caroline Nordengrip (SD)",
    "parti": "SD",
    "anforandetext": "<p>Fru talman! Det känns som att det är ganska lågt hängande frukter, för det är ganska solklara fall.</p><p>Precis som statsrådet nämnde är det många som blir av med sin sjukpenning, och siffran ökar ganska kraftigt. Jag kollade på Riksrevisionens rapport <em>Vägen till arbete efter nekad sjukpenning</em>. Den visar att antalet avslag på ansökningar om sjukpenning har ökat kraftigt, 36 000 avslagsbeslut togs 2019. Siffran när det gäller de som gjort icke-medicinska ingrepp ligger inte jättelångt därifrån, men då får man sjukpenning på arbetsgivarens och skattebetalarnas kostnad utan att man ifrågasätts.</p><p>För legitimiteten i systemet tycker jag att det borde vara enklare att helt enkelt inte behöva betala ut de här pengarna. Jag tror inte att skattebetalarna har lust att betala för det här, om jag ska vara ärlig.</p><p>Jag måste ändå fråga statsrådet: Tycker statsrådet verkligen att det är rimligt att man ska ge ersättning till personer som själva har valt icke-medicinska ingrepp eller så kallade skönhetsoperationer?</p>",
    "intressent_id": "0285527517421",
    "rel_dok_id": "H810410",
    "replik": "N",
    "systemdatum": "2021-05-25 16:23:52"
  }
}