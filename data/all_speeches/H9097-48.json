{
  "anforande": {
    "dok_hangar_id": "5105040",
    "dok_id": "H9097",
    "dok_titel": "Protokoll 2021/22:7 Tisdagen den 21 september",
    "dok_rm": "2021/22",
    "dok_nummer": "7",
    "dok_datum": "2021-09-21 00:00:00",
    "avsnittsrubrik": "Svar på interpellation 2020/21:891 om kontaminerat vatten",
    "underrubrik": "",
    "kammaraktivitet": "interpellationsdebatt",
    "anforande_id": "5045d9bd-bf2d-ec11-915b-901b0eac4c78",
    "anforande_nummer": "48",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Nu står vi här igen och debatterar elbilar och elbilsbränder och hur de påverkar miljön. Det tycker jag är bra. Jag upplever verkligen att vi inte har tillräckliga kunskaper och riktlinjer i de här frågorna ännu. </p><p>Antalet elbilar i Sverige ökar, och med detta ökar också risken för elbilsbränder. Att släcka en vanlig bil kräver ungefär 1 000 liter vatten, men att släcka en elbilsbrand kräver väldigt mycket mer. Jag har fått höra att de flesta räddningstjänster i Sverige faktiskt inte är dimensionerade för att släcka elbilsbränder med det antal liter vatten som behövs och den tid som det tar. </p><p>Då är det ganska stor risk för att kontaminerat vatten läcker ut i vår miljö och i våra marker. I Sverige finns det inget explicit lagkrav på att en så kallad släckvattenutredning ska göras eller vad den ska innehålla. De görs, men i varierande utsträckning. En sådan utredning har ju som syfte att utreda mängden kontaminerat släckvatten som kan uppstå under en släckinsats. Men det finns alltså inte några lagkrav på att de ska genomföras, och än mindre finns det tydliga riktlinjer. Därför blir det väldigt stora skillnader i hur släckvattenutredningar görs av olika aktörer och vad de innehåller. </p><p>Det blir ju en större risk för att vi får kontaminerat släckvatten i vår miljö. </p><p>Miljöbalken, som ministern också nämner, är tydlig med krav på kunskap och försiktighet när det är räddningsledarens ansvar att se till att det finns tillräckliga kunskaper om olika släckmetoder och att största möjliga försiktighet ska iakttas vid val av släckmedel och släckmetod för att förhindra att det uppstår en föroreningsskada. </p><p>Jag snubblade i går över en fallstudie om släckvattenutredningar, <em>Fallstudie om släckvattenutredningar </em><em>-</em><em> från vilda västern mot en bransch</em><em></em><em>praxis</em>, som kom i Lund i år. Det är tydligt att det faktiskt är ganska otydligt kring de här frågorna. Det är lite vilda västern, faktiskt.</p><p> STYLEREF Kantrubrik \\* MERGEFORMAT Svar på interpellationer</p><p>I min interpellation tar jag också upp detta med otydligheten. Jag undrar vilka skäl som ligger bakom att det i dag inte finns nationella riktlinjer för omhändertagande av kontaminerat vatten i våra kommuner. </p><p>Jag frågade ju också om ministern avser att ta fram nationella riktlinjer. Jag vet inte om jag ska tolka svaret från ministern som att detta inte kommer att ske, för jag fick faktiskt inget svar på det. I så fall måste jag ju ställa följdfrågan: Hur ska vi säkerställa att vi inte får ett ökat inflöde av kontaminerat vatten i vår miljö?</p>",
    "intressent_id": "0866055333028",
    "rel_dok_id": "H9C120210921ip",
    "replik": "N",
    "systemdatum": "2021-10-15 15:57:28"
  }
}