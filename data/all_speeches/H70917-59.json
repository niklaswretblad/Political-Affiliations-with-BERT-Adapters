{
  "anforande": {
    "dok_hangar_id": "5043640",
    "dok_id": "H70917",
    "dok_titel": "Protokoll 2019/20:17 Torsdagen den 10 oktober",
    "dok_rm": "2019/20",
    "dok_nummer": "17",
    "dok_datum": "2019-10-10 00:00:00",
    "avsnittsrubrik": "Frågestund",
    "underrubrik": "Regeringens åtgärder mot det ökade antalet skjutningar",
    "kammaraktivitet": "frågestund",
    "anforande_id": "1d4c7ded-dbff-e911-9126-901b0eac4c70",
    "anforande_nummer": "59",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! En av regeringens absolut mest prioriterade uppgifter är att pressa tillbaka gängvåldet och öka tryggheten i Sverige. Därför bygger vi ut polisen så att det kommer att finnas 10 000 fler polisanställda 2024. Det är den mest kraftfulla utbyggnaden av polisen i svensk historia. </p><p>Dessutom har vi gett polisen nya verktyg, till exempel möjlighet till kameraövervakning, vilket ökar tryggheten inte minst i de mest utsatta områdena redan i dag. Från årsskiftet får polisen också möjligheten att själva avgöra när och var de vill använda kameror. Vi skärper ett antal straff - vi har gjort det tidigare och fortsätter att göra det - för att förhindra att gängen kommer i kontakt med explosiva varor eller får tag i vapen som används vid de här skjutningarna. Vi har presenterat ett helt paket på 34 punkter, vilket kom till efter samtal med flera andra partier i den här kammaren - det är ett helt gängpaket - för att pressa tillbaka detta ytterligare. </p><p>Vi har bestämt oss: Vi ska trycka tillbaka detta, och vi kommer att göra det med kraft. Polisen kraftsamlar redan i dag och kommer att göra mer. Det är dock otroligt bekymmersamt när oskyldiga drabbas, och det gäller inte minst den väktare som sköts för en tid sedan.</p>",
    "intressent_id": "014744660015",
    "rel_dok_id": "H7C120191010fs",
    "replik": "N",
    "systemdatum": "2019-11-05 15:53:22"
  }
}