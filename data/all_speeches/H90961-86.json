{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Svar på interpellation 2021/22:246 om kritiken mot Sverige från FN:s kvinnokommitté",
    "underrubrik": "",
    "kammaraktivitet": "interpellationsdebatt",
    "anforande_id": "5dc790c4-7aba-ec11-9167-901b0eac4c78",
    "anforande_nummer": "86",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Herr talman! Till att börja med vill jag ta upp jämställdhetspolitiken som sådan. Sverige är ett av världens mest jämställda länder. Det är bara så. Det är inte bara jag som säger det, utan det säger man i så gott som alla internationella bedömningar och rankningslistor.</p><p>Jag tror att det senast var EU:s jämställdhetsinstitut som rankade alla länder i EU, och där kom Sverige på översta plats. Sverige var i det sammanhanget det land som kom bäst ut i den delen. Även World Economic Forum gör jämställdhetsindex som visar på att Sverige återigen är ett av de länder i hela världen som kommer ut bäst när det gäller bedömningen av jämställdheten.</p><p> STYLEREF Kantrubrik \\* MERGEFORMAT Svar på interpellationer</p><p>Detta är inga tillfälligheter. Vi socialdemokrater har jobbat med jämställdhetsfrågor under många år. De senaste 100 åren har Sverige styrts av socialdemokrater i 75 år. Sverige är ett av världens mest jämställda länder. Det är ingen tillfällighet.</p><p>Det beror på att vi har byggt ut barnomsorgen på det sätt vi har gjort och föräldraförsäkringen. Den kvinnliga förvärvsfrekvensen mycket högre än i de flesta andra länder. Det är banbrytande reformer som vi socialdemokrater drivit fram.</p><p>Det gäller också på detta område om mäns våld mot kvinnor. Det är banbrytande reformer som vi socialdemokrater har drivit fram. Det gäller exempelvis sexköpslagen för 20 år sedan och kvinnofridslagstiftningen som också kom för 20 år sedan. Våldtäkt inom äktenskapet kriminaliserades 1965. Det är nu länge sedan, men det finns fortfarande gott om länder där detta inte är kriminaliserat.</p><p>Sedan 2018 har vi, påstår jag, en av världens strängaste lagstiftningar när det gäller sexualbrott genom den samtyckeslagstiftning som jag var med om att driva fram. Sedan har vi barnfridsbrottet från 2020, som ytterligare har skärpt lagstiftningen på området.</p><p>Allt det här vet FN:s kvinnokommitté. De skriver om det, och de berömmer och hyllar Sverige för detta. Så är det, men det säger inte Sverigedemokraterna ett endaste ord om. Ni nämner inte att vi får allt detta beröm från så gott som alla som bedömer hur Sverige jobbar med jämställdhet på olika sätt. Det vill ni inte kännas vid, för hela er bild och allt ni pratar om här handlar om att svartmåla Sverige och försöka lyfta fram det som ni menar är kritik. Men i huvudsak kommer Sverige faktiskt väldigt väl ut i så gott som alla utvärderingar.</p><p>Alla länder i hela världen har problem med sexuellt våld, men det är inte alla länder som tar tag i det. Det är inte heller alla länder som vågar se problemen på det sätt som vi gör. Vi har systematiskt jobbat under många år för att lyfta upp just det sexuella våldet så att fler ska våga anmäla, så att fler fall ska leda till åtal och så att fler ska få upprättelse.</p><p>Just detta är en effekt av den samtyckeslagstiftning som vi drev fram. Efter att vi drev fram den 2018 har antalet åtal för våldtäkt ökat med 80 procent. Antalet fällande domar har ökat med 75 procent. Det ska då också sägas att det underlag som FN:s kvinnokommitté hade utgick från tiden före samtyckeslagstiftningen. Det som har hänt efter dess införande har de alltså inte kunnat ta in i sin bedömning.</p><p>Dessutom har vi satt av ökade resurser till polis- och åklagarsidan. Det handlar om 350 särskilt utsedda utredare för de särskilt utsatta brottsoffren, där våld i nära relationer men också sexualbrott generellt sett är en del. Det är en del av den utbyggnad av polisen som vi gör.</p><p>Och vi kommer att fortsätta. Jag kommer till riksdagen om bara några veckor med ytterligare skärpningar när det gäller sexualbrott. Detta är en av våra allra mest prioriterade frågor.</p>",
    "intressent_id": "0473783431010",
    "rel_dok_id": "H910246",
    "replik": "N",
    "systemdatum": "2022-04-12 18:08:49"
  }
}