{
  "anforande": {
    "dok_hangar_id": "5095197",
    "dok_id": "H809112",
    "dok_titel": "Protokoll 2020/21:112 Torsdagen den 22 april",
    "dok_rm": "2020/21",
    "dok_nummer": "112",
    "dok_datum": "2021-04-22 00:00:00",
    "avsnittsrubrik": "Frågestund",
    "underrubrik": "Dödligt våld mot kvinnor i nära relationer",
    "kammaraktivitet": "frågestund",
    "anforande_id": "1448d815-7706-ec11-9160-901b0e9b71a0",
    "anforande_nummer": "30",
    "talare": "Linda Lindberg (SD)",
    "parti": "SD",
    "anforandetext": "<p>Fru talman! Min fråga går till minister Eneroth.</p><p>Fyrabarnsmamma mördad framför sina barn, en 45-årig kvinna mördas på järnvägsstationen och en 40-årig kvinna mördas på öppen gata - alla i det offentliga rummet den senaste månaden.</p><p>Kvinnojourer, anhöriga och omgivning larmar. Rapporter avlöser varandra. Och vår feministiska regering förflyttar sig i sakta mak. Regeringen har nyligen lämnat förslag på att förebygga våld i nära relationer. Det var en besvikelse, får jag påstå. Regeringen tar myrsteg när vi behöver se elefantkliv i denna så oerhört viktiga fråga. </p><p>Vi behöver mycket, inte minst en nationell samverkan och strategi. Vi behöver höja lägstanivån i alla instanser. Detta att avstå från att agera och gripa in för att det är obekvämt måste upphöra. För vad är mer förödande för den utsatta som äntligen ber om hjälp än att mötas av okunskap och oförståelse och att folk tittar bort?</p><p>När kommer vi att se elefantkliv och handlingskraft från regeringen i denna viktiga fråga?</p>",
    "intressent_id": "0430865615328",
    "rel_dok_id": "H8C120210422fs",
    "replik": "N",
    "systemdatum": "2021-08-26 16:09:00"
  }
}