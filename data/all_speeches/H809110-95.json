{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellation 2020/21:571 om mobilitetspaketets framtid",
    "underrubrik": "",
    "kammaraktivitet": "interpellationsdebatt",
    "anforande_id": "7e18b480-7506-ec11-9160-901b0e9b71a0",
    "anforande_nummer": "95",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar för svaret, statsrådet.</p><p>Jag kan lugna Tomas Eneroth med en sak. Låt mig reda ut begreppen. Peter Lundgren är den som kommer att kämpa stenhårt för att mobilitetspaketet ska vara kvar, alldeles oavsett vad övriga i partigruppen säger. Peter kommer att stå fast i den uppfattningen, nämligen att mobilitetspaketet ska ligga kvar.</p><p>Kommer vi att ställa krav på en moderatledd regering? Jag kommer att ställa krav på att det ska vara ordning och reda på vägen. Statsrådet behöver inte vara det minsta orolig, för jag kommer att driva frågan alldeles oavsett vem som är statsminister. Det är kristallklart.</p><p>Det är ytterst sällan jag berömmer regeringen när det gäller klampning och beställaransvar. Jag har kritiserat. Det är en viss skillnad. Klampningen håller bara i 36 timmar. Det finns åtskilliga exempel där de väntar ut de 36 timmarna. De tar en reducerad veckovila, och sedan drar de så fort klampen åker av.</p><p></p><p>Sedan var det beställaransvaret. Två domar har överklagats. Det finns inte ens en lagakraftvunnen dom i något ärende. Ändå antogs beställaransvaret 2018 - så det har varit verkningslöst.</p><p>Av de 100 cabotagemiljonerna som regeringen har tillfört kan polisen redovisa 2,6. Vart de andra pengarna har tagit vägen vet ingen människa.</p><p>När vi ser hur det fungerar och hur få kontrolltjänstemän som finns blir man ändå imponerad av det fåtal som finns kvar. De gör ett enastående bra arbete i Västerås, Eskilstuna, Sundsvall och Helsingborg. Det finns dessutom en polis i Göteborg som gör ett jättebra arbete. Men detta uppfyller inte kraven i kontrolldirektivet. Där står det att fordon ska kontrolleras dygnets alla timmar och årets alla dagar på det stora vägnätet. Hur ska man reda ut detta när det finns ungefär 200 personer att disponera? Hur ska de klara detta 24 timmar om dygnet, alla dagar i veckan, hela året? Det handlar om hela det stora vägnätet. Det funkar inte.</p><p>Därför är jag orolig för om regeringen kommer att agera för att mobilitetspaketet ska ligga fast, när man inte ens reder ut den situation som finns här hemma för att stärka kontrollverksamheten. Ja, det kommer en utredning den 30 april är det sagt. Den kommer säkerligen att roa mig åtskilliga dagar därefter. Men det hjälper inte. Det måste finnas en kontrollverksamhet som fungerar fram till dess att utredningen har landat och det kommer något annat. Då kan man inte låta verksamheten fallera, utan den måste fungera i dag och i morgon.</p><p>Jag ska ge ett exempel i mitt slutanförande som visar hur illa ställt det är.</p>",
    "intressent_id": "0880018341619",
    "rel_dok_id": "H810571",
    "replik": "N",
    "systemdatum": "2021-08-26 15:57:56"
  }
}