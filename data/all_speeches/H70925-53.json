{
  "anforande": {
    "dok_hangar_id": "5044836",
    "dok_id": "H70925",
    "dok_titel": "Protokoll 2019/20:25 Torsdagen den 24 oktober",
    "dok_rm": "2019/20",
    "dok_nummer": "25",
    "dok_datum": "2019-10-24 00:00:00",
    "avsnittsrubrik": "Statsministerns frågestund",
    "underrubrik": "Information till skolelever om islamisters brott mot mänskligheten",
    "kammaraktivitet": "statsministerns frågestund",
    "anforande_id": "30ea9a67-2106-ea11-9126-901b0eac4c70",
    "anforande_nummer": "53",
    "talare": "Robert Hannah (L)",
    "parti": "L",
    "anforandetext": "<p>Fru talman! I april 2014 stod Stefan Löfven framför tusentals åhörare på det assyriska nyårsfirandet i Södertälje och lovade att regeringen, om han blev vald till statsminister, skulle erkänna Turkiets folkmord på assyrier, armenier och andra kristna minoriteter för hundra år sedan. Stefan Löfven svek det löftet.</p><p>Sedan kom Isis och började halshugga och folkmörda assyrierna - ättlingarna till dem som överlevde det första folkmordet - och andra grupper, som yazidier. Återigen vägrade Stefan Löfven att kalla Isis handlingar för folkmord. Regeringen ville inte heller skicka direktstöd till minoriteterna så att de kunde överleva.</p><p>I dag kan det assyriska nyårsfirandet knappast genomföras i vare sig Turkiet, Irak eller i Syrien - men i Sverige. Samtidigt ser vi att den största gruppen extremister i Sverige är våldsbejakande islamister - minst 2 000 personer, enligt Säpo.</p><p>Därför undrar jag, fru talman, om statsministern kan svara på min fråga. Vi informerar i dag om nazisternas och kommunisternas brott mot mänskligheten. Tänker statsministern jobba för att vi även ska informera skolungdomar om islamisternas brott mot mänskligheten?</p>",
    "intressent_id": "0223069839622",
    "rel_dok_id": "H7C120191024sf",
    "replik": "N",
    "systemdatum": "2019-11-13 15:26:03"
  }
}