{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Särskild debatt om klimatläget efter IPCC:s nya rapport",
    "underrubrik": "",
    "kammaraktivitet": "",
    "anforande_id": "2aa77c8f-3728-ec11-915b-901b0eac4c78",
    "anforande_nummer": "1",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Jorden har feber, och den stiger för varje dag som går. Alla som har haft feber vet hur det känns. Redan vid 1,5 graders högre feber mår du rejält dåligt. Vid 2 graders högre börjar febern vara farligt hög om den är långvarig. Vid 3 graders högre feber är febern så hög att kroppen tar skada. </p><p>Vad som kan verka vara små temperaturskillnader kan få stor betydelse, både för kroppen och för vår planet. Jorden har redan feber, och vi som bor på den har ont i magen, eller borde åtminstone ha det. </p><p>1,1 grader - så mycket har jordens temperatur enligt IPCC:s rapport redan värmts upp. För planeten är detta en brinnande feber. </p><p>I Kalifornien kämpade i somras 10 000 brandmän mot bränder i över två månader. 31 000 människor flydde sina hem. Många av dem fick återvända till ingenting. Norra Tyskland och Belgien har drabbats av svåra översvämningar, så även Gävle som jag besökte för någon vecka sedan. </p><p>Särskild debatt om klimatläget efter IPCC:s nya rapport</p><p>Fru talman! Världens länder, inklusive Sverige, har lovat att begränsa uppvärmningen av jorden till 1,5 grader. Redan där är det en hög feber. Men trots detta löfte är världen just nu på väg mot en uppvärmning på 3 grader. Det låter kanske inte så farligt, men för många kommer detta att vara skillnaden mellan liv och död, skillnaden mellan ett tryggt hem och ett liv på flykt, skillnaden mellan ett fungerande jordbruk och förödda, uttorkade jordar. </p><p>Vi kan inte förhandla med klimatet. 400 gigaton koldioxid - det är så mycket utsläpp som vi vet återstår innan vi med stor sannolikhet redan har passerat 1,5-gradersmålet. Det ger oss åtta år med dagens utsläppstakt - inte mer än så. </p><p>Fru talman! Vi befinner oss nu i ett klimatnödläge. Nu är det inte längre tid för tomma ord och tomma löften. Nu är det hög tid för oss att anpassa klimatpolitiken till verkligheten. Vi behöver göra ännu mycket mer än det vi tidigare har tagit på oss att göra. Och vi är i ett läge där alla måste göra allt som står i vår makt. Det duger inte längre att peka på någon annan någon annanstans någon annan gång. </p><p>Fru talman! Jag och Miljöpartiet har läst IPCC-rapporten. Det är skälet till att Miljöpartiet har kallat till denna debatt och att vi har samlats till debatt här i dag. Men vi drar slutsatser av den. Omställningen går inte tillräckligt fort. Därför vill Miljöpartiet nu skärpa Sveriges klimatmål, så att vi är fossilfria redan år 2035, inte 2045. Det är om 14 år. </p><p>IPCC-rapporten har gett oss nya fakta på bordet som är ännu mer skrämmande än de vi redan hade framför oss. Nu kan vi välja väg. Miljöpartiet är redo att ta de beslut som krävs. Min fråga till de andra partierna är: Är ni det? Är ni beredda att gå med på att skärpa klimatmålet till 2035? Är ni beredda att tillsammans med oss sätta 2025 som stoppdatum för när den sista nya fossildrivna bilen får säljas i vårt land? Och är ni beredda att med oss lagstifta så att inga fossila bränslen får utvinnas i Sverige? </p><p>Det är de tre frågor som jag vill ha svar på i dagens debatt. </p>",
    "intressent_id": "0956444284814",
    "rel_dok_id": "",
    "replik": "N",
    "systemdatum": "2021-10-08 14:59:44"
  }
}