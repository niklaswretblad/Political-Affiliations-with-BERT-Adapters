{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "39a77c8f-3728-ec11-915b-901b0eac4c78",
    "anforande_nummer": "14",
    "talare": "Martin Kinnunen (SD)",
    "parti": "SD",
    "anforandetext": "<p>Fru talman! Efterfrågan på energi är det som driver utsläppen i världen och i Sverige. Men regeringen har snöat in på en radikal biodrivmedelspolitik där vi importerar det allra mesta. Till stor del produceras bränslet genom klimatskadlig palmoljeproduktion i Asien.</p><p>De beslutade reduktionsplikterna för väg och flyg kommer att öka behovet av biodrivmedel med närmare 100 procent. Vi kunde alla se hur dieseln drog iväg med hela 70 öre i augusti när nivåerna skruvades upp. Det är något som slår mot landsbygden, jordbruket och skogsbruket. De två senare är centrala för att bidra till minskade utsläpp.</p><p>Jag undrar: Vad tror ministern att det skulle få för effekter om fler länder kopierade Sveriges biodrivmedelspolitik? Sverige vill ju vara ett föredöme. Om alla länder ville ha en sådan här reduktionsplikt - vad tror ministern då skulle hända med utsläppen i världen?</p>",
    "intressent_id": "0294138886823",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}