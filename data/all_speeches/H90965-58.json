{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "4efad202-ccc0-ec11-9167-901b0eac4c78",
    "anforande_nummer": "58",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Jag tror att Arman Teimouri och jag är tämligen överens i stora delar om vad som behöver göras på det energipolitiska området och även om energiskatten. Där var Sverigedemokraterna ute tidigt i höstas och pekade på behovet av att sänka den. Det var förvisso under skenet av att vi kunde se de höga elpriser som var på väg.</p><p>Jag tror att vi behöver sänka den framöver när vi ska ha elektrifiering och vill se att man använder mer el både från företagens sida och från hushållens sida. Då bör vi rimligtvis inte ha en hög punktskatt på någonting som vi vill att man ska använda mer av. Det har vi rimligtvis på andra saker, som kanske tobak och alkohol, där man vill att man ska använda mindre av det. El vill vi att man ska använda mer av.</p><p>Där kommer Sverigedemokraterna att gå fram med ett förslag om att ha en permanent sänkning av energiskatten med en fjärdedel från halvårsskiftet och framåt, vilket vi meddelade för två dagar sedan. Vi tror att det är en viktig signal för att lindra framåt i tiden men också för att kunna skicka signaler om att man ska våga elektrifiera för både hushåll och näringslivet.</p>",
    "intressent_id": "0130789484021",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}