{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:460 om stärkt kollektivtrafik",
    "underrubrik": "",
    "kammaraktivitet": "interpellationsdebatt",
    "anforande_id": "eb48e5fe-ab04-eb11-9146-901b0e9b71a8",
    "anforande_nummer": "148",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! När det gäller den sista frågan vill jag påpeka att det stöd som aviserades den 11 mars från regeringen i en proposition handlade om att täcka extraordinära merkostnader med anledning av covid inom hälso och sjukvården. Det förslaget har Magnus Jacobsson röstat för. Det är begränsningen. Det handlar inte om att täcka alla covidrelaterade kostnader för alla händelser som sker. Det är faktiskt ett ansvar vi allihop måste dela.</p><p>Men för att det inte skulle finnas någon tvekan inom sjukvården om att prioritera att rädda liv och hälsa gav regeringen det extraordinära löftet för att säkerställa att man kunde omfördela resurser till IVA och se till att människor fick det stöd och den hjälp som behövdes i ett läge där vi faktiskt inte visste vilken utbredning pandemin skulle få. Det var för att rädda liv. I det läget gavs det löftet tydligt till hälso- och sjukvården.</p><p>I övrigt har vi fått dela på de kostnader och utmaningar som pandemin inneburit. Oavsett om vi talar om kollektivtrafiken eller hela transportsektorn eller om företag och jobb är det historiska summor vi talar om: 250 miljarder, tror jag den senaste summan var, i investeringar och stöd för att klara utmaningen.</p><p>Här måste också kommuner och regioner hjälpa till. När Jens Holm nämner kollektivtrafiken i Skåne tänker jag på att ledningen i Region Skåne även tidigare, före pandemin, dragit ned på kollektivtrafiken för att man vill minska på den av politiska skäl. Detta är ett av skälen till att jag kommer att vara noga med att säkerställa att de resurser vi skjuter till för kollektivtrafiken går till att upprätthålla en volym och ett utbud.</p><p> STYLEREF Kantrubrik \\* MERGEFORMAT Svar på interpellationer</p><p>Detta får inte vara ett tillfälle att sänka ambitionsnivåerna. Kollektivtrafiken måste finnas där för att minska smittspridningen och se till att man kan ta sig säkert till jobbet. Alla kan inte avstå, jobba hemifrån eller cykla. För en del är kollektivtrafiken enda möjligheten. Därför skjuter staten till extra resurser i form av både generella och öronmärkta statsbidrag. Det är klart att detta också innebär att vi ger bättre förutsättningar.</p><p>Det ankommer inte på mig att bedöma huruvida Svensk Kollektivtrafiks prognos på 9-10 miljarder är rätt eller inte. Jag tycker att utgångspunkten för oss som har ansvaret för ekonomin och för vilka insatser vi gör i landet, oavsett om vi är i riksdag eller regering, är att vi ska ta reda på hur stort biljettappet blir och vilka kostnaderna är. Detta är skälet till att kollektivtrafikmyndigheterna nu ska redovisa så att vi under veckorna 38-40 får en ordentlig redovisning och på det sättet kan ge rätt kompensation.</p><p>Till skillnad från en småföretagare, en restaurangägare eller ett taxiföretag behöver kommuner och regioner inte besked om resurserna denna eller nästa vecka för att man annars väljer att lägga ned verksamheten. Det är resursstarka organisationer vi talar om. Självklart för regeringen också dialog med dessa aktörer.</p><p>Jag tror att det är viktigt att vi funderar lite över vilket stöd vi nu ger för att kunna upprätthålla samhället. Jag är stolt över de över 20 miljarder vi först gav i generella statsbidrag och de besked som nu i samband med att budgeten presenteras getts om ytterligare generella resurser till regioner och kommuner, som också kan användas till både regionala flygplatser och kollektivtrafik.</p><p>Men det är också en viktig signal från regeringen att vi nu för första gången går fram med specialdestinerade statsbidrag just för att hjälpa kollektivtrafiken. Jag utesluter naturligtvis inte att regeringen även fortsatt kan komma att använda den möjligheten.</p>",
    "intressent_id": "0284192765516",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}