{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Elbolagens vinster och hushållens ekonomi",
    "kammaraktivitet": "statsministerns frågestund",
    "anforande_id": "7e5362de-cbb3-ed11-9183-901b0e9b71a8",
    "anforande_nummer": "39",
    "talare": "Magdalena Andersson (S)",
    "parti": "S",
    "anforandetext": "<p>Fru talman! Ulf Kristersson! Jag tror nog att du gör så gott du kan. Men det är uppenbart att det inte är tillräckligt. Det var väldigt många ord som kom från din mun. Men det är inga ord som hjälper svenska hushåll att betala sina räkningar här och nu.</p><p>Själva syftet med den här EU-förordningen var att man skulle ta de övervinster bolagen gör under den här vintern - det är nu de gör de stora vinsterna - för att de pengarna i stället skulle gå till hushållens fickor. Men Sverige är ett av de länder i EU som har misslyckats med detta. I övriga EU får man nu tillgång till de här pengarna. Jag frågar igen: När kommer Ebba Busch med nya förslag som gör att de övervinster som elbolagen har gjort och som nu ligger i deras fickor kan flyttas över till alla de svenska hushåll som kämpar med att få vardagsekonomin att gå runt?</p><p>(Applåder)</p>",
    "intressent_id": "098412828516",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:55"
  }
}