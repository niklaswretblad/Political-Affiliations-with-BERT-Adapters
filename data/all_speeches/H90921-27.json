{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "0085bd47-e04d-ec11-915f-901b0eac4c70",
    "anforande_nummer": "27",
    "talare": "Statsministern Stefan Löfven (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets mö-te den 21-22 oktober</p><p>Fru talman! Det är en 10 000-kronorsfråga. Det är uppenbart att Polen i argumentationen och retoriken står upp för det de har gjort och att de har gjort rätt. De fick stöd från några få medlemsstater. En stor majoritet menade dock att detta inte är rätt och att det riskerar att underminera hela EU och dess legitimitet om en medlemsstat kan välja när man ska följa EUrätten och när man inte behöver göra det.</p><p>Diskussionen kommer naturligtvis att fortsätta. Alla vill hitta en lösning som inte är den mest dramatiska. Min uppfattning är att kommissionen står upp för att driva betydelsen av att vi efterlever EU:s grundläggande värderingar, stadgar och regelverk. Enligt fördraget är det också kommissionens uppgift att se till att medlemsstater gör det. Annars undermineras detta som sagt successivt.</p><p>Exakt vilken slutsats det får i konkret åtgärd vill jag inte spekulera om, men jag har inte upplevt något annat än att kommissionen tänker stå upp för vårt regelverk. Som jag redan har nämnt är det bra att vi får användning av den villkorlighetsförordning som är kopplad till budgeten och utbetalning av pengar. Vi har sagt att vi stöttar detta. </p><p>Vi har ju själva drivit på för att få in den, och nu finns den där. Det är ytterligare ett verktyg. Men vi har också sagt att vi inte tänker utesluta några av kommissionens tillgängliga medel, för här gäller det att stå upp för regelverket.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-11-25 12:10:44"
  }
}