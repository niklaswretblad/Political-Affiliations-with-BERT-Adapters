{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "d9af6c2c-c567-eb11-914e-901b0e9b71a0",
    "anforande_nummer": "228",
    "talare": "John Widegren (M)",
    "parti": "M",
    "anforandetext": "<p>Fru talman! Timmen börjar bli sen, och vi har budgetdebatt om utgiftsområde 23. Jag tycker att vi har fantastiskt roligt och hoppas att vi kommer att hålla på länge än!</p><p>Jag har en fråga, fru talman, eller rättare sagt flera frågor.</p><p>Vi är några som har lyft upp att vi minskar antalet mjölkkor och att vi minskar antalet nötkreatur. Många åberopar problemet med att svenska naturbetesmarker växer igen; det betas inte tillräckligt mycket.</p><p>Samtidigt står Socialdemokraterna här i talarstolen och pratar om allt gott som regeringen genomför nu, om alla strategier som är på gång och om framtidsvisioner. Även livsmedelsstrategin nämns. Men oroas man inte från regeringens sida av att så många kurvor faktiskt går åt fel håll? Är man inte orolig över att antalet nötkreatur i Sverige minskar? Vi vet ju att detta är en jättemotor i svenskt jordbruk, att vi behöver fler betesdjur och att mjölken faktiskt är motorn i det svenska jordbruket. Är man inte orolig? Och när tänker man faktiskt börja göra något annorlunda i sin politik? Det kan jag undra, fru talman.</p><p> STYLEREF Kantrubrik \\* MERGEFORMAT Areella näringar, landsbygd och livsmedel</p><p>Det är ju alldeles uppenbart och tydligt att det som genomförts fram till nu inte är det som bönderna efterfrågar för att vända denna trend och börja producera mer livsmedel. De vill ju ha någonting annat. Har regeringen funderat på det, och - framför allt - har regeringen verktyg och kompetens att vända det här? Tiden går, och produktionen går nedåt.</p>",
    "intressent_id": "025877594729",
    "rel_dok_id": "H801MJU2",
    "replik": "Y",
    "systemdatum": "2021-02-05 16:17:43"
  }
}