{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "7341e42a-e365-e911-911b-901b0eac4c78",
    "anforande_nummer": "35",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Det är helt korrekt att Kina utvecklas snabbare än västvärlden tidigare gjort, men det har naturligtvis också att göra med att teknikutvecklingen går allt fortare. Det är dock ingen tvekan om att Kina numera måste betraktas som en stormakt, inte längre som ett utvecklingsland som tidigare. Nu är det en helt annan scen. Man investerar runt om i världen, som påpekades här, även i Sverige. Vi har ju också positiva erfarenheter i Sverige. Under Fords ägarskap var inte Volvo så välskött som det är nu, om jag törs uttrycka mig så. Nu tillförs en hel gigantisk europeisk forskningsanläggning för Volvo tack vare Geelys ägarskap. Vi har positiva erfarenheter också.</p><p> STYLEREF Kantrubrik \\* MERGEFORMAT Återrapportering från Europeiska rådets möte</p><p>Det är av det här skälet som EU vill införa screeningmekanismen; man ska titta igenom investeringar ur lite olika perspektiv. Det är också av det skälet Sverige vill göra det. Men det är inte riktat specifikt mot Kina som land, utan vi måste tänka med säkerhetsperspektiv överlag nu. Vad är det för investeringar som är bra? Några kanske är mindre bra. Är det bra att vi har utländskt ägande i det som vetter mer mot säkerhetshållet?</p><p>Vad gäller EU är vi överens. Jag får låta det vara osagt om något uttalats om just någon ny Kinastrategi. Men Kinafrågan var specifikt uppe till diskussion inför toppmötet. Den gemensamma hållningen till Kina har direkta kopplingar till frågorna om konkurrenskraft, företagande och investeringar. Som jag sa handlar det också om såväl fred och säkerhet som mänskliga rättigheter. Det finns alltså en bredare syn - det handlar inte bara om industri och konkurrenskraft.</p>",
    "intressent_id": "0218878014918",
    "rel_dok_id": null,
    "replik": "N",
    "systemdatum": "2019-04-23 18:17:05"
  }
}