{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Återrapportering från Europeiska rådets möte den 20-21 oktober",
    "underrubrik": "",
    "kammaraktivitet": "",
    "anforande_id": "a8610b82-8b66-ed11-917b-901b0eac4c70",
    "anforande_nummer": "125",
    "talare": "Hans Wallmark (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte den 20-21 oktober</p><p>Fru talman! Statsministern undrade om vi följde presskonferensen 02.30 natten mellan torsdag och fredag. Nej, fru talman, det gjorde i alla fall inte undertecknad; jag tog del av reprisen 05.30.</p><p>Det var statsministerns första EU-nämnd förra veckan och även min första EU-nämnd som ordförande. Låt mig säga att det finns en stor samstämmighet mellan vad statsministern sa på EU-nämnden och vad som sedan återrapporterats, framför allt på områdena som Matilda Ernkrans, vice ordförande i EU-nämnden lyfte fram, nämligen synen på Ryssland och Ukraina.</p><p>Det är centralt att vi har denna enighet såväl i Sveriges riksdag och Sverige som land som i EU. Det är Ryssland ensamt som ansvarar för krigets konsekvenser: livsmedelsbristen och hotet mot vår globala säkerhet. Det är ett eskalerande anfallskrig.</p><p>Europeiska rådet ställer sig också bakom tanken att mer utnyttja Internationella brottmålsdomstolen, precis som den tidigare regeringen sagt och som den nya regeringen säger.</p><p>Fru talman! Det är viktigt att man inte bara uttrycker vackra ord utan också går till handling. Därför vill jag i likhet med mina kollegor ställa frågan: Kan vi ser mer handling från Europa när det gäller stödet för Ukraina och markering mot Ryska federationen, inte minst i ljuset av samverkan mellan EU och Nato?</p><p>Jag tror mig veta att statsministern träffade Natos generalsekreterare Jens Stoltenberg, och jag tror att det är viktigt att EU och Nato går sida vid sida när det gäller att bekämpa Ryssland och stödja Ukraina.</p><p>Avslutningsvis vill jag också som utrikes- och säkerhetspolitiker säga att det är oerhört värdefullt att regeringens företrädare både i regeringsförklaringen och i dag nämner Gui Minhai vid namn, förläggaren fängslad i Folkrepubliken Kina som är svensk medborgare och därmed också EU-medborgare.</p>",
    "intressent_id": "0980681611418",
    "rel_dok_id": "",
    "replik": "N",
    "systemdatum": "2022-11-17 16:22:06"
  }
}