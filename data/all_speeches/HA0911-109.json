{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Sjukvård och välfärdsfrågor",
    "kammaraktivitet": "",
    "anforande_id": "b8ecebec-fb64-ed11-917c-901b0e9b71a8",
    "anforande_nummer": "109",
    "talare": "Johan Hultberg (M)",
    "parti": "M",
    "anforandetext": "<p>Herr talman! Jag tackar ledamoten Westerlund för inlägget och önskar henne varmt välkommen till socialutskottet. Jag ser fram emot många debatter tillsammans med ledamoten och ett konstruktivt arbete i socialutskottet. Det är nämligen den andan som har präglat socialutskottet under de fyra år som jag har arbetat där, och jag hoppas att det är den andan som kommer att prägla utskottsarbetet även fortsättningsvis.</p><p>Herr talman! Jag vill bara kommentera frågan om kvinnosjukvården som lyftes fram här. Självklart kommer regeringen att behöva precisera och återkomma till exakt hur den här satsningen ska genomföras. Men vi har ju sett hur oacceptabelt det är att kvinnor får tillgång till vård i mindre utsträckning än män och att många av de kvinnliga sjukdomarna inte är tillräckligt beforskade. Här krävs det verkligen satsningar på forskning, och det är det som vi har utlovat i Tidöavtalet.</p><p>Sedan har vi också utlovat just stärkt uppföljning av vårdens kvalitet. Det är ett generellt problem att de riktlinjer som vi har inom svensk hälso- och sjukvård inte efterlevs. Det gäller inte bara det område som ledamoten Westerlund lyfte fram, utan det gäller egentligen vården i stort. Det är ett viktigt budskap från den tillträdda nya regeringen att uppföljningen ska förstärkas.</p>",
    "intressent_id": "069309987221",
    "rel_dok_id": "",
    "replik": "Y",
    "systemdatum": "2022-11-15 16:41:47"
  }
}