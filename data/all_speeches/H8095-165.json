{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:418 om regeringens beslut ur ett regionalt rättviseperspektiv",
    "underrubrik": "",
    "kammaraktivitet": "interpellationsdebatt",
    "anforande_id": "fc48e5fe-ab04-eb11-9146-901b0e9b71a8",
    "anforande_nummer": "165",
    "talare": "Hans Wallmark (M)",
    "parti": "M",
    "anforandetext": "<p>Fru talman! Det är precis som statsrådet Jennie Nilsson konstaterar att det har förekommit debatter tidigare, även under alliansåren, om en regional snedfördelning. Jag har själv deltagit i dem. Vid den tidpunkten, under alliansåren, var jag ganska självkritisk mot regeringen, som mitt parti var en del av. Därför är jag lite förundrad över att man som socialdemokrat inte har den minsta lilla självkritik.</p><p>Jag skulle som företrädare för Sydsverige dessutom vilja säga att jag tycker att det har blivit värre. Jag tycker inte att det var bra tidigare, men jag tycker att det har blivit värre. I min interpellation räknade jag upp en hel rad, och jag tycker att det är ett tecken på att det har blivit mer, värre och tyngre.</p><p>När det gäller gränskontrollerna är svaret mycket enkelt: Jag har alltid varit för att vi borde ha en yttre gränskontroll, en nordisk sådan, vid gränsen mellan Tyskland och Danmark. Jag tycker att det är olämpligt med gränskontroller i en arbetsmarknadsregion. Lika lite som man ska behöva titta på ett pass mellan Uppsala och Stockholm ska man i grunden behöva titta på ett pass mellan Malmö och Köpenhamn.</p><p>Sedan tycker jag fortfarande att snedbalansen inte ges något riktigt rimligt svar. Jag vill understryka, fru talman, att när jag säger Stockholm menar jag inte stockholmarna som sådana, de en och en halv miljon människor som bor här. De lider nog också tillräckligt av att ha en socialdemokratisk regering. Jag menar Stockholm i bemärkelsen att det är järntrianglarna mellan departementen, myndigheterna och regeringen. Där tycker jag att man kan se ett ointresse.</p><p> STYLEREF Kantrubrik \\* MERGEFORMAT Svar på interpellationer</p><p>Jag ska ta en fråga som statsrådet själv har med i sitt skriftliga svar, och det är flygplatserna, där man har generella bidrag. Samtidigt som man har generella bidrag upphandlade man ett antal flyglinjer. Alla gick norrut, utom Visby. Man har också bestämt sig för att ge stöd till ett antal flygplatser, 22 närmare bestämt, av landets 32. Jag kommer från en ort, Ängelholm, som får 0 kronor av regeringen.</p>",
    "intressent_id": "0980681611418",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:18"
  }
}