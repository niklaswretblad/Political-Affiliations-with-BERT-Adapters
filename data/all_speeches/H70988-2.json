{
  "anforande": {
    "dok_hangar_id": "5058180",
    "dok_id": "H70988",
    "dok_titel": "Protokoll 2019/20:88 Onsdagen den 18 mars",
    "dok_rm": "2019/20",
    "dok_nummer": "88",
    "dok_datum": "2020-03-18 00:00:00",
    "avsnittsrubrik": "Finansiell stabilitet och finansmarknadsfrågor",
    "underrubrik": "",
    "kammaraktivitet": "ärendedebatt",
    "anforande_id": "82590082-dd8e-ea11-9132-901b0eac4c78",
    "anforande_nummer": "2",
    "talare": "Dennis Dioukarev (SD)",
    "parti": "SD",
    "anforandetext": "<p>Herr talman! I dagar som dessa kan det kännas tondövt att tala om något annat än den kris som världen, Europa och Sverige nu befinner sig i. Men den dagliga verksamheten i riksdagen fortsätter genom att de folkvalda fullgör sina åtaganden i den grad det är möjligt, om än med ett decimerat antal ledamöter. Det är en viktig signal till svenska folket att riket kan och kommer att styras även i kristider.</p><p>Utifrån finansutskottets perspektiv finns det naturligtvis mycket att säga om läget i världsekonomin med den senaste tidens börsrörelser och de likviditetsproblem som svenska företag möter. En extra ändringsbudget har presenterats, och stimulansåtgärder har lanserats och är under beredning. Jag känner mig trygg med att dessa kommer att hanteras på ett tillfredsställande sätt.</p><p>Utifrån detta betänkande kan jag konstatera att Sverigedemokraterna stöder det tillkännagivande som finansutskottet riktar till regeringen om makrotillsynsåtgärder och om åtgärder för att underlätta för unga vuxna att ta sig in på bostadsmarknaden.</p><p>Just i dag nöjer jag mig med att yrka bifall endast till SD:s reservation 13 och till utskottets förslag under punkt 3.</p>",
    "intressent_id": "0344222203323",
    "rel_dok_id": "H701FiU22",
    "replik": "N",
    "systemdatum": "2020-05-05 16:35:00"
  }
}