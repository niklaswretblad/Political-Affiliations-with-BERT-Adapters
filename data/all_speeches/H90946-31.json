{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "9415cb82-f493-ec11-916c-901b0e9b71a0",
    "anforande_nummer": "31",
    "talare": "Mats Green (M)",
    "parti": "M",
    "anforandetext": "<p>Fru talman! Nej, det vi föreslår i den här budgeten är att vi behåller de tillfälligt höjda nivåerna under hela 2022 och sedan återgår till de ursprungliga nivåerna.</p><p>Det är vad också Socialdemokraterna har föreslagit, och det är också vad Ali Esbati och hans parti har sagt sig vara beredda att rösta för. Där skiljer det alltså inte någonting alls mellan M, KD och SD och S, MP och V.</p><p>Sedan är det givetvis så att vi vill ha en a-kassa som också stimulerar till aktivitet och till att söka arbete. Det var väldigt tydligt att när Socialdemokraterna förändrade a-kassan under tidigare mandatperioder minskade sysselsättningen. Rättare sagt ökade arbetslösheten i Sverige ganska påtagligt.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbets-marknadspolitik och arbetslöshetsförsäk-ringen</p><p>Det är klart att man hela tiden måste ha en a-kassa som å ena sidan ger grundtrygghet men å andra sidan stimulerar till att söka jobb och att göra sig anställbar.</p><p>Vänsterpartiet är ju det enda partiet i Sveriges riksdag som kanske inte riktigt köper den bilden. Det ska naturligtvis bli intressant i framtiden att se hur det kommer att hanteras i budgetar som eventuellt ska ha stöd av både Vänsterpartiet och Centerpartiet.</p><p>Jag har också en fråga till Ali Esbati. När man läser ert budgetförslag ser man inte ett enda förslag för att få in fler människor i arbete mer än det som gäller utbildning. Och jag konstaterar att vi lägger mer på utbildning än vad regeringen gör. Ni har däremot dubbelt så många förslag för att få folk ur arbete. Det handlar om arbetstidsförkortning och det ena med det andra.</p><p>Min fråga till Ali Esbati är: Hur ska det här hjälpa de rekordmånga långtidsarbetslösa i Sverige?</p>",
    "intressent_id": "0538387395826",
    "rel_dok_id": "H901AU2, H901AU6",
    "replik": "Y",
    "systemdatum": "2022-02-22 16:32:15"
  }
}