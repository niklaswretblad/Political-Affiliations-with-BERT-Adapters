{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:11 om inställda färjeturer",
    "underrubrik": "",
    "kammaraktivitet": "interpellationsdebatt",
    "anforande_id": "7b227c2c-fd0e-eb11-9146-901b0e9b71a8",
    "anforande_nummer": "32",
    "talare": "John Widegren (M)",
    "parti": "M",
    "anforandetext": "<p>Herr talman! Tack för svaret, infrastrukturministern!</p><p>Jag är såklart väl medveten om att frågan hanteras av Trafikverket och att den hanteras regionalt, men när saker inte fungerar som de ska ute i landet behöver vi lyfta dem ett snäpp - upp till Sveriges riksdag - och det är precis vad jag har gjort nu. Det är nämligen inte <em>en</em> påringning jag har fått, och det är inte två; det är <em>många</em>, både via telefon och mejl. Budskapet har varit att det inte fungerar. Sommaren som har gått var inte heller den första sommaren som det inte fungerade. </p><p>Herr talman! Detta är absolut en infrastrukturfråga, men jag tycker att det är en fråga som har många fler bottnar än bara infrastrukturen. Frågan landar även i stad-land-perspektivet. Den landar i trygghetsperspektivet, den landar i det näringspolitiska perspektivet och den landar i det miljö och klimatmässiga perspektivet. </p><p>När det gäller stad-land-perspektivet tror jag att människor på landsbygden tyvärr ofta känner sig lite bortglömda numera. När det uppstår ett problem som detta på landsbygden känner man sig verkligen bortglömd. Hade samma sak hänt i en tätort hade det blivit ett helt annat ramaskri av det hela, och problemet hade förmodligen åtgärdats på kortare tid. Det hade framför allt inte tillåtits att vara ett problem under flera års tid.</p><p>Det finns ett trygghetsmässigt perspektiv, herr talman, i och med att människor inte vet hur de ska transportera sig eller komma till sina jobb. De vet inte hur det blir med deras pendling eller deras företagande. De vet inte vilka tider som gäller eller hur långt de ska färdas.</p><p> STYLEREF Kantrubrik \\* MERGEFORMAT Svar på interpellationer</p><p>Det finns ett näringspolitiskt perspektiv - i detta läge när det gäller jordbrukare. Ibland kanske jordbrukare är beroende av detta eftersom de har mark på båda sidor sundet. Det ställer till oerhörda problem i deras näringsutövande. Det ställer till lönsamhetsproblem när någon behöver ta omvägen runt hela Bråviken i stället för att ta sig rakt över. Detta är jordbrukare som i dag redan är väldigt hårt ansatta av lönsamhetsproblematik.</p><p>Det finns också ett miljö- och klimatpolitiskt perspektiv här. Statistik från september 2018 visade att ungefär 500 bilar per dygn använder den här leden. Detta är 500 bilar som, om de inte kan använda färjan, behöver transportera sig fem mil extra. Det innebär 25 000 kilometer extra vägsträcka om dagen. Det är ju ganska mycket. Känn på den siffran - 25 000 kilometer! Det är ganska mycket för den här färjan när den inte fungerar.</p><p>Därför menar jag, herr talman, att en sådan här fråga landar i så mycket mer. Den landar framför allt i stad-land-perspektivet. Därför tycker jag att det är väldigt viktigt att få debattera frågan med en infrastrukturminister som jag vet också värnar om landperspektivet och som inte stirrar sig blind på stadperspektivet.</p><p>Därför skulle jag helt enkelt vilja höra ministern problematisera lite kring de frågor som jag precis har lyft upp. Detta är ju en färja, men vi har många sådana här färjor i Sverige. På vissa platser kanske det inte ens finns ett alternativ med biltrafik och att ta en omväg, utan man har bara den här färjan. Detta är någonting som vi måste få att fungera i framtiden. Det får inte finnas problem sommar efter sommar.</p>",
    "intressent_id": "025877594729",
    "rel_dok_id": "H81011",
    "replik": "N",
    "systemdatum": "2020-10-15 17:44:05"
  }
}