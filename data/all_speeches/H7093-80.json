{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Frågestund",
    "underrubrik": "Ett veto mot en ökad svensk EU-avgift",
    "kammaraktivitet": "frågestund",
    "anforande_id": "ff176de4-efe5-e911-9128-901b0e9b71a0",
    "anforande_nummer": "80",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Tack, Ludvig Aspling, för frågan! Jag kan verkligen bekräfta att den svenska regeringen är fullt inriktad på att fortsätta arbeta för de principer som vi har lagt fram tillsammans med en majoritet i Sveriges riksdag: att vi ska hålla nere den svenska EU-avgiften och den totala volymen på EU-budgeten samt att de pengar som finns i budgeten ska gå till moderna ändamål, som klimatfrämjande, migration och säkerhet, och inte till gammaldags politik för jordbruksstöd och strukturfonder, som inte behövs i samma utsträckning som tidigare.</p><p>Det är frestande att diskutera när man ska lägga in sitt veto och inte. Jag tror inte att det är här i Sveriges riksdag inför hela allmänheten som man ska tala om exakt vilken förhandlingsstrategi man ska ha. Jag kan dock säga att om det blir ett förslag som ligger helt i linje med det som kommissionen har lagt fram kommer Sveriges statsminister inte att acceptera det.</p>",
    "intressent_id": "0339624201100",
    "rel_dok_id": "H7C120190912fs",
    "replik": "N",
    "systemdatum": "2019-10-03 17:10:56"
  }
}