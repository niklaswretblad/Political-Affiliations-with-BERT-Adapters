{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:3 om utförsel av stöldgods",
    "underrubrik": "",
    "kammaraktivitet": "interpellationsdebatt",
    "anforande_id": "8da850f7-7b40-ec11-9164-0090facf175a",
    "anforande_nummer": "59",
    "talare": "Kjell Jansson (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack för ett tydligt och respektfullt svar, statsrådet Damberg!</p><p>Vi har stora problem med internationella stöldligor som kontinuerligt är i Sverige och gör brott. Detta har inte som mycket annat minskat under pandemin utan fortsatt i samma omfattning. Dessa ligor härstammar tyvärr ofta från Baltikum.</p><p>Det handlar om hemfridsbrott, i första hand inbrott i villor och fritidshus. Det handlar även om stölder av båtar och framför allt båtmotorer men även av bilar och delar av entreprenadmaskiner.</p><p>I min hembygd Roslagen härjar dessa ligor vilt, framför allt nattetid. Extremt fräcka stölder av båtmotorer förekommer årligen, både vår och höst. Senast nu i Håtöviken i Frötuna stals 20 båtmotorer i slutet av april. En familj har fått sin båtmotor stulen fyra gånger, enligt ett reportage i Norrtelje Tidning. En god vän fick sin båt stulen i maj på Yxlan. Efter några dagar hittade han den på en ö några distansminuter längre ut. Då var den helt slaktad på all utrustning, och motorn var bortmonterad.</p><p>Ligorna planerar noggrant varje stöldattack med att rekognosera området i kanske några veckor innan de slår till. Motorerna själs genom att akterspeglarna kapas eller att bultarna som säkrar motorerna i akterspegeln skärs bort. Därefter lyfts de in i skåpbilar som kör till Kapellskärs hamn och utan kontroll kan lämna landet.</p><p>I sitt svar nämnde statsrådet den nya lagstiftningen, men jag tror att den behöver vara skarpare ändå.</p><p>Fru talman! Det upplevs att vi har svängdörrar vid våra gränser. Vad jag efterlyser är att regeringen tar fram ett förslag som ger tullen större befogenheter att öppna skåpbilar och lastbilar utan att kalla på polis. Kanske behöver de som jobbar där också vara beväpnade med pistol eller något, för det kan vara en hotfull miljö. </p><p>Det är hög tid att säkra även utförsel av varor och inte minst att börja kontrollera allt stöldgods som passerar ut från våra hamnar.</p><p>Tullen har tydliga direktiv från regering och riksdag att kontrollera införsel av varor. Det är bra, men det känns som att regeringen är mer angelägen om den fiskala verksamheten än att skydda våra invånare från stöldligor.</p>",
    "intressent_id": "0779329190517",
    "rel_dok_id": "H9103",
    "replik": "N",
    "systemdatum": "2021-11-08 11:10:22"
  }
}