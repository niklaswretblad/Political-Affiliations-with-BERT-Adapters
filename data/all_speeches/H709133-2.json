{
  "anforande": {
    "dok_hangar_id": "5062866",
    "dok_id": "H709133",
    "dok_titel": "Protokoll 2019/20:133 Fredagen den 5 juni",
    "dok_rm": "2019/20",
    "dok_nummer": "133",
    "dok_datum": "2020-06-05 00:00:00",
    "avsnittsrubrik": "Svar på interpellation 2019/20:407 om prioritering av elever vid skolval",
    "underrubrik": "",
    "kammaraktivitet": "interpellationsdebatt",
    "anforande_id": "71cf7879-10bd-ea11-9135-901b0eac4c70",
    "anforande_nummer": "2",
    "talare": "Dennis Dioukarev (SD)",
    "parti": "SD",
    "anforandetext": "<p>Fru talman! Utbildningsministern! Tack för svaret!</p><p>Jag vill börja med att sätta ministerns svar i ett sammanhang. Ett skolval går ju normalt till så att i händelse av att antalet ansökande överstiger antalet erbjudna platser prioriteras eleverna utifrån om de har syskon på skolan, avståndet mellan skola och hem, och i sista hand lottar man.</p><p>I vanliga fall behandlas alla elever utifrån samma kriterier om att främja lika rättigheter och möjligheter för alla elever. Men i Göteborg har man valt en annan väg. Där har grundskolenämnden och förvaltningen ändrat prioriteringsordningen så att man prioriteras och får direkt tilldelning till stadens mest populära skolor om man tillhör kategorin nyanländ. Det får naturligtvis konsekvenser för alla dem som inte är nyanlända.</p><p> STYLEREF Kantrubrik \\* MERGEFORMAT Svar på interpellation</p><p>Tidningsrubrikerna i Göteborg fylls med vittnesmål från förkrossade föräldrar och från elever som skiljs från sina klasskamrater, rycks upp ur sin stabilitet och blir skickade till andra sidan av stan, bara för att de är svenskar. I denna kontext fattade skolväsendets överklagandenämnd ett beslut om ett överklagande av skolplacering och konstaterade att en nyanländ elev inte är en saklig urvalsgrund. De hänvisar också till ett beslut i Högsta förvaltningsdomstolen, där det fastslås att urvalet till skolan ska ske på ett objektivt, sakligt och icke-diskriminerande sätt. Här borde det vara klappat och klart, kan man tycka, men trots det gäller fortfarande samma prioriteringsordning i Göteborg.</p><p>Detta är alltså bakgrunden till mina frågor till utbildningsministern här i dag.</p><p>Jag reagerar på ett antal saker i ministerns svar.</p><p>Det första är att ministern citerar att urvalet ska ske på ett objektivt, sakligt och icke-diskriminerande sätt. Problemet med det är att skolväsendet redan har konstaterat att nyanländ inte är en saklig urvalsgrund. Kriterierna är inte uppfyllda, så hur kan man då hävda att det går till på ett korrekt sätt när vi har kryphål som bevisligen möjliggör diskriminering?</p><p>Det andra är att när ministern säger att vi måste bryta segregationen menar hon egentligen att man ska tvinga nioåringar att ta ansvaret och konsekvenserna av socialdemokratisk invandringspolitik, som lagt grunden till diskriminerande prioriteringsordningar som den i Göteborg där svenska elever tvingas ge bort sin plats till nyanlända.</p><p>Jag hade hoppats att ministern kunde lugna oroliga föräldrar och elever här i dag. Men tyvärr verkar det som att alla elever i Göteborg bör förbereda sig på att även deras platser ligger i farozonen att ges bort till nyanlända. Jag formulerar därför om mina frågor:</p><p>Är det verkligen regeringens intention att sådana här kryphål för institutionaliserad diskriminering ska existera i Sverige?</p><p>Är det regeringens avsikt att övriga Sverige ska få en liknande modell som den i Göteborg?</p><p>Detta är mina frågor som jag önskar svar på.</p>",
    "intressent_id": "0344222203323",
    "rel_dok_id": "H710407",
    "replik": "N",
    "systemdatum": "2020-07-03 11:35:25"
  }
}