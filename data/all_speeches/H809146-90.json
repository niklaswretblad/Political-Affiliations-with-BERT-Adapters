{
  "anforande": {
    "dok_hangar_id": "5102230",
    "dok_id": "H809146",
    "dok_titel": "Protokoll 2020/21:146 Tisdagen den 22 juni",
    "dok_rm": "2020/21",
    "dok_nummer": "146",
    "dok_datum": "2021-06-22 00:00:00",
    "avsnittsrubrik": "Ändrade regler i utlänningslagen",
    "underrubrik": "",
    "kammaraktivitet": "ärendedebatt",
    "anforande_id": "64ea50f7-3328-ec11-915b-901b0eac4c78",
    "anforande_nummer": "90",
    "talare": "Rasmus Ling (MP)",
    "parti": "MP",
    "anforandetext": "<p>Fru talman! Fredrik Malm svarar på en fråga som jag inte har ställt. Jag ställde ingen fråga om vad han anser om utvisningar generellt eller liknande. Jag frågade huruvida den uppfattning och den bedömning av säkerhetsläget som Liberalernas partiledare hade för fyra år sedan, när Fredrik Malm var migrationspolitisk talesperson, fortfarande gäller. Det var inte jag som gjorde det uttalandet då. Det var Liberalerna som gjorde det. Då måste man väl rimligen kunna svara på om det här gäller i dag eller om det har förändrats på något sätt. Har säkerhetsläget förändrats till det bättre, eller har det förändrats till det sämre? Jag tycker inte att det är en konstig fråga att ställa med tanke på det uttalande som Liberalerna gjorde för fyra år sedan.</p><p>Fru talman! Fredrik Malm tar upp att det regelverk vi har i dag innebär att det är myndigheter som bestämmer om bedömningar och givetvis ännu mer om enskilda ärenden. Det är den ordning som ska gälla. Jag har ingen annan uppfattning än Fredrik Malm om det. Däremot kan man tycka saker om hur säkerhetsläget och världsläget ser ut, precis som man på andra myndigheters område kan tycka saker utan att vilja detaljstyra hur de ska agera i enskilda fall.</p><p>Fru talman! Jag tycker nog att Fredrik Malm borde kunna svara på den fråga jag ställde. Är säkerhetsläget i Afghanistan bättre i dag än vad det var 2017?</p>",
    "intressent_id": "0744139167426",
    "rel_dok_id": "H801SfU28",
    "replik": "Y",
    "systemdatum": "2021-10-08 14:34:13"
  }
}