{
  "anforande": {
    "dok_hangar_id": "5059763",
    "dok_id": "H709105",
    "dok_titel": "Protokoll 2019/20:105 Onsdagen den 15 april",
    "dok_rm": "2019/20",
    "dok_nummer": "105",
    "dok_datum": "2020-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "bf2239e5-d799-ea11-9132-901b0eac4c78",
    "anforande_nummer": "41",
    "talare": "Ulla Andersson (V)",
    "parti": "V",
    "anforandetext": "<p>Herr talman! Vi vet ju att Socialdemokraterna redan i höstas planerade för nedskärningarna i vård, skola och omsorg i år - det kunde vi läsa i den budgeten. I den budget vi nu har på bordet kan vi läsa att dessa nedskärningar tyvärr fortsätter.</p><p>Vi vet också att de som nu kämpar där ute och ger allt de kan för att hantera denna pandemi så bra som möjligt har levt under nedskärningar under väldigt lång tid, inte minst i den underfinansierade äldreomsorgen. De behöver inte höra att regeringen skjuter till det största tillskott som har skjutits till i modern tid. De kanske kan behöva höra det, men det hjälper ju inte om nedskärningarna ändå fortsätter och motsvarar löner för 25 000 undersköterskor. De behöver fler arbetskamrater, inte färre. De behöver bättre arbetsvillkor, inte sämre.</p><p>Varför ska vi inte satsa på välfärden när vi vet att detta verkligen behövs och att det faktiskt lönar sig på många sätt? Inte minst får vi ett starkare samhälle som håller ihop.</p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2020-05-19 15:52:29"
  }
}