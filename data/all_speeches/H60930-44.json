{
  "anforande": {
    "dok_hangar_id": "5016018",
    "dok_id": "H60930",
    "dok_titel": "Protokoll 2018/19:30 Lördagen den 15 december",
    "dok_rm": "2018/19",
    "dok_nummer": "30",
    "dok_datum": "2018-12-15 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": null,
    "kammaraktivitet": "ärendedebatt",
    "anforande_id": "cb2318ca-1a18-e911-9112-901b0eac4c70",
    "anforande_nummer": "44",
    "talare": "Mats Green (M)",
    "parti": "M",
    "anforandetext": "<p>Herr talman! Vi ska nog börja med att konstatera att Sverige inte har en övergångsriksdag bara för att vi har en övergångsregering.</p><p>Sverige har utmaningar som måste hanteras. Det är därför Moderaterna och Kristdemokraterna har lagt fram en budget utifrån Alliansens reformagenda. Den har också vunnit bifall i Sveriges riksdag. Det budgetförslaget är den första åtgärden för att få Sverige i allmänhet och bostadspolitiken i synnerhet på rätt köl, herr talman.</p><p>Det blir med viss nödvändighet en del diskussioner om historia. Jag tror att det är viktigt att erinra sig att när Alliansen lämnade över makten 2014 lämnade vi över ett kraftigt ökat bostadsbyggande, tack vare de åtgärder som Alliansen har vidtagit under de åtta alliansåren. De var inte tillräckliga. Det är jag den förste att tillstå. Men det gjordes oerhört mycket. Och det var anledningen till att vi hade ett kraftigt ökat byggande.</p><p> STYLEREF Kantrubrik \\* MERGEFORMAT Samhällsplanering, bostadsförsörjning och byggande samt konsumentpolitik</p><p>Nu, när bostadsbehovet är större än någonsin, lämnar den här regeringen över ett rasande bostadsbyggande. Det vi behöver är inte fler miljarder till privata bostadsbolag, herr talman. Vi behöver fler bostäder. Just därför behöver vi en reformagenda som hanterar allt detta.</p><p>Jag konstaterar att övergångsregeringen har uppträtt just som en övergångsregering under fyra år. Man har egentligen inte kommit med ett enda skarpt förslag för att skapa fler bostäder, förutom ett antal miljarder som ska stoppas i byggbolags fickor.</p><p>Jag vill fråga Johan Löfstrand: Är du nöjd med det som har gjorts under de här fyra åren? Eller inser du också att ni kunde, borde och skulle ha gjort oerhört mycket mer?</p>",
    "intressent_id": "0538387395826",
    "rel_dok_id": "H601CU1",
    "replik": "Y",
    "systemdatum": "2019-01-14 17:38:41"
  }
}