{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "b993bf96-a1ad-eb11-914f-901b0eac4c78",
    "anforande_nummer": "33",
    "talare": "Hans Wallmark (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Utrikespolitisk debatt</p><p>Herr talman! Jag ska verkligen hedra Kerstin Lundgren för hennes envetna kamp, både i kammaren och i olika internationella organ, när det gäller att driva på för Magnitskijlagstiftning. Vi är övertygade om att det är bra. Vi hade också en diskussion i förra årets utrikespolitiska debatt - det var inte Centerpartiet och Moderaterna, utan då hade jag en diskussion med Sverigedemokraterna - där jag underströk hur viktigt det är att vi får den här typen av Magnitskijlagstiftning på plats i Europa. Den samlade gemenskapen är ju alltid starkare än ett enskilt land.</p><p>Jag har inget emot att man går vidare med detta när det gäller penningtvätt och den grova korruptionen. Det är ju någonting som verkligen utmärker till exempel Ryssland i dag.</p><p>Om sedan Kerstin Lundgren lyssnade noga hörde hon också att utrikesministern inte var speciellt pigg på att ta upp ens detta som vi fick igenom med sex partier om Nord Stream 2. Jag tror att det hade blivit än svårare och mer betungande för henne att ta ytterligare en fråga. Jag tycker också att utrikesministerns svar till mig nyss indikerar att regeringen är måttligt road av att bli överkörd av riksdagen. Men låt oss återkomma! Jag kan gärna föra upp fler frågor på min lista där fem eller sex partier kan enas och markera att det finns en annan utrikespolitisk linje.</p><p>Herr talman! Centerpartiet och Liberalerna brukar vara ganska noga med att säga att utrikes- och säkerhetspolitiken inte ligger inom 73-punktsprogrammet, och det tycker jag är bra. Det brukar jag ta fasta på. Därför måste väl också Centerpartiet nu beklaga det åkande som regeringen ägnar sig åt med en formulering i den försvarsproposition som ni har varit med och förhandlat fram, en annan i Försvarsberedningen där er Daniel Bäckström har varit en ledande person och så plötsligt en utrikesdeklaration med helt andra formuleringar.</p><p>Nu är jag inte centerpartist - men ganska nära; jag är moderat - men nog blir man som centerpartist besviken på sitt samarbetsparti Socialdemokraterna?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}