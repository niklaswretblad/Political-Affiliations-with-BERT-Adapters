{
  "anforande": {
    "dok_hangar_id": "5099122",
    "dok_id": "H809130",
    "dok_titel": "Protokoll 2020/21:130 Måndagen den 31 maj",
    "dok_rm": "2020/21",
    "dok_nummer": "130",
    "dok_datum": "2021-05-31 00:00:00",
    "avsnittsrubrik": "Svar på interpellation 2020/21:684 om trängselskatt och smittspridning i kollektivtrafiken",
    "underrubrik": "",
    "kammaraktivitet": "interpellationsdebatt",
    "anforande_id": "db9ffcda-b417-ec11-9160-901b0e9b71a0",
    "anforande_nummer": "52",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Det är oerhört viktigt att de som är ansvariga för kollektivtrafiken säkerställer att de fortsätter att köra bussar och tåg även om det inte är lika många passagerare som det är normalt sett. Vi fick väldigt bekymmersamma larmrapporter om detta, inte minst från den moderatledda Stockholmsregionen där man började med att dra ned på turtätheten mitt i pandemin. Det var naturligtvis mycket olyckligt.</p><p>Därför har regeringen också tillfört stora belopp till dem som är ansvariga för kollektivtrafiken så att man ska kunna upprätthålla turtätheten trots att biljettintäkterna sjunker. Det gör naturligtvis att det blir dyrare att transportera passagerarna. Det är välkommet att vi också har fått stöd för detta i riksdagen.</p><p> STYLEREF Kantrubrik \\* MERGEFORMAT Svar på interpellationer</p><p>Precis som jag sa är det såklart så att privatpersoner som arbetar under den här pandemin på olika sätt har kunnat få ökade arbetskostnader. Det kan handla om trängselskatteutgifter för personer i Stockholms- och Göteborgsregionerna som inte har möjlighet att jobba hemifrån eller inte kan ta cykeln till jobbet utan då i stället väljer att åka bil av smittskyddsskäl, vilket naturligtvis är bra.</p><p>I andra delar av landet kan det handla om andra kostnader som har ökat. Det kan handla om att personer som bor i glesbygd och normalt sett åker kollektivt nu har fått betydligt högre kostnader för att de tar bilen och då behöver köra lite längre, vilket naturligtvis ökar utgifterna för bensin. Man kan tänka sig att det också kan handla om att dra in snabbare bredband för att klara av att jobba hemifrån.</p><p>Det ser väldigt olika ut i olika delar av landet. Där tycker jag att den skattereduktion som vi har för ökade kostnader under coronapandemin är väl avvägd på så sätt att den går till hela landet och inte bara till våra storstadsregioner, för också i glesbygd har man fått ökade kostnader under den här krisen.</p>",
    "intressent_id": "098412828516",
    "rel_dok_id": "H810684",
    "replik": "N",
    "systemdatum": "2021-09-17 14:44:07"
  }
}