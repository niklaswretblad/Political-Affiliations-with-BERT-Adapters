{
  "anforande": {
    "dok_hangar_id": "5078262",
    "dok_id": "H80953",
    "dok_titel": "Protokoll 2020/21:53 Måndagen den 14 december",
    "dok_rm": "2020/21",
    "dok_nummer": "53",
    "dok_datum": "2020-12-14 00:00:00",
    "avsnittsrubrik": "Säkerhetspolitisk inriktning - Totalförsvaret 2021-2025",
    "underrubrik": "",
    "kammaraktivitet": "",
    "anforande_id": "d64f430d-276d-eb11-914e-901b0e9b71a0",
    "anforande_nummer": "46",
    "talare": "Kerstin Lundgren (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Säkerhetspolitisk inriktning - Total-försvaret 2021-2025</p><p>Herr talman! Det var intressant att höra det replikskifte som nyss utspelade sig här mellan försvarsministern och Vänsterns representant Håkan Svenneling. Jag är inte säker på att jag hörde att den säkerhetspolitiska linjen, som gällt under mycket lång tid, blev tydlig av det replikskiftet. Det är en fråga som regeringen också borde fundera över.</p><p>Självklart fattar Sverige egna beslut utan påtryckningar. Men, herr talman, jag undrar om försvarsministern hört någon säga att en svensk Nato-option skulle rubba den säkerhetspolitiska balansen.</p><p>Jag hörde försvarsministern tala om att Ryssland har agerat och agerar i vårt närområde på ett sätt som rubbar den balans som funnits. Är det då inte rimligt, herr talman, att Sverige kan agera som Finland utan att rubba någon balans?</p><p>På vilket sätt skulle en svensk Nato-option rubba en balans? Vem dömer av det? Är det Ryssland? Är det Finland? Är det Tyskland eller USA? Är det någon annan som har uttalat just detta? Eller är det balansen i regeringen som rubbas?</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-02-12 12:40:40"
  }
}