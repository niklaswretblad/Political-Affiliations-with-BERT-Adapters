{
  "anforande": {
    "dok_hangar_id": "5095787",
    "dok_id": "H809115",
    "dok_titel": "Protokoll 2020/21:115 Onsdagen den 28 april",
    "dok_rm": "2020/21",
    "dok_nummer": "115",
    "dok_datum": "2021-04-28 00:00:00",
    "avsnittsrubrik": "Planering och byggande",
    "underrubrik": "",
    "kammaraktivitet": "ärendedebatt",
    "anforande_id": "93f9ccd5-380b-ec11-9160-901b0e9b71a0",
    "anforande_nummer": "108",
    "talare": "Ola Johansson (C)",
    "parti": "C",
    "anforandetext": "<p>Fru talman! Det var givetvis inte min avsikt att begära replik på Larry Söder, men jag blev lite förvirrad, för jag såg Larry Söder stå där i talarstolen, men jag hörde Momodou Malcolm Jallow tala. Det Larry Söder sa var en blåkopia av det Momodou Malcolm Jallow sa när han talade om regionplanering. Han ville se en styrning från regionerna som talar om för kommunerna hur många bostäder de ska bygga, var de ska byggas och vilken typ de ska vara.</p><p>Vi kan ha önskemål om och driva på för en bostadspolitik där vi får fram 60 000 bostäder eller fler för att möta behovet. Men att sätta ett nationellt mål kräver att staten tar till styrmedel för att detta mål ska uppfyllas. Jag har ärligt talat svårt att se hur det kan förenas med en borgerlig politik.</p><p> STYLEREF Kantrubrik \\* MERGEFORMAT Planering och byggande</p><p>Det Larry Söder föreslår är ju en planekonomi i någon form, fru talman, och det är ytterst förvånande att det kommer från Kristdemokraterna. Då blir man nyfiken på att höra vilka andra partier som har talat ihop sig om en sådan politik, för det är i alla fall inte Centerpartiet.</p><p>Med ett sådant mål måste man fråga sig: Hur ska en statlig bostadspolitik då se ut? Vilka morötter ska finnas? Byggsubventioner är någonting som vi dras med, och vi kan utforma dem på ett sådant sätt att de styr mot vissa typer av bostäder. Men det innebär inget krav på kommunerna eller byggföretagen att de ska använda sig av de här subventionerna, utan det finns faktiskt en frivillighet.</p><p>Hur känns piskorna som ska vina över kommunpolitikernas ryggar när detta statliga mål från Larry Söder ska uppfyllas?</p>",
    "intressent_id": "0934639939611",
    "rel_dok_id": "H801CU13",
    "replik": "Y",
    "systemdatum": "2021-09-01 17:26:14"
  }
}