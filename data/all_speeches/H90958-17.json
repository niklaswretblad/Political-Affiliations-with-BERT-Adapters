{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "d47d3f62-aeb9-ec11-9167-901b0eac4c78",
    "anforande_nummer": "17",
    "talare": "Roger Haddad (L)",
    "parti": "L",
    "anforandetext": "<p>Fru talman! Skolministerns minne är kort när det gäller med vilka partier hon har fått igenom resursökningar till svensk skola de senaste tre åren, nämligen med Liberalernas hjälp.</p><p>Men i den här debatten om studiero och trygghet är inte problemet pengar. Det spelar ingen roll hur mycket vi står här och säger att vi ska öka lärarnas befogenheter om ett barn- och elevombud underminerar läraryrkets status. Skolinspektionen har inte det problemet. Skolinspektionen gör bedömningar och kritiserar skolor. Även i de ärenden och fall där varken polisen eller Skolinspektionen har gått vidare har Barn- och elevombudet gått vidare och drivit skadeståndsyrkanden. </p><p>Kom inte och säg att det är ett generellt problem för landets myndigheter, utan det här är ett problem för Barn- och elevombudet. Det är en myndighet som ni inrättade våren 2006. Den har spelat ut sin roll. Till och med lärarna säger att kritiken inte är begriplig.</p>",
    "intressent_id": "0308306375022",
    "rel_dok_id": "",
    "replik": "Y",
    "systemdatum": "2022-04-11 17:45:39"
  }
}