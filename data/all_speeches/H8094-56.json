{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "fcc561ee-2d03-eb11-9146-901b0e9b71a8",
    "anforande_nummer": "56",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Stefan Löfven talar om de förebyggande åtgärderna för att komma till rätta med gängkriminaliteten. Man ska naturligtvis inte förringa betydelsen av det arbetet. Tvärtom är det långsiktigt och kommer att ge en bättre situation i framtiden.</p><p>Språket är en nyckel. Skolan är en nyckel. Omgivningen där man växer upp är en nyckel. Familjen, vänner som lyckas, äldre före detta kriminella som har en historia att berätta och så vidare är alla nycklar för en mer djup och långtgående förändring.</p><p>Samtidigt, herr talman, finns problem här och nu som måste tryckas tillbaka. De som döms måste få rejäla, kännbara straff. Det måste vara slut på straffrabatter och korta sejourer i öppna anstalter. Det måste finnas ökade möjligheter till hemliga tvångsmedel. Polisen ska kunna lyssna på, övervaka och kontrollera de organiserade kriminella. Polisen ska jaga, irritera, beslagta och punktmarkera. Att ha en kriminell livsstil i Sverige ska vara jobbigt - riktigt, riktigt jobbigt.</p><p>Herr talman! Vi behöver en politik som står upp för lag och ordning. Vi behöver politiker som förstår vad som krävs för att uppnå lag och ordning. Det ska vara politiker som i aktiv handling visar att det är polisen som bestämmer på gator och torg, inte morddömda gangstrar.</p><p>I en debatt för ganska precis två år sedan förklarade jag krig mot gängkriminaliteten och den organiserade brottsligheten. Jag tvingas tyvärr, herr talman, att konstatera att det kriget fortsätter samtidigt som regeringen fortsätter att ha huvudet i sanden.</p><p>(Applåder) </p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2020-09-30 17:02:43"
  }
}