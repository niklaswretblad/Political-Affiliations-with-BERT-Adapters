{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "79fad202-ccc0-ec11-9167-901b0eac4c78",
    "anforande_nummer": "101",
    "talare": "Lorentz Tovatt (MP)",
    "parti": "MP",
    "anforandetext": "<p>Fru talman! Jag tycker att det är bistert och bisarrt att nästan ingen här inne har lyft fram energieffektivisering. Det är det snabbaste, effektivaste och ekonomiskt mest rationella sättet att hantera ökade elpriser.</p><p>Men låt mig gå tillbaka till där jag slutade mitt första anförande, nämligen till den fantastiska nyheten att Northvolt nu öppnar för en stor batterifabrik utanför Göteborg. Det är väldigt kul. Det handlar om 3 000 jobb. Frågan är varifrån elen ska komma. Vi kan titta på hur högern har agerat den senaste tiden. Man vill stoppa vindparken Poseidon utanför Göteborg, Mareld utanför Bohuslän och Västvind utanför Öckerö. Sammanräknat blir det här 22 terawattimmar, vilket motsvarar nästan exakt dubbelt så mycket som de två Ringhalsreaktorer som har lagts ned. Dubbelt så mycket elproduktion som de två Ringhalsreaktorerna har högern stoppat utanför Göteborg den senaste tiden. Det blir alltså ingen el till Northvolt om högern får behålla makten.</p><p>Det här gäller inte bara i Västsverige. Även längs vår långa, härliga, vindiga kust stoppade man projekt efter projekt. Moderaterna har det blåbruna rekordet: 65,5 terawattimmar. Det är alltså långt mer än all befintlig kärnkraft i Sverige som man nu stoppar.</p><p>Om vi samlas här igen om tio år kommer vi att veta. Om vi har fortsatt höga elpriser har högern vunnit och stoppat utbyggnaden av ny el. Om vi däremot märker att elpriserna har gått ned är det Miljöpartiet som har vunnit och kunnat bygga ut den förnybara elproduktionen.</p><p></p><p>Sveriges elkunder borde hoppas på det senare alternativet.</p>",
    "intressent_id": "0495661214429",
    "rel_dok_id": "",
    "replik": "N",
    "systemdatum": "2022-04-20 19:05:28"
  }
}