{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "2fde072e-6ec8-eb11-9156-901b0e9b71a8",
    "anforande_nummer": "84",
    "talare": "Magnus Persson (SD)",
    "parti": "SD",
    "anforandetext": "<p>Fru talman! Statsrådet valde också att i sitt svar säga att eventuella överprövningar vid en LOU-upphandling riskerar att fördröja hela verksamheten. Men är det inte viktigt att en så stor och omfattande reform görs rätt från början och att man får räkna med att det kommer att bli en mängd överprövningar för att se till att allt blir rätt?</p><p>Det är viktigt att reformen av Arbetsförmedlingen inte bara blir en bricka i ett politiskt avtal som har skapats enbart för att behålla makten. Precis som Mats Green tog upp tidigare har projektet knappt hunnit starta förrän problem och kritik har riktats från IAF som gäller kontroller av de fristående aktörernas arbete. Detta får mig att tänka på hur det såg ut förra gången under alliansregeringens tid med de så kallade lotsarna och de andra organisationerna som sjösattes under den perioden. Det är något vi inte vill tillbaka till. Socialdemokraterna var mycket kritiska mot resultatet av upphandlingsförfarandet.</p><p> STYLEREF Kantrubrik \\* MERGEFORMAT Svar på interpellationer</p><p>Har man inte dragit lärdom, arbetsmarknadsministern, av det som hände då när man tar lite väl lättvindigt på den situation som råder just nu?</p>",
    "intressent_id": "0641953830512",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}