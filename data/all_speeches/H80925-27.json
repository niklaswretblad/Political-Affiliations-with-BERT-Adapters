{
  "anforande": {
    "dok_hangar_id": "5072791",
    "dok_id": "H80925",
    "dok_titel": "Protokoll 2020/21:25 Onsdagen den 21 oktober",
    "dok_rm": "2020/21",
    "dok_nummer": "25",
    "dok_datum": "2020-10-21 00:00:00",
    "avsnittsrubrik": "Riksrevisionens rapport om effektiviteten i förmedlingsverksamheten",
    "underrubrik": "",
    "kammaraktivitet": "ärendedebatt",
    "anforande_id": "b7df1831-4024-eb11-9143-901b0eac4c70",
    "anforande_nummer": "27",
    "talare": "Malin Danielsson (L)",
    "parti": "L",
    "anforandetext": "<p>Herr talman! Finnes: välutbildade ingenjörer, arkitekter och ekonomer.</p><p>Efter \"Finnes\" brukar \"Sökes\" komma, men i det här fallet är det ytterligare ett \"Finnes\".</p><p>Finnes: modiga arbetsgivare som ger nya människor i vårt land en väg in på arbetsmarknaden.</p><p>Det här inte en påhittad annons utan en beskrivning av Jobbsprånget, ett initiativ startat av bland andra Kungliga Ingenjörsvetenskapsakademien för att matcha exempelvis nyanlända ingenjörer, arkitekter och ekonomer mot arbetsgivare som behöver folk. Det här finns i verkligheten i dag.</p><p>Förra terminen erbjöds 160 arbetssökande praktik via Jobbsprånget. Innan de kom till Jobbsprånget hade de sammanlagt skickat in 32 000 jobbansökningar - i snitt 200 per person - utan att få ett enda napp. Då pratar vi ändå om välutbildade personer, ofta med arbetslivserfarenhet från sina hemländer. Efter fyra månaders praktik via Jobbsprånget hade 70 procent fått arbete.</p><p>Det här visar att det är väldigt viktigt med en fungerande matchning. Det räcker inte med att ha arbetssökande; man måste även har arbetsgivare att matcha dem mot.</p><p>Samma sak visar Riksrevisionens rapport om effektiviteten i förmedlingsverksamheten. Det som leder till framgång i förmedlingsverksamheten är när arbetsförmedlare aktivt tipsar arbetssökande om lediga jobb som skulle kunna passa dem. Riksrevisionen kallar det för ett sökaktivitetsbaserat arbetssätt. Bra matchning skulle jag kalla det.</p><p>Herr talman! Det är positivt att rapporten visar att det finns arbetsförmedlare som med framgång löser den komplexa uppgift som myndigheten har. Men det är helt klart oroväckande att rapporten också visar att Arbetsförmedlingen inte systematiskt följer upp verksamheten och implementerar de metoder som fungerar bäst, brett i hela vårt land, så att fler människor ska få känna den frihet som det är att ha en egen försörjning och ett jobb. Kunskapen finns men används inte. Det är också oroväckande att Arbetsförmedlingen enligt rapporten antingen beviljar för många dyra utbildningsinsatser eller beviljar dessa insatser till fel personer.</p><p>Därför är det viktigt med den reformering som vi nu genomför inom ramen för januariavtalet och att vi i denna reformering tar fasta på de brister som finns och skapar system som leder till bättre matchning och högre effektivitet. Vi kan inte ha en arbetsmarknad med stor arbetslöshet å ena sidan och brist på arbetskraft å andra sidan, vilket vi såg till och med under den högkonjunktur som vi nu har lämnat.</p><p>Riksrevisionens rapport om effektiviteten i förmedlings-verksamheten</p><p>För oss liberaler är det självklart att det som behövs för att lyckas framöver är aktörer som verkligen blir en brygga mellan dem som söker jobb och dem som anställer. Först då kommer vi till rätta med de matchningsproblem som vi länge har sett på svensk arbetsmarknad. Att fler ska försörja sig själva, att fler barn ska få se sina föräldrar gå till jobbet varje morgon och att fler företag ska kunna växa tack vare att de hittar rätt arbetskraft är vår arbetsmarknadspolitik och målet för den reformering av Arbetsförmedlingen som vi nu är mitt inne i tillsammans med övriga januariavtalspartier.</p><p>32 000 jobbansökningar utan napp får inte vara normen. Jag yrkar bifall till utskottets förslag till beslut.</p><p>Överläggningen var härmed avslutad.</p><p>(Beslut fattades under § 19.)</p><p>ILO:s hundraårs-deklaration för framtidens arbetsliv</p>",
    "intressent_id": "0603366539729",
    "rel_dok_id": "H801AU3",
    "replik": "N",
    "systemdatum": "2020-11-11 18:07:05"
  }
}