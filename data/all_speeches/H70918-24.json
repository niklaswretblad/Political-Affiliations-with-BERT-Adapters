{
  "anforande": {
    "dok_hangar_id": "5043700",
    "dok_id": "H70918",
    "dok_titel": "Protokoll 2019/20:18 Fredagen den 11 oktober",
    "dok_rm": "2019/20",
    "dok_nummer": "18",
    "dok_datum": "2019-10-11 00:00:00",
    "avsnittsrubrik": "Svar på interpellation 2019/20:25 om regeringen och arbetslösheten",
    "underrubrik": "",
    "kammaraktivitet": "interpellationsdebatt",
    "anforande_id": "72d64422-dcff-e911-9126-901b0eac4c70",
    "anforande_nummer": "24",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru ålderspresident! Precis som Josefin Malmqvist säger finns inte detta mål längre som en styråra för arbetsmarknadspolitiken. Det har gjort det under ett antal år, och det var viktigt för regeringens arbetsmarknadspolitik.</p><p>Vi har ett nytt politiskt läge i och med januariavtalet, där regeringen samarbetar med Liberalerna och Centern. Utifrån detta har vi tillsammans andra typer av ambitioner.</p><p>Jag är stolt över att Sverige har historiskt sett höga sysselsättningsnivåer. Regeringen har gjort ett bra jobb. Jag kan dock inte ta åt mig äran eftersom jag är ny på posten sedan en månad.</p><p>Det viktiga är att vi framöver följer utvecklingen på arbetsmarknaden. Vi startar från höga nivåer och ska vara stolta över hur det ser ut på svensk arbetsmarknad, även om det finns en hel del utmaningar.</p><p>Nu ser vi en avmattning i ekonomin, och då är det viktigt att politiken inte fokuserar bakåt utan framåt. Vi behöver rusta människor för de nya jobb som kommer i ekonomin. Vi behöver ha handlingskraft inför den avmattning i ekonomin som vi har börjat se. Alla partier måste därför vara beredda att sätta in ytterligare resurser om det skulle behövas.</p>",
    "intressent_id": "0661583406713",
    "rel_dok_id": "H71025",
    "replik": "N",
    "systemdatum": "2019-11-05 15:54:50"
  }
}