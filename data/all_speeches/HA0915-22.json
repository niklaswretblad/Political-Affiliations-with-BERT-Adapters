{
  "anforande": {
    "dok_hangar_id": "5152829",
    "dok_id": "HA0915",
    "dok_titel": "Protokoll 2022/23:15 Torsdagen den 27 oktober",
    "dok_rm": "2022/23",
    "dok_nummer": "15",
    "dok_datum": "2022-10-27 00:00:00",
    "avsnittsrubrik": "Frågestund",
    "underrubrik": "Regeringens politik för det civila försvaret",
    "kammaraktivitet": "frågestund",
    "anforande_id": "383e4bcf-8b66-ed11-917b-901b0eac4c70",
    "anforande_nummer": "22",
    "talare": "Försvarsministern Pål Jonson (M)",
    "parti": "M",
    "anforandetext": "<p>Herr talman! Tack, Lars Püss, för frågan! Den är angelägen.</p><p>Regeringen tog fasta på det som framgick av Försvarsberedningens rapport <em>Motståndskraft</em>. Där pekade man på risken för att det civila och det militära försvaret skulle gå i otakt om man delade upp dem på två departement. Det har de facto också varit på det sättet.</p><p>Det stora problemet om det civila försvaret inte levererar är att det kommer att påverka det militära försvaret. I dag är Försvarsmakten beroende av transporter, kommunikationer, livsmedel och sjukvård från det civila samhället. Det är alltså mycket viktigt att det civila försvaret fungerar för att de militära satsningarna, som är betydande, ska ge utdelning.</p><p>Fördelen med att ha detta under ett gemensamt departement är just att kunna ha en gemensam totalförsvarsplanering. Styrkan i den lösningen är också att man får en minister som på heltid kan arbeta med och driva frågorna om civilt försvar. Detta är inte längre en tillikatjänst, som det var när det låg under ansvarig minister på Justitiedepartementet.</p>",
    "intressent_id": "0642224351118",
    "rel_dok_id": "HAC120221027fs",
    "replik": "N",
    "systemdatum": "2022-11-17 16:24:10"
  }
}