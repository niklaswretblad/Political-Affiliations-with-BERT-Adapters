{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "(forts. från § 7) Organisationen för säkerhet och samarbete i Europa (OSSE) (forts. UU7) ",
    "underrubrik": "",
    "kammaraktivitet": "",
    "anforande_id": "8cb49bf3-f0b6-ea11-9135-901b0eac4c70",
    "anforande_nummer": "78",
    "talare": "Yasmine Posio (V)",
    "parti": "V",
    "anforandetext": "<p>Fru talman! Mäns våld mot kvinnor är ett välkänt problem inom alla länder i OSSE. Även om en del länder har kommit en bit på vägen finns det inget land där mäns våld mot kvinnor tas på tillräckligt stort allvar så att kvinnor kan känna sig trygga i sina hem.</p><p>Däremot finns det en del länder inom OSSE där mäns våld mot kvinnor är utbrett och där straffriheten är hög. Ryssland är ett av de värsta exemplen med runt 10 000 kvinnomord varje år. Skyddslagarna är i stort sett obefintliga.</p><p>Även hbtq-personer och hbtq-aktivister lever under extrema hot i en del av OSSE-länderna. Polen har infört hbtq-fria zoner, och i Tjetjenien utsätts hbtq-personer för grovt våld utan att rättsväsendet agerar.</p><p>Samtidigt ser vi hur civilsamhällesorganisationernas krympande utrymme inskränks alltmer. Det sker i omfattande utsträckning i många av OSSE:s medlemsländer. De som står upp för mänskliga rättigheter lever under hård press.</p><p>Detta är frågor som jag vet är viktiga för regeringen, så jag vill veta hur utrikesminister Ann Linde tänker använda sin roll som ordförande i OSSE för att få fart på dessa viktiga frågor. Det är nödvändigt inte bara för de människor som utsätts personligen utan också för samhällen som helhet när deras medborgare inte får verka i ett demokratiskt samhälle enligt de mänskliga rättigheterna.</p>",
    "intressent_id": "0468765214727",
    "rel_dok_id": "",
    "replik": "Y",
    "systemdatum": "2020-06-25 16:34:55"
  }
}