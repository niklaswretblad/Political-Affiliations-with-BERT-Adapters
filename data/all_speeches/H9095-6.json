{
  "anforande": {
    "dok_hangar_id": "5104720",
    "dok_id": "H9095",
    "dok_titel": "Protokoll 2021/22:5 Fredagen den 17 september",
    "dok_rm": "2021/22",
    "dok_nummer": "5",
    "dok_datum": "2021-09-17 00:00:00",
    "avsnittsrubrik": "Svar på interpellation 2020/21:885 om simundervisningen i skolan",
    "underrubrik": "",
    "kammaraktivitet": "interpellationsdebatt",
    "anforande_id": "697fbaf8-372c-ec11-915b-901b0eac4c78",
    "anforande_nummer": "6",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Det är mycket glädjande att Socialdemokraterna har anslutit sig till Moderaternas upprepade förslag om lovskola och att utöka lovskolan i Sverige. Men det löser inte det problem som min interpellation handlar om.</p><p>Skolminister Anna Ekström talar om att Skolverket inte kan detaljstyra, att det är många uppgifter och att man inte kan göra på det sättet. Men simkunskap handlar inte bara om skolämnet och att granska skolämnet som vilket som helst. Icke simkunskap i Sverige handlar om liv eller död, fru talman. Det är otroligt viktigt att se till att simkunnigheten i Sverige är stor.</p><p>Det är viktigt också med tanke på en annan fråga som vi ofta diskuterar i kammaren: vår bristande integration. Vi har problem med att barn och familjer som kommer från andra länder inte blir tillräckligt integrerade och inte kommer in i det svenska samhället. Där är simningen också viktig, ur social synvinkel. Alla barn i Sverige ska kunna simma och vara med och bada på sommarlovet och ska inte tvingas hitta på skäl för att undvika det eftersom man inte vill erkänna att man inte kan simma.</p><p>Jag tycker nog att Skolverket skulle kunna få ett sådant uppdrag. Det är som sagt inte vilket ämne som helst. Och om Skolinspektionen hade fått ett sådant uppdrag hade det också varit intressant att se vad som egentligen ligger bakom att det kommer larmrapport efter larmrapport om att simkunnigheten i Sverige minskar.</p><p>Men förhoppningsvis, fru talman, lyssnar personal från både Skolverket och Skolinspektionen som kanske delar min oro och väljer själva att titta på detta. Jag tycker att det är sorgligt att vi inte vill ta reda på om det har blivit någon förändring sedan 2014, vad den i så fall beror på och vad vi kan göra åt det hela.</p>",
    "intressent_id": "0502490570219",
    "rel_dok_id": "H9C120210917ip",
    "replik": "N",
    "systemdatum": "2021-10-13 17:12:51"
  }
}