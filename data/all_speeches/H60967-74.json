{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Svar på interpellationerna 2018/19:134 och 139 om RUT-avdrag för trygghetstjänster",
    "underrubrik": null,
    "kammaraktivitet": "interpellationsdebatt",
    "anforande_id": "a841e42a-e365-e911-911b-901b0eac4c78",
    "anforande_nummer": "74",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Jag delar inte uppfattningen att 73-punktsprogrammet inte innehåller jämlikhetspolitik. Jämlikhetspolitiken innehåller flera delar. Ett utvidgat trygghets-RUT är inte något som skulle göra något större avtryck på den samlade fördelningen i samhället. Däremot är flera av de andra åtgärder som vi har i januariavtalet viktiga för att vi ska kunna ha ett sammanhållet samhälle.</p><p>Något av det jag själv brinner för allra mest är Skolkommissionens förslag, som jag har sagt att vi ska genomföra. Skolkommissionen samlade hela expertisen på området för att se: Hur ska vi kunna skapa en jämlikare skola? Det finns inget bättre sätt att skapa ett jämlikt samhälle än att se till att vartenda barn, varenda elev, som går i den svenska skolan ska få det stöd de behöver för att få med sig de kunskaper som är nödvändiga för att klara sig på arbetsmarknaden. Det förslaget kommer vi att genomföra.</p><p> STYLEREF Kantrubrik \\* MERGEFORMAT Svar på interpellationer</p><p>Därutöver kommer vi att genomföra den stora satsning på välfärdsmiljarderna som har påbörjats. Där vill vi öka statsbidragen med 5 miljarder om året under mandatperioden. Därutöver görs satsningar på åtgärder vid psykisk ohälsa inte minst hos unga. Det är någonting som drabbar alltför många unga i dagsläget, och det drabbar också ojämlikt. Det görs också en satsning på cancervård och ambulansvård. Vi har en lång rad satsningar just för att säkerställa den trygghet som finns i vår generella välfärd.</p><p>Vi har därutöver förslag på att man ska stärka barnfamiljerna genom en familjevecka. Vi vill förbättra för de sämst ställda pensionärerna och också de pensionärer som jobbat ett helt långt yrkesliv men som ändå får en väldigt låg pension. Det är viktiga områden i den generella välfärden för att vi alla ska kunna vara trygga.</p><p>Därutöver har vi viktiga satsningar för att fler människor ska komma i arbete. Det är en stor ekonomisk klyfta och en stor ojämlikhet mellan människor som har ett arbete och människor som inte har ett arbete. Vi vill bland annat satsa ytterligare på att bygga ut Kunskapslyftet så att fler får med sig yrkeskunskaperna för att komma in på arbetsmarknaden men också för att fler nyanlända ska komma i arbete.</p>",
    "intressent_id": "098412828516",
    "rel_dok_id": "H6C120190326ip",
    "replik": "N",
    "systemdatum": "2019-04-23 18:17:27"
  }
}