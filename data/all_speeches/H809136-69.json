{
  "anforande": {
    "dok_hangar_id": "5100128",
    "dok_id": "H809136",
    "dok_titel": "Protokoll 2020/21:136 Tisdagen den 8 juni",
    "dok_rm": "2020/21",
    "dok_nummer": "136",
    "dok_datum": "2021-06-08 00:00:00",
    "avsnittsrubrik": "Skärpt kontroll över explosiva varor",
    "underrubrik": "",
    "kammaraktivitet": "",
    "anforande_id": "d72304e0-3b1d-ec11-915b-901b0eac4c78",
    "anforande_nummer": "69",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Tack för frågorna, Roger Richthoff! Jag är ju till vardags vice ordförande i miljö- och jordbruksutskottet och tycker att det är härligt att höra hur positiva ledamöter i riksdagen är till ökad tillsyn och oanmälda besök. Jag skulle önska att det var fallet också på det sakområde som jag arbetar med.</p><p>Jag tror att det är väldigt viktigt att komma ihåg att det både i detta förslag och i den lagstiftning som trots allt ligger till grund finns mycket åtgärder redan i dag för god tillsyn, spårbarhet och sådana saker. Men självklart kan bra saker förbättras, och det är inte nödvändigtvis så att man behöver tillföra denna typ av beslut här i riksdagen för att kunna genomföra denna typ av åtgärder.</p><p>Jag ser ändå väldigt positivt på det engagemang som finns. Jag hörde också hur ledamoten i sitt anförande sa att han ville samla ihop ett antal positiva åtgärder till en motion. Det ser jag också mycket positivt på.</p>",
    "intressent_id": "064711971110",
    "rel_dok_id": "",
    "replik": "Y",
    "systemdatum": "2021-09-24 15:33:12"
  }
}