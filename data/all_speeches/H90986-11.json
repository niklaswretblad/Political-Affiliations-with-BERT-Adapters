{
  "anforande": {
    "dok_hangar_id": "5125426",
    "dok_id": "H90986",
    "dok_titel": "Protokoll 2021/22:86 Onsdagen den 23 mars",
    "dok_rm": "2021/22",
    "dok_nummer": "86",
    "dok_datum": "2022-03-23 00:00:00",
    "avsnittsrubrik": "Förstärkt nedsättning av arbetsgivaravgifter för 19-23-åringar under sommaren 2022",
    "underrubrik": "",
    "kammaraktivitet": "ärendedebatt",
    "anforande_id": "1cf9f512-28dc-ec11-916f-901b0eac4c70",
    "anforande_nummer": "11",
    "talare": "Rasmus Ling (MP)",
    "parti": "MP",
    "anforandetext": "<p>Fru talman! Ida Gabrielsson tyckte att jag var inne på olika spår, men det var ingenting i jämförelse.</p><p>Flera av de saker som ledamoten tog upp är vi eniga om. Vi har gjort förstärkningar för kommunsektorn för att förbättra för hemtjänsten. Vad gäller karensavdraget är vi också överens. Men i andra delar skiljer vi oss åt. </p><p> STYLEREF Kantrubrik \\* MERGEFORMAT Förstärkt nedsättning av arbetsgivaravgifter för 19-23-åringar under sommaren 2022</p><p>När Ida Gabrielsson pratar framstår det som att 19-23-åringar skulle jobba enbart på Max hamburgerrestauranger eller i restaurangsektorn i övrigt. Så ser det inte ut, fru talman. 19-23-åringar jobbar naturligtvis på olika ställen precis som äldre gör. </p><p>Att man helt förbiser att pengarna behövs i detta läge och i stället väljer att rikta pengarna för att bensinen ska bli billigare tycker jag är anmärkningsvärt. </p><p>1 ½ miljard är inte småpotatis. Det sa jag inte heller. Men dessa pengar skulle helt enkelt inte räcka till de effekter som Ida Gabrielsson talade om tidigare. </p><p>Fru talman! Jag vidhåller att det är en väldigt dålig politik att satsa på ökade utsläpp och billigare bensin i stället för att satsa på åtgärder som dels kan ta oss ur det som vi har sett under pandemin, dels kan göra att vi nu kan komma bort från oljeberoendet och minska denna sårbarhet samt minska intäkterna till såväl Ryssland som andra auktoritära regimer som får sin huvudsakliga finansiering genom oljepengar. </p>",
    "intressent_id": "0744139167426",
    "rel_dok_id": "H901SfU21",
    "replik": "Y",
    "systemdatum": "2022-05-25 14:42:42"
  }
}