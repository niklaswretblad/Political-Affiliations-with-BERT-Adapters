{
  "anforande": {
    "dok_hangar_id": "5121526",
    "dok_id": "H90971",
    "dok_titel": "Protokoll 2021/22:71 Onsdagen den 23 februari",
    "dok_rm": "2021/22",
    "dok_nummer": "71",
    "dok_datum": "2022-02-23 00:00:00",
    "avsnittsrubrik": "Medborgarskap",
    "underrubrik": "",
    "kammaraktivitet": "ärendedebatt",
    "anforande_id": "10560445-f0ca-ec11-9170-0090facf175a",
    "anforande_nummer": "116",
    "talare": "Jonny Cato (C)",
    "parti": "C",
    "anforandetext": "<p>Fru talman! Att bli svensk medborgare är något mycket fint. Att bli svensk medborgare innebär en rad rättigheter, såsom en absolut rätt att bo och arbeta i hela landet, möjligheten att bli bland annat polis och möjligheten att påverka vår gemensamma framtid genom rösträtt i riksdagsvalet.</p><p>Med ett medborgarskap kommer en rad rättigheter, men även skyldigheter. En av de absoluta grunderna i medborgarskapet är att om man blivit svensk medborgare så är man svensk medborgare, det vill säga att ett medborgarskap icke ska gå att återkalla. Kan ett medborgarskap återkallas försvinner en av de viktigaste rättigheterna, den absoluta rätten att bo i Sverige.</p><p>Antalet ansökningar om svenskt medborgarskap har de senaste åren legat på historiskt höga nivåer. Handläggningstiderna har därför emellanåt varit alldeles för långa. Trots omprioriteringar och satsningar från myndighetens sida ser vi att handläggningstiderna för medborgarskapsärenden fortsatt är alldeles för långa. Handläggningstiderna för medborgarskap behöver, precis som för övriga ärenden där handläggningstiderna är långa, kortas väsentligt.</p><p>Fru talman! Jag har nog aldrig skakat så mycket i den här talarstolen som jag gör just nu. Jag hade tänkt hålla ett kort, sakligt anförande. Men när jag hör Jonas Andersson stå i talarstolen och säga att det ska bli svårare att bli svensk medborgare och att vi ska kontrollera att människor som blir svenska medborgare står upp för hbtq-rättigheter skakar hela min kropp.</p><p>För en tid sedan gjorde jag det absolut svåraste jag någonsin gjort. Jag kom ut om mitt förhållande med en annan man. Det finns bara en grupp i samhället som har attackerat mig för detta, och det är SD-svansen på Twitter. Det är jobbigt att sitta och lyssna på hur vi ska ställa krav på andra grupper när det finns en grupp där man är särskilt hård i denna fråga.</p><p>Jag väljer att lämna mina andra talepunkter därhän.</p><p>(Applåder)</p>",
    "intressent_id": "0475643059428",
    "rel_dok_id": "H901SfU13",
    "replik": "N",
    "systemdatum": "2022-05-03 16:50:43"
  }
}