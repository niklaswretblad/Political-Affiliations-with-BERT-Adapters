{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "7768e860-3b0b-ec11-9160-901b0e9b71a0",
    "anforande_nummer": "85",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Jag önskar att det fanns en trappa till himlen så att jag kunde se min mamma ibland.</p><p>Ja, elvaårige Jonathans ord har etsat sig fast i mångas hjärtan - orden efter att hans mamma blev ihjälslagen av hans pappa.</p><p>Varje år mördas omkring 15 kvinnor av män som har stått dem nära. Vi står här i dag för att ytterligare fem kvinnor har mördats inom loppet av bara några veckor.</p><p>Mäns dödliga våld mot kvinnor är en global pandemi som måste få ett slut. Kontaktförbud måste skydda bättre. Fotboja måste användas mer. Vid misstanke om grov kvinnofridskränkning är det mannen som ska låsas in, inte kvinnan och barnen som ska tvingas gömma sig. Polis och åklagare måste utreda de här brotten med högsta prioritet, och straffen för mäns våld mot kvinnor måste skärpas.</p><p>Men samhället kan inte vänta tills brotten är ett faktum. Av de kvinnor som mördas vet vi att många hade sökt samhällets stöd. Vi ska riva de murar som gör att myndigheter inte kan slå larm vid misstanke om att ett grovt brott ska ske.</p><p>Fru talman! Vi måste också vaccinera våra barn och sluta förklara bort pojkars våld mot flickor med att pojkar är pojkar. Kärlek börjar <em>inte </em>med bråk. I varje rum där sexuella trakasserier äger rum behövs ett brödraskap och ett systerskap som säger ifrån. Tystnadskulturer ska ersättas av ett vrål.</p>",
    "intressent_id": "0819601620927",
    "rel_dok_id": "",
    "replik": "N",
    "systemdatum": "2021-09-01 17:44:14"
  }
}