{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "(forts. från § 15) Naturvård och biologisk mångfald (forts. MJU9)",
    "underrubrik": null,
    "kammaraktivitet": null,
    "anforande_id": "9a8c39ea-ac66-e911-911b-901b0eac4c78",
    "anforande_nummer": "137",
    "talare": "Jens Holm (V)",
    "parti": "V",
    "anforandetext": "<p>Fru talman! Jag håller med om att vi behöver prioritera i politiken. Det är inte alltid roligt att säga till bankerna att vi behöver en bankskatt, därför att ni har gjort vinster på 100 miljarder kronor och kan bidra lite mer till välfärden och miljöarbetet. Och ni superrika får bidra lite mer med en förmögenhetsskatt, därför att vi behöver pengar till välfärden och till miljöarbetet.</p><p>Principen om att förorenaren betalar innebär att den som smutsar ned mycket också får betala extra för det. Därför var vi i Vänsterpartiet med och införde flygskatten, därför har vi en koldioxidskatt och därför har vi skatter och avgifter på andra verksamheter som smutsar ned.</p><p>På alla dessa områden vill Sverigedemokraterna att bankerna ska gå fria, att de superrika ska betala lägre skatt och att den som förorenar inte ska betala skatt. Sverigedemokraterna sänker dessa skatter. Inte konstigt då att det inte finns några pengar till miljöarbetet i Staffan Eklöfs och Sverigedemokraternas värld!</p><p>Jag vill ändå fråga: Varför lägger ni ansvaret på de flyktingfamiljer som kom från Syrien och Afghanistan, människor som är på flykt från krig och politisk förföljelse? Varför kan inte Sverigedemokraterna se att det finns resurser i det här landet att omfördela och tillföra till välfärden och miljöarbetet som så väl behöver dessa resurser?</p>",
    "intressent_id": "0216534495014",
    "rel_dok_id": null,
    "replik": "Y",
    "systemdatum": "2019-04-24 18:21:40"
  }
}