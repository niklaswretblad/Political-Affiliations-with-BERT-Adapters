{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Frågestund",
    "underrubrik": "Militärt samarbete med Finland och en svensk Natooption",
    "kammaraktivitet": "frågestund",
    "anforande_id": "28248147-10bd-ea11-9135-901b0eac4c70",
    "anforande_nummer": "26",
    "talare": "Pål Jonson (M)",
    "parti": "M",
    "anforandetext": "<p>Fru talman! Jag vill rikta min fråga till försvarsminister Peter Hultqvist.</p><p>Riksdagen ska snart fatta beslut om en ny lag om ett fördjupat militäroperativt samarbete mellan Sverige och Finland. Från Moderaternas sida välkomnar vi detta. Men för att ett svensk-finskt försvarssamarbete ska vara starkt, trovärdigt och realistiskt måste det länkas samman med våra andra försvarssamarbeten - inom Norden och med bland annat USA. Det kommer också att krävas ett djupare säkerhetspolitiskt samarbete mellan Sverige och Finland.</p><p>Här skiljer sig Sverige och Finland åt. Finland har en Natooption inlagd i sin säkerhetspolitiska linje och har betonat att detta blivit allt viktigare i takt med att det säkerhetspolitiska omvärldsläget försämrats, medan den svenska regeringen enkom håller fast vid den militära alliansfriheten.</p><p>Jag vill därför fråga försvarsministern om regeringen är villig att se över möjligheten att införa en Natooption i den svenska säkerhetspolitiska linjen för att få en större samstämmighet med Finland.</p>",
    "intressent_id": "0642224351118",
    "rel_dok_id": "H7C120200604fs",
    "replik": "N",
    "systemdatum": "2020-07-03 11:34:09"
  }
}