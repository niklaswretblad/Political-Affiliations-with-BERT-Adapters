{
  "anforande": {
    "dok_hangar_id": "5118477",
    "dok_id": "H90960",
    "dok_titel": "Protokoll 2021/22:60 Torsdagen den 27 januari",
    "dok_rm": "2021/22",
    "dok_nummer": "60",
    "dok_datum": "2022-01-27 00:00:00",
    "avsnittsrubrik": "Frågestund",
    "underrubrik": "Tillgång till laddstolpar i hela landet",
    "kammaraktivitet": "frågestund",
    "anforande_id": "8066605b-7aba-ec11-9167-901b0eac4c78",
    "anforande_nummer": "15",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag tackar Jens Holm för frågan. Jag delar hans uppfattning. Det här är stöd som ska ut i hela landet. Men jag kan notera att det vid ansökningsförfaranden varit en koncentration till kommuner och regioner som varit mycket aktiva. Det är ett av skälen till att vi till exempel har gett Trafikverket i uppdrag att identifiera vita fläckar och göra särskilda statliga insatser i de områden där det inte finns utbyggd laddinfrastruktur. Inom ramen för Elektrifieringskommissionens arbete pågår nu också en kartläggning av var det effektivast och snabbast ska kunna komma laddmöjligheter för inte minst tunga fordon.</p><p>Jag kan försäkra Jens Holm om att det pågår en rad olika initiativ för att säkerställa att vi bygger ut laddinfrastrukturen i hela landet. Jag tror ändå att vi är ett av de länder i EU som ligger bäst till. Vi har över 65 000 beslutade laddpunkter med offentliga medel, och vi har också flera olika privata initiativ. Nu växer laddinfrastrukturen i Sverige, och det ska den göra i hela Sverige.</p>",
    "intressent_id": "0284192765516",
    "rel_dok_id": "H9C120220127fs",
    "replik": "N",
    "systemdatum": "2022-04-12 18:05:52"
  }
}