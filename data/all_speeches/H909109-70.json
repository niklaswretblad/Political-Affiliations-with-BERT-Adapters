{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f4829754-be2a-ed11-9178-901b0e9b71a8",
    "anforande_nummer": "70",
    "talare": "Juno Blom (L)",
    "parti": "L",
    "anforandetext": "<p>Fru talman! Den samhällsutveckling som vi har sett i Sverige och som har lett till att vi under påsken såg dessa fruktansvärda kravaller är en konsekvens av att det har funnits en enorm beröringsskräck inför att prata om de utmaningar som finns i vårt samhälle. Vi har inte stått upp för de grundläggande demokratiska principer som borde gälla alla, framför allt alla barn i vårt land, utan tillåtit parallellsamhällen att växa fram.</p><p>Liberalerna är tydliga med att vi inte tror på en fortsättning med den här regeringen. Vi är också insiktsfulla när det gäller det parlamentariska läget. Vi är också klara över att vi ska kunna prata med ytterkantspartier som Vänsterpartiet och Sverigedemokraterna och göra upp i frågor där vi tycker lika utan att förhandla bort en enda liberal värdering som vi anser är viktig för vårt samhälle. Den tryggheten och den integriteten har vi som ett liberalt parti.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}