{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Uppföljning av vaccinationer mot covid-19",
    "underrubrik": "",
    "kammaraktivitet": "ärendedebatt",
    "anforande_id": "80446627-3062-eb11-914e-901b0e9b71a0",
    "anforande_nummer": "33",
    "talare": "Mats Sander (M)",
    "parti": "M",
    "anforandetext": "<p>Fru talman! Vi är på väg mot en massvaccination vars like Sverige aldrig har varit med om tidigare. Den kan vara ljuset i tunneln, som vi hörde tidigare. Men det kan också vara en lång och mödosam resa kvar.</p><p>Riksdagen ska fatta beslut om uppföljning av vaccinationer mot covid-19. Som vi moderater i socialutskottet skriver i vårt särskilda yttrande ställer vi oss bakom förslagen i propositionen men vill samtidigt påpeka att om vaccinationer mot covid-19 lagts in i de nationella vaccinationsprogrammen hade den nu föreslagna lagändringen inte behövts.</p><p>Det är bra att lagen innehåller bestämmelser om vilka uppgifter som ska lämnas i registret, hur de ska få behandlas, vem som ska lämna uppgifterna och att den vårdgivare som har ansvarat för en vaccination mot covid-19 även ska lämna uppgift om vaccinationens dosnummer till vaccinationsregistret.</p><p>Det här bidrar till att möjliggöra en ändamålsenlig och effektiv uppföljning av vaccinationstäckning, vaccinkvalitet, skyddseffekt och säkerhet hos vaccinet.</p><p> STYLEREF Kantrubrik \\* MERGEFORMAT Uppföljning av vaccinationer mot covid-19</p><p>Men samtidigt, fru talman, när vi alla väl står där för att få sprutan i armen är det bara det sista steget av en enorm logistisk utmaning. För att kunna följa upp vaccinationer mot covid-19 måste de ha kunnat genomföras. Det kräver en väl genomtänkt nationell handlingsplan med en logistikplan för vem som ska göra vad och vem som ska finansiera det hela.</p><p>Den goda viljan är det inget fel på. Problemet vi vill uttrycka vår oro för är att det inte får bli som i våras med testningen. Massvaccinationen ställer helt nya krav på statlig styrning än tidigare vaccinationskampanjer. Helt avgörande för att vi ska lyckas med vaccineringen är att ansvarsfrågan blir tydlig. Det saknar vi, fru talman.</p>",
    "intressent_id": "0150200797210",
    "rel_dok_id": "H801SoU4",
    "replik": "N",
    "systemdatum": "2021-01-29 13:47:57"
  }
}