{
  "anforande": {
    "dok_hangar_id": "5166409",
    "dok_id": "HA0960",
    "dok_titel": "Protokoll 2022/23:60 Torsdagen den 9 februari",
    "dok_rm": "2022/23",
    "dok_nummer": "60",
    "dok_datum": "2023-02-09 00:00:00",
    "avsnittsrubrik": "Frågestund",
    "underrubrik": "Förvaring i väntan på avtjänande av straff",
    "kammaraktivitet": "frågestund",
    "anforande_id": "82c30c5e-b1a8-ed11-917f-901b0eac4c70",
    "anforande_nummer": "94",
    "talare": "Justitieministern Gunnar Strömmer (M)",
    "parti": "M",
    "anforandetext": "<p>Herr talman! Tack, Lars Engsund, för en viktig fråga! Jag vet, och det har du också berättat om tidigare, att den har engagerat hela det lokalsamhälle som du är en del av.</p><p>Du vet också att jag inte får kommentera enskilda fall. Jag får hålla svaret på en principiell nivå, men jag vill bara säga på ett allmänt plan att var och en kan förstå att för anhöriga som drabbas av något sådant här och för den delen hela samhället som är engagerat är det naturligtvis förfärligt och bedrövligt.</p><p>Detta väcker också en del principiella frågor om hur man ska se på personer som är dömda för allvarliga brott och där det dessutom finns en påtaglig återfallsrisk.</p><p>Vi vill straffa återfall i brott hårdare. Vi vill införa nya straffrubriceringar som handlar om förvaring, som i grund och botten handlar om att tillgodose det omgivande samhällets behov av skydd inte minst mot återfallsförbrytelser, och sänka gränsen för den obligatoriska häktningen. Nu gör vi det till ett och ett halvt år därför att det är det förslag som har legat på bordet, men vi vill ta ned det till tolv månader.</p><p>I ett sådant här konkret fall måste vi naturligtvis se på vilka omständigheter som borde leda till att man blir inlåst också i väntan på ett straff. Det lovar jag att vi ska återkomma till.</p>",
    "intressent_id": "0897334717419",
    "rel_dok_id": "HAC120230209fs",
    "replik": "N",
    "systemdatum": "2023-02-09 20:39:33"
  }
}