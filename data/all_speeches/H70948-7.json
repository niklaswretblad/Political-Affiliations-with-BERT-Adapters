{
  "anforande": {
    "dok_hangar_id": "5049560",
    "dok_id": "H70948",
    "dok_titel": "Protokoll 2019/20:48 Tisdagen den 10 december",
    "dok_rm": "2019/20",
    "dok_nummer": "48",
    "dok_datum": "2019-12-10 00:00:00",
    "avsnittsrubrik": "Svar på interpellation 2019/20:124 om särskilda köer till svensk sjukvård",
    "underrubrik": "",
    "kammaraktivitet": "interpellationsdebatt",
    "anforande_id": "644e6d8e-7442-ea11-9130-901b0e9b71a0",
    "anforande_nummer": "7",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag känner inte till den situation som Karin Rågsjö avslutade med, så jag kan inte svara på den frågan här.</p><p>Jag gjorde dock ett intressant besök hos min norska kollega för någon vecka sedan för att resonera lite grann om Norges primärvård och hälso och sjukvård. Det är intressant att se hur man i Norge, där man har ett annat styre, tittar på Sverige och konstaterar att man inte vill ha in vinstdrivande privata aktörer eftersom man är orolig för vad detta kan leda till. Samtidigt har man ett fastläkarsystem och mycket annat som är intressant, men man har ändå dragit en gräns som man är angelägen om att inte kliva över.</p><p>Jag har inget emot att titta på dessa exempel, men jag tror att Karin Rågsjö och jag är överens om att det krävs politiska majoriteter för den typen av stora förändringar.</p><p>Låt mig avsluta med att säga hur viktigt det är att leva som man lär. Inför denna interpellationsdebatt har frågan om privata sjukvårdsförsäkringar fått en viss cirkulation i sociala medier. Det finns säkert också en och annan som lyssnar på denna debatt som tror att politiker har sina egna försäkringar och lever sina egna liv.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill verkligen ta tillfället i akt att säga att det inte är så. Oavsett om man är statsråd eller riksdagsledamot går man till samma hälsocentraler som alla andra. Man går till samma tandläkare, går på samma mammografi, gör samma livmoderhalscancerscreening och så vidare. Jag tror att det är viktigt att slå fast detta, för det är en otroligt viktig del av tilltron till vårt välfärdssystem att politiker och de som fattar beslut lever som de lär och att man upplever att den hälso- och sjukvård som finns för alla i detta land är till just för alla.</p><p>Så ser det inte ut om vi ser oss om i världen; då bygger man upp sjukvårdssystem medan de som fattar besluten själva löser det hela på ett annat sätt. Det inger inget förtroende. Jag vill verkligen understryka hur viktigt det är att vi har en fantastisk hälso- och sjukvård samt hur viktigt det är att vi själva talar om denna. Den är offentligt finansierad efter behov, och så ska det fortsätta att vara.</p><p>Interpellationsdebatten var härmed avslutad.</p>",
    "intressent_id": "0853395328224",
    "rel_dok_id": "H710124",
    "replik": "N",
    "systemdatum": "2020-01-29 09:52:01"
  }
}