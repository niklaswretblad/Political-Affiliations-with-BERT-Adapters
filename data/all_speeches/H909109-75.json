{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f9829754-be2a-ed11-9178-901b0e9b71a8",
    "anforande_nummer": "75",
    "talare": "Martin Marmgren (MP)",
    "parti": "MP",
    "anforandetext": "<p></p><p>Fru talman! Naturligtvis ska vi värna om barnen. Naturligtvis trumfar barnens rätt föräldrarnas rätt. Om föräldrar utsätter barn för brott - hedersrelaterat våld och förtryck - ska samhället vara starkare och stå på barnens sida. </p><p>Det ändrar inte frågan att vi behöver, så mycket vi bara kan, bygga allianser med föräldrarna och lokalsamhällena. Det gör vi inte genom att säga att vi ska vräka familjer. Det gör vi inte heller i det block som Liberalerna tillhör, som vill utvisa familjer och sätta in militären.</p><p>Det är tydligt hur svårt det blir i sammanhanget att få genomslag för det som Liberalerna kallar liberala värderingar. Jag har också lite svårt att se, som Linda Westerlund Snecker var inne på, hur Liberalernas aningen mindre parti skulle vara viktigare för det högerkonservativa blocket än vad Sverigedemokraternas betydligt större parti är. Löftena om att man inte kan kompromissa med några liberala värderingar blir matematiskt lite svårare att få att fungera.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}