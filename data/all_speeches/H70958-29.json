{
  "anforande": {
    "dok_hangar_id": "5053101",
    "dok_id": "H70958",
    "dok_titel": "Protokoll 2019/20:58 Onsdagen den 15 januari",
    "dok_rm": "2019/20",
    "dok_nummer": "58",
    "dok_datum": "2020-01-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "578e1123-fa53-ea11-912e-901b0eac4c78",
    "anforande_nummer": "29",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Ursäkta mig, men jag tycker nog med all respekt att detta börjar bli lite löjligt. Vi har inget minister- eller regeringsstyre av våra statliga företag. Det är precis av det skälet som jag säger att vi ska respektera Vattenfalls beslut. Jag tror att de kan det här. Med all respekt för kristdemokrater och andra är det i Vattenfalls styrelserum besluten ska fattas. Ska vi investera, och hur mycket ska det då kosta?</p><p>Är Kristdemokraterna beredda att gå in med en stor subvention? Är man då också beredd att ta diskussionen med EU, som kommer att säga: Om Vattenfall ska ha subvention ska alla andra företag också ha det. Det är så det kommer att bli. Så respektera det beslut som är taget!</p><p>Vi har nu ett större överskott i svensk energiproduktion än vi någonsin har haft. Vi exporterar över 25 terawattimmar i år. Det som däremot är vårt bekymmer och som vi ska sikta på är nätöverföringen. Det är där vi behöver göra en investering. Det ska vi göra så att vi ser till att varenda del av landet har tillräckligt med energi precis när det behövs.</p><p>(Applåder)</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2020-02-20 17:01:14"
  }
}