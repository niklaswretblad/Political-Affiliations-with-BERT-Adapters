{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8d022d69-c139-ed11-9178-901b0e9b71a8",
    "anforande_nummer": "95",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag är säker på att Per Bolund och jag är överens om att vi måste göra stora investeringar i svensk elproduktion, i svensk infrastruktur och i att bygga om våra flerfamiljsbostäder för att ställa om ekonomin för klimatet. Vänsterpartiet har ju föreslagit ett av svensk politiks största paket, som skulle skapa 80 000 nya arbetstillfällen, för att genomföra allt detta.</p><p>Det är väldigt viktigt att vi får med oss hela den svenska befolkningen på denna stora omställning. Det kommer att skapa jobb. Det kommer att kräva stora statliga investeringar, men det ska inte förenas med stora prischocker för vanliga löntagare. De ska inte behöva betala stora delar av sin inkomst för drivmedel som har priser som är alldeles för höga.</p><p>Prischocker kommer inte att leda till ett bra samhälle. Stora investeringar kommer att göra det.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}