{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "6430b099-7c6f-ea11-9134-0090facf175a",
    "anforande_nummer": "118",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! I utrikesdebatten för ett år sedan ställde jag frågor till Miljöpartiets företrädare om antisemitismen i Sverige och i Europa.</p><p>Det är allmänt känt att det inom Miljöpartiet har funnits problem med personer kopplade till islamism. Antisemitism är islamismens DNA. Hotet mot judar för att de är judar finns i all islamism.</p><p>Inom EU pågår ett aktivt arbete mot judehat i alla former. Europaparlamentet och även EU-kommissionen har antagit en europeisk definition av antisemitism. Det handlar om den definition som har arbetats fram av Holocaust Rememberance Alliance och som också har antagits av länderna i OSSE.</p><p>Miljöpartiet har gått en annan väg. När Europaparlamentet år 2017 röstade om denna gemensamma definition valde Miljöpartiets parlamentariker att rösta nej till definitionen.</p><p>Fredrik Malm nämnde att statsminister Stefan Löfven nyligen skrev i en israelisk tidning att den svenska regeringen har beslutat att ställa sig bakom denna definition, inklusive de exempel som bifogats. Jag förmodar att även Miljöpartiet står bakom detta regeringsbeslut.</p><p>Min fråga är därför: Har partiet ändrat sig på grund av att ni hade fel tidigare eller för att regeringssamarbetet kräver en ändrad ståndpunkt?</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2020-03-26 17:12:59"
  }
}