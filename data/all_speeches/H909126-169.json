{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Validering för kompetensöverföring och livslångt lärande",
    "underrubrik": "",
    "kammaraktivitet": "ärendedebatt",
    "anforande_id": "e4022d69-c139-ed11-9178-901b0e9b71a8",
    "anforande_nummer": "169",
    "talare": "Patrick Reslow (SD)",
    "parti": "SD",
    "anforandetext": "<p></p><p>Herr talman! Jag är ju från Malmö, så jag har inga som helst problem med att förstå Niels Paarup-Petersen. Han hade för min del också kunnat tala danska. Det hade jag också förstått. Det är hemspråk.</p><p>Jag tycker att det är bra att Niels Paarup-Petersen bjöd upp till lite dans här. Men jag tycker att Centerpartiet vantolkar vad vi säger. Vi har inget emot validering. Det vi menar är att vi är skeptiska till att man ändrar formuleringen i lagtexten.</p><p>Som det står i dag talas det om ett erkännande av kunskaper och kompetens som en person besitter. Nu ändrar man det till en persons \"kunnande\". Vi menar att det finns en risk för att man nedvärderar betydelsen av formell utbildning. Det är inte säkert att det blir så, men vi ser en risk för det. Vi tycker inte att propositionen belyser detta tillräckligt och är riktigt klar med varför man ändrar ordvalen i lagtexten. Det måste finnas en anledning till att man väljer ordet \"kunnande\" och inte \"kompetenser\". Om det skulle vara samma sak hade man ju kunnat behålla formuleringen i lagtexten. </p><p>Därför är vi lite tveksamma. Vi kan inte hela tiden skapa lätta vägar in som underminerar betydelsen av den formella utbildningen.</p><p>Vi ser problem inom till exempel äldreomsorgen, där vi får signaler om att de äldre inte förstår stora delar av personalen. Är det denna utveckling vi vill se? Jag tycker inte det. </p>",
    "intressent_id": "0545733815610",
    "rel_dok_id": "H901UbU23",
    "replik": "Y",
    "systemdatum": "2022-09-21 17:24:38"
  }
}