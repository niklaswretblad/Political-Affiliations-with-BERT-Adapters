{
  "anforande": {
    "dok_hangar_id": "5022860",
    "dok_id": "H60955",
    "dok_titel": "Protokoll 2018/19:55 Tisdagen den 26 februari",
    "dok_rm": "2018/19",
    "dok_nummer": "55",
    "dok_datum": "2019-02-26 00:00:00",
    "avsnittsrubrik": "Svar på interpellation 2018/19:55 om nationell primärvårdsreform",
    "underrubrik": null,
    "kammaraktivitet": "interpellationsdebatt",
    "anforande_id": "edd9a8ca-e04f-e911-911c-0090facf175a",
    "anforande_nummer": "13",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Fru talman! Jag är tacksam för socialministerns svar. Vi må vara inne på detaljer, men för mig är de inte små. De är oerhört angelägna. </p><p>Vi behöver ett klart besked: Kommer riksdagen att kunna fatta beslut om hur ett nationellt primärvårdsuppdrag ska vara? Och hur blir det med de viktiga byggstenarna - fast läkarkontakt, listtak och annat? Det räcker inte med att bara önska detta och hoppas att regionerna ska ta tag i detta. Finns det ingen styrning från staten kommer patienter och medarbetare i alla fall att bli besvikna. Jag tror att det är nödvändigt med styrning från staten för att vi ska kunna påverka hälso- och sjukvården här.</p><p>Men låt mig återkomma till detta med pengarna. Jag tar verkligen inte lätt på riksdagens beslut. Har riksdagen beslutat något är det detta som gäller. I samband med övergångsbudgeten hade samtliga partier i kammaren möjlighet att lägga fram förslag. Det var vårt och Moderaternas förslag som vann riksdagens gillande. Då förutsätter jag att det ska genomföras.</p><p>De 1 ½ miljarder som vi i riksdagen har anslagit, kommer de regionerna till del? Kommer regionerna att kunna använda dem i år för att börja bygga upp en primärvård som svarar mot de önskemål som vi har? För mig är det viktigt att veta om regeringen faktiskt har tänkt lägga fram förslag som den här kammaren har fattat beslut om. Eller blir det bara en förhoppning: Hoppas att regionerna gör det här! Och kommer regionerna att få del av pengarna? De kommer inte att klara omställningen om de inte kan anställa fler medarbetare.</p><p> STYLEREF Kantrubrik \\* MERGEFORMAT Svar på interpellationer</p><p>Jag är glad över att man i Västra Götaland redan under förra mandatperioden lade 1 miljard mer till primärvården. På samma sätt gör man i Region Jönköping och i Region Stockholm. Men det är, som jag sa, ingen bra metod att plocka pengar från slutenvården just nu. Vi behöver tillföra statliga pengar för att påbörja en förändring. Sedan kan man så småningom göra en omstrukturering även i regionernas budget. Men låt den ta tid, så att vi gör den på rätt sätt och så att vi inte hanterar slutenvården på fel sätt.</p><p>Det är nödvändigt med statliga pengar för att klara övergången framöver. Blir det statliga beslut, och kommer regionerna att få del av pengarna till primärvården i år?</p>",
    "intressent_id": "0796071663617",
    "rel_dok_id": "H61055",
    "replik": "N",
    "systemdatum": "2019-03-26 17:05:05"
  }
}