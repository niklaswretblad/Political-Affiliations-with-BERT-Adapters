{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Bedrägerier mot äldre",
    "kammaraktivitet": "frågestund",
    "anforande_id": "d34d3c36-ce77-ed11-917b-901b0eac4c70",
    "anforande_nummer": "36",
    "talare": "Torsten Elofsson (KD)",
    "parti": "KD",
    "anforandetext": "<p>Fru talman! Låt mig först säga att den satsning som nu sker från regeringen med skärpta straff och insatser mot gängkriminalitet och organiserad brottslighet är välkommen och behövlig.</p><p> STYLEREF Kantrubrik \\* MERGEFORMAT Frågestund</p><p>Något som däremot oroar i det här sammanhanget är den kraftiga ökningen av bedrägeribrott, som i många fall har en nära koppling till den organiserade brottsligheten. I en stor del av dessa återfinns brottsoffer som utgörs av värnlösa och utsatta äldre.</p><p>Den tekniska utvecklingen med en ökad digitalisering och internetanvändning har gjort äldre särskilt sårbara; de kan inte värna sig mot förslagna och samvetslösa kriminella. Man kan också konstatera att uppklaringsprocenten för den här typen av brott är försvinnande låg, runt 6 procent.</p><p>Dessa bedrägerier och brott påverkar starkt tryggheten för våra äldre, men även anhöriga oroar sig för detta.</p><p>Vad avser justitieministern att göra för att förebygga bedrägerier mot äldre och öka brottsuppklaringen?</p>",
    "intressent_id": "0121015874810",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:39"
  }
}