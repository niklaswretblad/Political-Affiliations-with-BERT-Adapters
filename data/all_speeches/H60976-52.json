{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Bostadspolitik",
    "underrubrik": null,
    "kammaraktivitet": "ärendedebatt",
    "anforande_id": "4c4c6077-006d-e911-911b-901b0eac4c78",
    "anforande_nummer": "52",
    "talare": "Mats Green (M)",
    "parti": "M",
    "anforandetext": "<p>Fru talman! Jag skulle vilja citera ur årets motion från Centerpartiet vad gäller bostadspolitik, väckt av Ola Johansson, som vi nu bland annat diskuterar: \"Den rödgröna regeringen har under sin tid vid makten infört bostadssubventioner som kombinerats med hårt reglerade krav och ett stopp för regelförenklingsarbetet. Det var fel väg att gå. Subventionerna av bostadsbyggandet avvecklades en gång i tiden då de inte förmådde öka nybyggnationen utan i stället bidrog till högre kostnader. När nu byggtakten återigen vänt neråt kan vi konstatera att subventionerna inte heller denna gång fått avsedd effekt. Det är viktigt att ha respekt för att företagen inom bygg- och bostadsbranschen behöver långsiktiga spelregler, och att de i och med återinförandet av subventionerna anpassat sig till gällande förutsättningar. Likväl avser Centerpartiet att subventionerna inte bidrar till en väl fungerande marknad och att de därför bör fasas ut.\"</p><p> STYLEREF Kantrubrik \\* MERGEFORMAT Bostadspolitik</p><p>Det här är inte en inställning som går tio år tillbaka i tiden, fru talman, utan det här är årets motion som vi debatterar. Här står Ola Johansson från Centerpartiet och argumenterar för just de byggsubventioner man vill avveckla snabbast av alla partier i Sveriges riksdag. Jag skulle vilja höra några ord om detta.</p><p>De löften som Centerpartiet utställde före valet, och även efter valet, om att ha breda blocköverskridande bostadspolitiska överläggningar, kommer vi att få sådana?</p>",
    "intressent_id": "0538387395826",
    "rel_dok_id": "H601CU11",
    "replik": "Y",
    "systemdatum": "2019-05-02 19:34:47"
  }
}