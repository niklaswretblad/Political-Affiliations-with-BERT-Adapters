{
  "anforande": {
    "dok_hangar_id": "5039089",
    "dok_id": "H7097",
    "dok_titel": "Protokoll 2019/20:7 Torsdagen den 19 september",
    "dok_rm": "2019/20",
    "dok_nummer": "7",
    "dok_datum": "2019-09-19 00:00:00",
    "avsnittsrubrik": "Svar på interpellation 2018/19:315 om hjälpmedel till elever som skriver nationella prov",
    "underrubrik": "",
    "kammaraktivitet": "interpellationsdebatt",
    "anforande_id": "b875a432-63eb-e911-9128-901b0e9b71a0",
    "anforande_nummer": "13",
    "talare": "Roger Haddad (L)",
    "parti": "L",
    "anforandetext": "<p>Herr talman! Jag är stolt över de skolreformer som Jan Björklund genomförde och inte minst den kunskapsinriktade skola som han drev igenom under många år jagad och kritiserad av Socialdemokraterna. Jag har inga problem med den politiken.</p><p>Inte ens skolministern och våra skolmyndigheter är överens i frågan. Det är därför jag i min interpellation ställde frågan om det kan bli aktuellt med instruktioner till skolmyndigheterna. Specialpedagogiska skolmyndigheten tycker en sak i den här specifika frågan när det gäller dyslexi och nationella prov medan Skolverket landar i en helt annat juridisk och pedagogisk bedömning.</p><p>Eftersom Skolverket har tolkningsföreträde enligt instruktionen är det dess svar som gäller. Så långt accepterar jag det. Men i syfte att gå vidare och lyssna in hur SPSM, som är expertmyndighet när det gäller elever i behov av stöd, tycker jag ändå att regeringen i varje fall borde ta den boll som vi här levererar från Liberalerna och försöka hitta en lösning den vägen. Det måste finnas möjligheter.</p><p>Det lät lite grann som att man undrade: Är Roger Haddad beredd att sänka kraven så att vi får igenom de här eleverna? Nej. Inte någon mamma eller pappa, organisation eller någon som har kontaktat mig i den här frågan har krävt att vi politiker ska sänka ribban och kraven.</p><p> STYLEREF Kantrubrik \\* MERGEFORMAT Svar på interpellationer</p><p>Låt de elever som har hjälp i sin vanliga skolgång, i sin vanliga matematikundervisning eller svenskundervisning, även använda samma hjälpmedel till exempel i samband med nationella prov men utan att straffas för det. Det är mitt budskap och det som jag tycker ska vara vägledande i de fortsatta diskussionerna. Digitalisering och översyn av kursplaner löser inte det problemet. Tack för debatten!</p>",
    "intressent_id": "0308306375022",
    "rel_dok_id": "H7C120190919ip",
    "replik": "N",
    "systemdatum": "2019-10-10 15:38:43"
  }
}