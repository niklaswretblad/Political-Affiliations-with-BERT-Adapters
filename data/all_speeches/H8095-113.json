{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:458 om åtgärder mot den organiserade brottsligheten i Sveriges storstäder",
    "underrubrik": "",
    "kammaraktivitet": "interpellationsdebatt",
    "anforande_id": "c848e5fe-ab04-eb11-9146-901b0e9b71a8",
    "anforande_nummer": "113",
    "talare": "David Josefsson (M)",
    "parti": "M",
    "anforandetext": "<p>Herr talman! Jag tackar statsrådet för debatten, även om jag inte vet om vi har kommit så mycket längre.</p><p>Angående 34-punktsprogrammet tror jag att vi kan skriva under på varenda punkt. Det är inte innehållet vi kritiserar utan det är genomförandet. Det är en sak att genomföra, och det är en annan sak att begrava i utredningar.</p><p>Politik handlar för mig om vilken typ av samhälle man vill ha. Som moderat vill jag inte ha ett samhälle med skottlossningar på öppen gata. Jag vill inte ha ett Göteborg där den som ringer polisen kidnappas och misshandlas, där polisen omringas och hotas, där kriminella gäng upprättar vägspärrar och ställer ut vaktposter mitt i centrala staden medan de själva gör upp om rättvisan.</p><p>De kriminella samhällsstrukturerna måste krossas eftersom de hotar hela vårt rättsväsen och hela vårt samhälles legitimitet. De boende i Angered, i Backa, i Biskopsgården och i Frölunda, men för den delen i Göteborg och övriga Sverige, får inte tappa tilltron och hoppet. Då har vi förlorat. Vi måste visa att vi tillsammans kan krossa kriminaliteten och återupprätta rättsstaten.</p><p>Statsrådet har redogjort för sitt 34-punktsprogram där de flesta utredningarna ska redovisas först nästa år. Kommer vi alltså att tvingas stå här i kammaren om ett år igen och ha samma debatt, herr talman?</p><p> STYLEREF Kantrubrik \\* MERGEFORMAT Svar på interpellationer</p><p>Statsrådet avslutade sitt interpellationssvar till mig med att regeringen inte har några planer på att slå av på takten. Nej, det är för väl. Problemet är att det inte heller verkar finnas några ambitioner från statsrådets sida att öka takten. Under tiden fortsätter våldet.</p>",
    "intressent_id": "0503029811325",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:10"
  }
}