{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "5b48e5fe-ab04-eb11-9146-901b0e9b71a8",
    "anforande_nummer": "6",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! I går hade jag förmånen att få åka till Sundsvall tillsammans med min kollega arbetsmarknadsminister Eva Nordmark. Anledningen till det var de många varsel som har kommit i Sundsvall. Uppemot 1 000 personer har varslats om uppsägning, huvudsakligen på SCA Ortviken.</p><p>Att få beskedet att man mitt i en väldigt djup global kris riskerar bli av med jobbet är allvarligt. Det är allvarligt för Sundsvall och för landet men naturligtvis mest allvarligt för de människor som det rör sig om. Jobbet är ju inte vad som helst. Det är inte bara en försörjning, utan det är också ett sammanhang, en känsla av att vara behövd.</p><p>I går satte vi oss alltså med arbetsgivare och fack som gärna ville träffas tillsammans, eftersom det är en viktig del av den svenska arbetsmarknadsmodellen. Vi gick igenom vad vi tillsammans kunde göra för att hjälpa människor med utbildning att hitta andra jobb. För dem som ska vara kvar handlar det om på vilket sätt vi kan hjälpas åt för att de ska kunna gå vidare inom samma företag.</p><p>Det här är en väldigt viktig del av den kollektivavtalsmodell som har gjort Sverige väldigt framgångsrikt. Det handlar inte bara om känslan av rättvisa, utan jag tror dessutom att det är väldigt bra för konkurrenskraften och för vår ekonomi.</p><p>Men det är klart att i grund och botten handlar det också om att en liten, öppen ekonomi som vår ska kunna få den här typen av investeringar som SCA också nu använder samtidigt som de varslar. Digitaliseringen, som ju är grunden för det vi pratar om, har börjat och har hållit på i några år, och även om vi tycker att den har gått väldigt långt tror jag att vi bara är i början av den. Det är klart att Sverige ska vara ett land där det också investeras i digitaliseringens infrastruktur.</p><p> STYLEREF Kantrubrik \\* MERGEFORMAT Svar på interpellationer</p><p>Mot den bakgrunden, fru talman, har regeringen argumenterat och kommer att fortsätta att argumentera för investeringar i Sverige. Människor i Sundsvall, Luleå, Stockholm och Skåne kommer ju även i framtiden att behöva jobb. Jobbet är så oerhört viktigt. Det är bra för människor, och det är bra för vår välfärd.</p><p>Nu kom det ett antal frågor, fru talman, och hade man bara bemödat sig om att läsa bortom rubriken hade man kunnat se att det finns fakta som motsäger en del av dessa. Ta till exempel försöket från Vänsterpartiet att misstänkliggöra Socialdemokraterna - något som man gjort i alla år - för att inte stå upp för den svenska kollektivavtalsmodellen. Jag har min bakgrund som facklig ombudsman just i Unionen, där jag åkte runt i Västerbotten och Norrbotten för att argumentera just för skrivande av kollektivavtal. Varför? Jo, därför att det är bra för löntagarna, och det är bra för företagen.</p><p>Som näringsminister har jag bidragit till att de statliga bolagen numera i sin ägarpolicy ställer krav på kollektivavtal hos underleverantörer, därför att det är bra för löntagarna och bra för landet.</p><p>Jag får höra anklagelser om att den förra regeringen har bidragit med en massa pengar till dessa tre nätjättar. Men om Joar Forssell hade läst svaret ordentligt hade han sett att den förra regeringen syftar på den regering där Liberalerna satt med. År 2011 hade vi trots allt en alliansregering där Liberalerna satt med.</p><p>Fru talman! Skatteflykt är ett otyg, och vi måste göra vårt yttersta för att se till att göra det så svårt som möjligt. Den digitala ekonomin gör det svårare, men vi får ju inte skjuta oss själva i foten. De förslag som man här hänvisar till skulle flytta beskattning från små länder som Sverige, som har mycket innovation och många stora företag, till stora konsumentländer. Det skulle vi bli förlorare på.</p><p>Vi ska ha en rättvis beskattning, men det får inte innebära att stora länder berövar små länder skattekraft.</p>",
    "intressent_id": "0973474532717",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:00"
  }
}