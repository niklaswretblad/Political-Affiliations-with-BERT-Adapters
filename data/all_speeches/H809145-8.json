{
  "anforande": {
    "dok_hangar_id": "5101944",
    "dok_id": "H809145",
    "dok_titel": "Protokoll 2020/21:145 Måndagen den 21 juni",
    "dok_rm": "2020/21",
    "dok_nummer": "145",
    "dok_datum": "2021-06-21 00:00:00",
    "avsnittsrubrik": "Prövning av yrkande om misstroendeförklaring mot statsminister Stefan Löfven (S)",
    "underrubrik": "",
    "kammaraktivitet": "",
    "anforande_id": "9a13cf75-3328-ec11-915b-901b0eac4c78",
    "anforande_nummer": "8",
    "talare": "Annelie Karlsson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Prövning av yrkande om misstroende-förklaring mot statsminister Stefan Löfven (S)</p><p>Herr talman! Om drygt ett år är det val till riksdag, regioner och kommuner. Det är en dag när svenska folket kommer att få bestämma vilka som ska företräda oss i de demokratiska församlingarna. Jag är beredd att ta debatten med väljarna på gator och torg under valrörelsen, både om marknadshyror och givetvis om alla andra frågor - oavsett om den valrörelsen sker nästa år eller redan i år.</p><p>Vi ska inte ha några marknadshyror. Marknadshyror är inte heller det vi tar ställning till i dag, även om Vänsterpartiet gärna vill göra det gällande. Vi är här därför att Vänsterpartiet vill det.</p><p>I går föreslog januariavtalets partier att parterna på bostadsmarknaden skulle få förhandla om hyresmodellen i nyproduktion. Mönstret är de förhandlingar som skedde mellan arbetsmarknadens parter gällande anställningstrygghet och omställning. Om hyresgäster, allmännytta och privata fastighetsägare når en överenskommelse ska regeringen lägga fram ett förslag enligt den linjen.</p><p>Detta är vad Vänsterpartiet tidigare har krävt. Ändå samlas vi här i dag, och det beklagar jag. Om yrkandet om misstroende vinner bifall stängs dörren till en lösning förhandlad av parterna.</p><p>Vänsterpartiet har krokat arm med det högerkonservativa blocket och bildar därigenom en ohelig allians som kan fälla statsministern på grund av en fråga som partierna inte är överens om sinsemellan.</p><p>Man kan fundera ett slag över hur en alternativ regering, som inte leds av Stefan Löfven, skulle se ut. De partier som röstar för att fälla regeringen blir oss svaret skyldiga när det gäller detta, för de i sig utgör inget underlag för en ny regering. Koalitionen av Vänsterpartiet, Moderaterna, Sverigedemokraterna och Kristdemokraterna saknar en plan för Sverige.</p><p>Herr talman! Vi är fortfarande mitt uppe i en pandemi. Runt om i landet sker otroligt stora ansträngningar för att vårda sjuka, för att ge anställda i sjukvården välbehövlig ledighet, för att hantera utmaningarna på arbetsmarknaden och för att successivt återstarta samhället. Människor i Sverige ser fram emot midsommar och ljusare tider. De ser inte fram emot en politisk kris.</p><p>Vi politiker har ett valresultat att förvalta. Människor förväntar sig att vi klarar av det.</p><p>Man kan tycka att Vänsterpartiet borde ha starka skäl för att utnyttja parlamentarismens starkaste verktyg och framkalla en politisk kris. Anledningen till en så drastisk åtgärd bör vara glasklar, men det är den inte. Vänsterpartiet påstår att regeringen lagt fram förslag om införande av marknadshyror. Det påståendet förtjänar verkligen att granskas. Regeringen har inte lagt fram något förslag, punkt - varken om marknadshyror eller om fri hyressättning för nya lägenheter.</p><p>Att utnyttja misstroendevapnet mot statsministern för att protestera mot ett utredningsbetänkande är helt orimligt. Dagens knapptryckningar öppnar för ovisshet och onödig spekulation om Sveriges framtid. Detta är inte till gagn för vare sig hyresgäster, pensionärer, långtidssjuka, studenter, byggnadsarbetare, vårdanställda eller någon annan grupp i samhället.</p><p> STYLEREF Kantrubrik \\* MERGEFORMAT Prövning av yrkande om misstroende-förklaring mot statsminister Stefan Löfven (S)</p><p>Regeringen behöver ha möjlighet att fortsätta sitt arbete för jobben, för en starkare välfärd, för fler poliser, för skarpare åtgärder mot mäns våld mot kvinnor och för en rättvis klimatomställning.</p><p>Herr talman! I det allvarliga läge som vi befinner oss i tar vi socialdemokrater ansvar för framtiden. Vi agerar för Sveriges bästa. Den socialdemokratiska riksdagsgruppen står givetvis bakom statsminister Stefan Löfven och hans regering, och vi röstar självklart nej i dagens omröstning.</p><p>(Applåder)</p>",
    "intressent_id": "0199751900210",
    "rel_dok_id": "",
    "replik": "N",
    "systemdatum": "2021-10-08 14:30:31"
  }
}