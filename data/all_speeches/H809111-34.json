{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Internationella försvarssamarbeten ",
    "underrubrik": "",
    "kammaraktivitet": "",
    "anforande_id": "bc927693-7606-ec11-9160-901b0e9b71a0",
    "anforande_nummer": "34",
    "talare": "Hans Wallmark (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Internationella försvarssamarbeten</p><p>Fru talman! Jag tycker faktiskt att man i Miljöpartiet är lite buskablyg. Vi har ju skrivelsen om internationella militära samarbeten, och man har suttit i regering i flera år. Man har inlett ett fördjupat samarbete i Norden med Nordefco, och man har som regering anslutit sig till det franska projektet E2I. Man är med i Storbritanniens JEF, vilket är jätteviktigt, och man är med i Framework Nations Concept med Tyskland. Dessutom har man upprättat ett trilateralt avtal mellan Sverige, Finland och USA. </p><p>Inget av detta nämns i Miljöpartiets anförande, fru talman. Det är ju lite tråkigt, för detta har varit regeringens politik i många år. Jag tycker att man ska vara stolt över detta, för det är i grunden väldigt bra saker. Men det är naturligtvis lite kuriöst, fru talman, att ett parti som har uppstått ur fredsrörelsen står bakom allt detta. Det kan kanske förklara att man inte vill säga någonting om det. </p><p>Därför vill jag ställa en fråga gällande något som över huvud taget inte berördes i anförandet men som ändå är ganska intressant, fru talman, och det är fredsfaciliteten. Ett parti som är sprunget ur fredsrörelsen ansluter sig nu som regeringsparti till biståndsåtgärder som kan vara att tillhandahålla - jag citerar - \"militär och försvarsrelaterad utrustning, infrastruktur och assistans, på begäran av tredjeländer eller av regionala och internationella organisationer\". </p><p>Fru talman! <em>Jag</em> har inget emot detta, men hur motiverar ett parti sprunget ur fredsrörelsen att Sverige direkt eller indirekt via EU ska kunna förse stridande länder med vapen?</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-08-26 16:05:20"
  }
}