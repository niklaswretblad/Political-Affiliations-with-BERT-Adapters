{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellation 2020/21:150 om krisstöd till handelsbolag",
    "underrubrik": "",
    "kammaraktivitet": "interpellationsdebatt",
    "anforande_id": "b6558677-4057-eb11-9147-901b0eac4c70",
    "anforande_nummer": "7",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Den här ministern och den här regeringen kommer att fortsätta att jobba intensivt för att se till att begränsa smittan och rädda så många människoliv det bara går. Vi kommer att fortsätta att jobba med våra gemensamma resurser - med skattebetalarnas pengar - för att se till att mildra effekterna för jobb och företagande. Jag kan inte stå här och lova - det tror jag inte att någon av oss egentligen kan göra - att vi därmed kan radera ut alla negativa effekter av denna globala pandemi, men vi ska göra vårt bästa.</p><p> STYLEREF Kantrubrik \\* MERGEFORMAT Svar på interpellationer</p><p>Vi gör det inte ensamma. Vi gör det tillsammans med näringslivet, tillsammans med fackföreningarna och tillsammans som land; det tror jag är det absolut bästa när man är i ett väldigt svårt läge.</p><p>Därutöver är det ju så, fru talman, att man professionellt ska utvärdera det man gör, inte nödvändigtvis för att peka finger åt varandra utan för att lära sig både av det bra som man har gjort och av de misstag som har gjorts och de brister som kan finnas. Vi kan ju vara ödmjuka och säga att ingen av oss någonsin har varit med om en global pandemi på det här sättet, och därför är det väldigt viktigt att göra en ordentlig och professionell utvärdering. Det är därför vi har en coronakommission som nu steg för steg går igenom arbetet och kommer med rapporter. Närmast kommer kommissionen med en rapport om äldreomsorgen, som ju är ett område som har drabbats hårt.</p><p>Fru talman! Vi är i ett besvärligt läge. Vi är ett rikt land med stora resurser. Det innebär att vi har kunnat och kommer att fortsätta kunna göra insatser. Det innebär dock inte att detta är obegränsat. Hade vi följt de faktiska förslagen från Moderaterna om att lägga 100 miljarder i månaden, som ju Moderaterna föreslog under våren, hade vi haft väldigt svårt att göra de insatser vi gör just nu.</p><p>Fru talman! Jag tycker att vi har all anledning att ta denna situation på allvar och fortsätta att jobba tillsammans i stället för att käbbla.</p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H810150",
    "replik": "N",
    "systemdatum": "2021-01-15 15:47:14"
  }
}