{
  "anforande": {
    "dok_hangar_id": "5137285",
    "dok_id": "H909125",
    "dok_titel": "Protokoll 2021/22:125 Tisdagen den 7 juni",
    "dok_rm": "2021/22",
    "dok_nummer": "125",
    "dok_datum": "2022-06-07 00:00:00",
    "avsnittsrubrik": "(forts.) Ökad likvärdighet för skolhuvudmän (forts. UbU32)",
    "underrubrik": "",
    "kammaraktivitet": "",
    "anforande_id": "86494ce9-c039-ed11-9178-901b0e9b71a8",
    "anforande_nummer": "64",
    "talare": "Statsrådet Lina Axelsson Kihlblom (S)",
    "parti": "S",
    "anforandetext": "<p>Fru talman! Jag vet inte hur tydlig jag ska vara här, men jag ringde upp samma vecka som jag presenterade förslaget och erbjöd en diskussion för att tala om skolorna på landsbygden och fick kalla handen för att vinstlobbyn var starkare då. Vinst var något positivt - det är klart att man ska kunna tjäna pengar på Sveriges barn! Det var en självklarhet. Sedan har många partier, eller i alla fall några stycken, vänt illa kvickt bara den senaste månaden. Att man inte ens kan erkänna det tycker jag är lite konstigt.</p><p></p><p>Kalla handen gavs från första början. När vi presenterade förslaget fick vi nej, men nu står ni här, och vissa minns inte ens att jag har ringt och till och med haft ett samtal på ett tåg om de här frågorna. Det är väldigt konstigt.</p><p>Men jag tänker så här: Vi får kanske släppa prestigen. Jag ser fram emot ett samarbete om de här frågorna, fru talman. Jag satsar gärna på landsbygdsskolorna. De pengar som nu försvinner bort från eleverna vill jag hellre satsa på skolor på landsbygden. Det finns många skolor på landsbygden som också tar ett större ansvar än vad många friskolor gör i de större städerna där det räcker med lite \"glossy\" broschyrer och så där. Skolorna på landsbygden utgör en viktig grund för infrastrukturen på landsbygden. Självklart ska det kunna speglas i den resursfördelning som kommunen gör.</p><p>Det här får vi prata vidare om. Jag ser fram emot att komma vidare, för det här är väldigt viktigt.</p><p>(Applåder)</p>",
    "intressent_id": "0877853587410",
    "rel_dok_id": "",
    "replik": "Y",
    "systemdatum": "2022-09-21 17:21:09"
  }
}