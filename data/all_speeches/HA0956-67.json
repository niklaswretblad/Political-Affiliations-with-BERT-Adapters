{
  "anforande": {
    "dok_hangar_id": "5165078",
    "dok_id": "HA0956",
    "dok_titel": "Protokoll 2022/23:56 Torsdagen den 2 februari",
    "dok_rm": "2022/23",
    "dok_nummer": "56",
    "dok_datum": "2023-02-02 00:00:00",
    "avsnittsrubrik": "Frågestund",
    "underrubrik": "Prostatascreening",
    "kammaraktivitet": "frågestund",
    "anforande_id": "9ac284d3-88b3-ed11-9183-901b0e9b71a8",
    "anforande_nummer": "67",
    "talare": "Anna-Lena Blomkvist (SD)",
    "parti": "SD",
    "anforandetext": "<p>Herr talman! För att öka vårdkvaliteten har Sverigedemokraterna tillsammans med samarbetspartierna beslutat om att förbättra hälso- och sjukvårdens resurser och att arbeta mer effektivt vad gäller cancervården i Sverige.</p><p>I det nationella vårdprogrammet för prostatacancer rekommenderas en magnetkameraundersökning före vävnadsprov för män med måttligt förhöjd PSA för att minska överdiagnostik och bespara friska män onödiga biopsier.</p><p>I dag bedrivs pilotprojektet i 17 av 21 regioner endera med PSA-prov eller nya Stockholm3-test. För att stoppa dödsfall till följd av prostatacancer är det viktigt med tidiga diagnoser för att behandling ska kunna sättas in i tid och på så sätt rädda liv. På samma sätt som vi gör med kvinnor för att hitta bröstcancer i tid är tid avgörande för cancersjuka människor. Tid räddar liv.</p><p>Min fråga till sjukvårdsministern är: Tänker ministern likt Sverigedemokraterna att det under mandatperioden är av särskild vikt att se över möjligheterna att ge män samma möjligheter till prostatascreening på samma sätt som mammografi erbjuds alla kvinnor?</p>",
    "intressent_id": "035234573112",
    "rel_dok_id": "HAC120230202fs",
    "replik": "N",
    "systemdatum": "2023-02-23 15:46:46"
  }
}