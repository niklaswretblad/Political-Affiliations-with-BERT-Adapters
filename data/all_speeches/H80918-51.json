{
  "anforande": {
    "dok_hangar_id": "5069331",
    "dok_id": "H80918",
    "dok_titel": "Protokoll 2020/21:18 Torsdagen den 1 oktober",
    "dok_rm": "2020/21",
    "dok_nummer": "18",
    "dok_datum": "2020-10-01 00:00:00",
    "avsnittsrubrik": "Frågestund",
    "underrubrik": "Pandemins effekter på det nordiska samarbetet",
    "kammaraktivitet": "frågestund",
    "anforande_id": "91059682-7d14-eb11-9143-901b0eac4c70",
    "anforande_nummer": "51",
    "talare": "Statsrådet Anna Hallberg (S)",
    "parti": "S",
    "anforandetext": "<p>Fru talman! Tack, Fredrik Lundh Sammeli, för frågan! Jag fördjupar mig gärna lite. Jag svarade ju på Arman Teimouris fråga tidigare.</p><p>Det råder inget tvivel om att det nordiska samarbetet nu är satt under stor press. Från Sveriges sida är vi den regering som har tagit mest initiativ för att få det på rätt väg igen. Vi är inne i ett maratonlopp tillsammans, och vi är bekymrade över att vi inte ens i nuläget har koordinerat hur vi ska ta oss ur krisen tillsammans. Det är precis därför som jag nu reser runt till mina nordiska kollegor i de nordiska huvudstäderna för att ha en dialog som går lite mer på djupet.</p><p>När det gäller just Finland och gränsen i Norrbotten har vi ändå lyckats få igång lite arbetspendling, vilket inte var möjligt från början, och man har öppnat lite för gränskommunerna. Men nu stänger man igen. Jag är övertygad om att vi kommer att lösa detta, men det kommer att ta tid.</p><p>Vi har lite bråttom nu, och det är därför Sverige ligger på så pass hårt mot de andra länderna. Vi är nog de mest angelägna just nu. Men som sagt, vi får jobba tillsammans, ni som jobbar i gränsregioner och vi som jobbar mot regeringar och så vidare. Tack för frågan!</p>",
    "intressent_id": "0828690288413",
    "rel_dok_id": "H8C120201001fs",
    "replik": "N",
    "systemdatum": "2020-10-22 17:45:21"
  }
}