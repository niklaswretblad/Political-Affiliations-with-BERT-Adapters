{
  "anforande": {
    "dok_hangar_id": "5138651",
    "dok_id": "H909129",
    "dok_titel": "Protokoll 2021/22:129 Måndagen den 13 juni",
    "dok_rm": "2021/22",
    "dok_nummer": "129",
    "dok_datum": "2022-06-13 00:00:00",
    "avsnittsrubrik": "Straffbestämmelser till EU:s förordning om fartygsåtervinning och övergripande miljöfrågor",
    "underrubrik": "",
    "kammaraktivitet": "ärendedebatt",
    "anforande_id": "1187e8a5-56eb-ec11-916f-901b0eac4c70",
    "anforande_nummer": "69",
    "talare": "Martin Kinnunen (SD)",
    "parti": "SD",
    "anforandetext": "<p>Fru talman! Jag tackar Marlene Burwick för frågan. </p><p>Talerättsfrågorna är ju komplexa på det sättet att de regleras på olika håll. Som vi sverigedemokrater ser det hade Sverige en ganska väl avvägd lagstiftning redan innan vi gick med i den här konventionen. Sedan har saker och ting förändrats när det gäller hur man ser på konventionen, men vi vill absolut se en översyn av talerättsfrågorna i allmänhet. </p><p>Vi har i dag ett problem där föreningar radikaliseras, och ofta handlar det inte om föreningar som står för allmänintresse utan om radikala ytterkantsföreningar som är emot utveckling. De är motståndare till att man bedriver skogsbruk på det sätt vi bedrivit skogsbruk i Sverige under väldigt lång tid, motståndare till att man ska plocka upp mineraler ur vår mark och motståndare till att man jagar djur. Det är ett problem i dag, och det måste politiken adressera på något sätt. </p><p>Det betyder dock inte att en principiell talerätt för föreningar ska omöjliggöras - definitivt inte - men vi måste strama åt regelverket och göra det rimligt. Vi kan inte ha ett system som ger just ytterkantsaktivister en fri ingång till att förstöra tillståndsprocesser, skapa höga kostnader och göra det osäkert för människor att investera i de verksamheter som vi verkligen behöver i Sverige. Vi behöver mer matproduktion, och vi behöver mer mineralproduktion, men i Socialdemokraternas Sverige går det väldigt dåligt på dessa områden - bönder lägger ned, gruvor kan inte öppnas, skogsägare är oroliga att de inte ska kunna bedriva sin verksamhet och så vidare. </p>",
    "intressent_id": "0294138886823",
    "rel_dok_id": "H901MJU29",
    "replik": "Y",
    "systemdatum": "2022-10-03 17:26:10"
  }
}