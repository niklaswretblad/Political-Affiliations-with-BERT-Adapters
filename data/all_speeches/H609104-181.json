{
  "anforande": {
    "dok_hangar_id": "5036391",
    "dok_id": "H609104",
    "dok_titel": "Protokoll 2018/19:104 Torsdagen den 13 juni",
    "dok_rm": "2018/19",
    "dok_nummer": "104",
    "dok_datum": "2019-06-13 00:00:00",
    "avsnittsrubrik": "Ny ordning för att främja god sed och hantera oredlighet i forskning",
    "underrubrik": null,
    "kammaraktivitet": "ärendedebatt",
    "anforande_id": "e669111d-47ca-e911-9123-901b0eac4c78",
    "anforande_nummer": "181",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Jag är mycket glad över den forskning som bedrivs i Sverige på vitt skilda områden. Forskningen är nödvändig för utveckling. Den hjälper oss både i Sverige och internationellt med innovationer som hjälper och underlättar vardagen för många människor, som hjälper till att förbättra miljön och som kan rädda liv. På många områden är vi i Sverige faktiskt världsledande inom forskningen.</p><p>Men vi ska också kunna vara stolta över forskningen. Vi ska veta att den har gått rätt till. Därför vill jag yrka bifall till reservation 1 från Moderaterna.</p><p>Det är mycket viktigt att all forskning ska vara etiskt korrekt samt att den ska ske under öppna och transparenta former, dels för att skydda den som påverkas av forskningen, dels för att skydda den som kommer att påverkas av forskningen i framtiden.</p><p>Det måste finnas en tydlig struktur som säkerställer att det sker en rättssäker hantering av misstänkt oredlighet i forskningen. Det är viktigt att oredligheten upptäcks tidigt så att det ska bli så liten skada som möjligt. Forskningsresultat som grundar sig på fusk ska kunna tas tillbaka eller möjligtvis kunna korrigeras.</p><p>Vi är därför väldigt positiva till regeringens förslag om att inrätta en särskild nämnd som ska pröva oredlighet och ge forskningen dess goda rykte tillbaka. Större delen av forskningen görs förstås på ett korrekt sätt, men detta måste gälla all forskning. Vi ska kunna vara stolta över all forskning som görs i Sverige.</p><p>Fru talman! I oredlighetsutredningen, som föregick regeringens proposition, föreslog man att reformen som skulle införas skulle följas upp fem år efter införandet. Detta tycker vi är ett mycket bra förslag; den ska följas upp senast efter fem år men gärna tidigare.</p><p></p><p>Vi tycker dock att regeringens förslag om att man ska följa vad som händer och eventuellt göra ändringar är lite för vagt. Vi tycker att det är viktigt att det är tydligt att det finns en bestämd tid när det ska göras en uppföljning.</p><p>Vi tycker också att definitionen av vad som ingår i oredlighet kan göras lite vidare. Till exempel har vi ett förslag på lydelse som avslutas med andra avvikelser från god forskningssed, eftersom det tyvärr finns många olika sorters fusk eller oredlighet som kan göras. Vi tycker att det är viktigt att det görs tydligt vad oredlighet innebär, och självklart ska det inte förekomma.</p><p>Jag vill alltså yrka bifall till reservation 1 från Moderaterna.</p>",
    "intressent_id": "0810852280213",
    "rel_dok_id": "H601UbU21",
    "replik": "N",
    "systemdatum": "2019-08-29 12:24:43"
  }
}