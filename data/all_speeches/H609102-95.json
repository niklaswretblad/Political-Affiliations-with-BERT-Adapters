{
  "anforande": {
    "dok_hangar_id": "5035737",
    "dok_id": "H609102",
    "dok_titel": "Protokoll 2018/19:102 Tisdagen den 11 juni",
    "dok_rm": "2018/19",
    "dok_nummer": "102",
    "dok_datum": "2019-06-11 00:00:00",
    "avsnittsrubrik": "Svar på interpellation 2018/19:211 om klimatlagen och mobilitet",
    "underrubrik": null,
    "kammaraktivitet": "interpellationsdebatt",
    "anforande_id": "af959262-46ca-e911-9123-901b0eac4c78",
    "anforande_nummer": "95",
    "talare": "Jan Ericson (M)",
    "parti": "M",
    "anforandetext": "<p>Fru talman! Jag blev lite förvånad när infrastrukturministern angrep mig och påstod saker som inte stämde. </p><p>Jag utgår ifrån att infrastrukturministern står bakom sin egen myndighet Trafikverket och även känner till deras promemorior, särskilt som detta pm vad jag förstår kom förra året. Jag instämmer i Lars Beckmans fråga: Tar infrastrukturministern avstånd från Trafikverkets pm, där man faktiskt förespråkar en minskning av personbilstrafiken med 10-20 procent fram till 2030? Det borde gå att svara ja eller nej på den frågan, tycker jag. </p><p> STYLEREF Kantrubrik \\* MERGEFORMAT Svar på interpellationer</p><p>Sedan undrar jag hur finansministern är felciterad. I Aftonbladet, eller om det nu var någon annanstans i medierna som det började i dag, säger hon alltså att det behövs fortsatta höjningar av bensinskatten. Sedan tar hon tillbaka detta och säger att det inte behövs någon höjning av bensinskatten, eller att det inte var det hon menade. Den överindexering ni tänker återinföra vid nästa årsskifte innebär dock en årlig höjning av bensinskatten, infrastrukturministern. Det <em>är</em> en skattehöjning; det går ju inte att komma ifrån det. </p><p>(TREDJE VICE TALMANNEN: Jag får understryka att det inte är finansministern som är här för att svara på en interpellation utan att interpellationen rör infrastrukturministerns tjänsteutövning.)</p><p>Ja, men det vore intressant att höra om infrastrukturministern håller med om den här synen på bensinskatten. Det är ändå samma regering.</p><p>Vi talar som sagt även om landsbygd kontra storstad. Jag brukar då vara tydlig med att det också i storstan faktiskt är många som behöver bilen. Vi har många människor med funktionshinder som måste ta bilen, och vi har äldre människor som inte vill eller vågar åka kollektivt. Vi har människor som jobbar obekväm arbetstid, när vi andra sover. Inser infrastrukturministern att även de måste ha möjlighet att åka bil?</p>",
    "intressent_id": "0940980416614",
    "rel_dok_id": "H610211",
    "replik": "N",
    "systemdatum": "2019-08-29 12:19:33"
  }
}