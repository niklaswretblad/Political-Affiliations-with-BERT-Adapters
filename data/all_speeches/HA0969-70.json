{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "6d8c480a-60b4-ed11-9183-901b0e9b71a8",
    "anforande_nummer": "70",
    "talare": "Fredrik Malm (L)",
    "parti": "L",
    "anforandetext": "<p>Fru talman! Det förekommer en del felaktigheter i debatten. Bland annat hävdade Vänsterpartiet i sin inledning att skolministern skulle ha lagt ned en utredning om offentlighetsprincipen. Det stämmer inte alls. Det regeringen har gjort är att förlänga utredningens uppdrag med ytterligare några månader för att titta på dessa frågor.</p><p>Det handlar i huvudsak om att väldigt små skolor i Sverige, som inte likt en kommunal förvaltning kan rada upp jurister eller har stora organisationer bakom sig, ska klara av att uppfylla de krav man ska ställa på insyn i verksamheten. Jag gissar att det här i slutändan, när det kommer tillbaka till riksdagen om ett halvår, ett år eller så, innebär att man i praktiken får en offentlighetsprincip för alla skolor i Sverige. Jag tycker att det är väldigt viktigt. Man ska inte lägga ut dimridåer eller ägna sig åt saker som inte är förenliga med sanningen i den här debatten.</p><p>Fru talman! Jag noterar också att Socialdemokraterna inte har något som helst svar på eller någon kommentar till det faktum att Socialdemokraterna i Göteborg nu försöker slussa tiotals miljoner kronor av Göteborgs skattebetalares pengar till den socialdemokratiska sidoorganisationen ABF för att täcka deras underskott som var 18 miljoner förra året. Att inte det kallas korruption, vilket det faktiskt är, övergår mitt förstånd.</p><p>Det är till och med så att det Socialdemokraterna i Göteborg ägnat sig åt har gett upphov till ett begrepp i den svenska vokabulären: Göteborgsandan. Det är synonymt med kommunal korruption. Jag noterar det höga tonläget från oppositionspartierna och manar till viss ödmjukhet även från dessa partier kring sakernas tillstånd.</p>",
    "intressent_id": "0766496753128",
    "rel_dok_id": "",
    "replik": "N",
    "systemdatum": "2023-02-24 17:27:23"
  }
}