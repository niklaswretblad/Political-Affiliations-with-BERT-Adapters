{
  "anforande": {
    "dok_hangar_id": "5125426",
    "dok_id": "H90986",
    "dok_titel": "Protokoll 2021/22:86 Onsdagen den 23 mars",
    "dok_rm": "2021/22",
    "dok_nummer": "86",
    "dok_datum": "2022-03-23 00:00:00",
    "avsnittsrubrik": "Minoritetsfrågor",
    "underrubrik": "",
    "kammaraktivitet": "ärendedebatt",
    "anforande_id": "84f9f512-28dc-ec11-916f-901b0eac4c70",
    "anforande_nummer": "106",
    "talare": "Alexander Ojanne (S)",
    "parti": "S",
    "anforandetext": "<p>Fru talman! Svensk minoritetspolitik har tagit avgörande steg framåt, som flera talare före mig har varit inne på. Efter rikets delande 1809 definierades Sverige som ett etniskt homogent land, och de minoriteter som fanns skulle assimileras. Detta skedde på flera olika sätt: i normalskola för samerna och genom tvångsförsvenskning av tornedalingar, för att nämna några exempel. </p><p> STYLEREF Kantrubrik \\* MERGEFORMAT Minoritetsfrågor</p><p>Förtrycket av den romska gruppen lämnar än i dag sina spår i form av sämre folkhälsa och ett ekonomiskt utanförskap. Regeringen har därför genomfört ett flertal åtgärder mot antiziganism och för romsk inkludering. </p><p>Den judiska gruppen utsätts för antisemitiska angrepp. Regeringen jobbar för att främja utbildning för att förebygga antisemitism och andra former av rasism genom bland annat ökade resurser till Skolverket och till Vetenskapsrådet. </p><p>Fru talman! Införandet av de nationella minoriteternas särställning och upptagandet av dem i regeringsformen innebar ett avgörande genombrott. Undan för undan har ytterligare steg tagits. En vitbok om förtrycket av romerna var ett sådant. Beslutet om en konsultationsordning för det samiska folket var ytterligare ett sådant steg. </p><p>Enligt budgeten inrättas olika språkcentrum för minoriteter, och handlingsprogram för minoritetsspråk arbetas fram. </p><p>I det allt djupare säkerhetspolitiska samarbetet med Finland är det också till vår fördel att vi har en stor befolkning som behärskar finska och att svenska är ett officiellt språk i Finland. Låt oss ta till vara den resursen. </p><p>Med reformer av det slag som jag har nämnt stärks minoriteters rättigheter, men ytterligare steg kommer att behöva tas. </p><p>Jag yrkar bifall till förslaget i konstitutionsutskottets betänkande. </p><p>(Applåder)</p><p>Överläggningen var härmed avslutad. </p><p>(Beslut fattades under § 20.)</p>",
    "intressent_id": "0751280022025",
    "rel_dok_id": "H901KU32",
    "replik": "N",
    "systemdatum": "2022-05-25 14:42:53"
  }
}