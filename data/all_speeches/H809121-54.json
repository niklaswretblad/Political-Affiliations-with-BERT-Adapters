{
  "anforande": {
    "dok_hangar_id": "5096959",
    "dok_id": "H809121",
    "dok_titel": "Protokoll 2020/21:121 Fredagen den 7 maj",
    "dok_rm": "2020/21",
    "dok_nummer": "121",
    "dok_datum": "2021-05-07 00:00:00",
    "avsnittsrubrik": "Svar på interpellation 2020/21:603 om förslaget om nya förmånsregler för tjänstebilar",
    "underrubrik": "",
    "kammaraktivitet": "interpellationsdebatt",
    "anforande_id": "bb900ea4-3216-ec11-9160-901b0e9b71a0",
    "anforande_nummer": "54",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Syftet med förmånsskatteomläggningen är att det ska vara neutralt mellan att ta ut pengar som lön och att ha en förmånsbil. Det har hela tiden varit utgångspunkten för hela systemet med förmånsbil. Dock har det visat sig att det över åren har blivit en underfinansiering i systemet så att förmånsbeskattningen av bilar har varit 2 miljarder lägre än vad den skulle vara om man hade neutralitet. Det innebär alltså att vanliga löntagare som inte har förmånsbil - undersköterskor och lagerarbetare runt om i hela landet - har varit med och betalat till dem som har förmånsbil.</p><p>Det finns förstås en del mer vanliga löntagare som har förmånsbil, men i genomsnitt är det personer med högre inkomster som har det. Den genomsnittliga inkomsten för dem som har förmånsbil är 51 000 kronor. Det är inga vanliga löntagare. De bor också företrädesvis i våra storstäder. Sedan finns det vanliga löntagare i glesbygd som också har förmånsbil, men de stora pengarna, den stora delen av dessa 2 miljarder, har alltså gått till dem i företrädesvis våra storstäder som har bra löner.</p><p>Det tycker jag är svårt att försvara, särskilt som syftet med förmånsbil ju inte är att vi ska subventionera höginkomsttagares bilinköp. Jag tycker alltså att det finns goda motiv till att man gjorde den här omläggningen.</p><p></p><p>Samtidigt är det naturligtvis viktigt att vi ser till att bilparken släpper ut mindre fossilt, och där finns en lång rad stöd. Bland annat har man en nedsättning av förmånsvärdet om man har en miljöbil. Vi har därutöver bonus-malus, med å ena sidan en särskild beskattning för dem som släpper ut väldigt mycket och å andra sidan en bonus för dem som köper miljöbilar. Vi har också fordonsskatten och en bränsleskatt.</p><p>Det finns alltså en tydlig miljöstyrning vad gäller fordonsflottan i Sverige.</p>",
    "intressent_id": "098412828516",
    "rel_dok_id": "H810603",
    "replik": "N",
    "systemdatum": "2021-09-15 16:39:31"
  }
}