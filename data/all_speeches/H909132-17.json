{
  "anforande": {
    "dok_hangar_id": "5139534",
    "dok_id": "H909132",
    "dok_titel": "Protokoll 2021/22:132 Torsdagen den 16 juni",
    "dok_rm": "2021/22",
    "dok_nummer": "132",
    "dok_datum": "2022-06-16 00:00:00",
    "avsnittsrubrik": "Dimensionering av gymnasial utbildning för bättre kompetensförsörjning",
    "underrubrik": "",
    "kammaraktivitet": "ärendedebatt",
    "anforande_id": "983d0d1b-3143-ed11-9177-901b0eac4c70",
    "anforande_nummer": "17",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Fredrik Christensson sa många viktiga ord, men bland dem noterade jag särskilt \"av egen vilja\". Vi ska komma ihåg att valet av gymnasieutbildning eller vuxenutbildning är ett val som ska bygga på statistiska analyser och noggranna överväganden, men det måste också bygga på en inre lust, ett intresse och en vilja från den enskilde. </p><p>Den inre lusten kan förstås stimuleras av en skicklig studie- och yrkesvägledare som kan visa vilka arbetsmarknadsutsikter som finns på olika områden, men den måste också komma från ett intresse och en glädje. Och, fru talman, det intresset och den glädjen ska förstås väckas av de blivande arbetskamraterna och de blivande arbetsgivarna. </p><p>Jag vill verkligen passa på att uppmana parterna på arbetsmarknaden att ta den chans som nu finns när vi stärker dimensioneringen hand i hand med arbetsmarknadens parter att ta chansen att öppna upp arbetsplatser och visa hur fantastiska de här yrkena är, så att ungdomarnas glöd väcks. </p><p>Tack för den här frågan! Den är viktig, och den blir viktig också framöver. </p><p>Avslutningsvis vill jag tacka utbildningsutskottets ledamöter och kansli. Jag vill tacka kammaren och kammarkansliet, inte minst stenograferna, för det gångna året.</p><p>I rimlighetens namn - om inte ledamöterna nu översköljer mig med interpellationer - bör det här vara det sista framträdande jag gör här i kammaren i år. Tack så mycket! </p><p>(Applåder)</p><p>Överläggningen var härmed avslutad. </p><p>(Beslut fattades under § 16.)</p>",
    "intressent_id": "0137849446315",
    "rel_dok_id": "H901UbU25",
    "replik": "Y",
    "systemdatum": "2022-10-03 17:36:41"
  }
}