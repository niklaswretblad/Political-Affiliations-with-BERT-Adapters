{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Frågestund",
    "underrubrik": "Migration och kriminalitet",
    "kammaraktivitet": "frågestund",
    "anforande_id": "a72c89b4-2bb4-ec11-9167-901b0eac4c78",
    "anforande_nummer": "103",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Jag tror nog att man får se det här resonemanget i dess helhet.</p><p>Det är klart att om man inte har en ordning där människor som kommer till Sverige kan komma in i samhället, få jobb och bli en del av samhället utan snarare i en lång rad av år har haft en situation där klassklyftorna har växt väldigt mycket, jämlikheten har minskat och människor har hamnat utanför, då finns det en grogrund för kriminaliteten.</p><p>Samtidigt är Sverigedemokraterna alltid fast i att allt handlar om invandring och att allt är invandrarnas fel. Jag kan bara påminna om att risken att bli dödad i Sverige, det dödliga våldet, var större för 30 år sedan - alltså när jag gick ut skolan - än den är i dag. Det dödliga våldet per capita har faktiskt minskat. Det ser man inte alltid i debatten. Det var större långt innan vi hade den stora invandringen.</p><p> STYLEREF Kantrubrik \\* MERGEFORMAT Frågestund</p><p>Situationen och frågan är alltså lite mer komplicerad än Sverigedemokraterna och Ludvig Aspling gärna vill ge sken av. Vad det i grunden handlar om är att bygga ett samhälle där alla får jobb och kommer in i samhället, alldeles oavsett vilket ursprung man har.</p>",
    "intressent_id": "0473783431010",
    "rel_dok_id": "H9C120220113fs",
    "replik": "N",
    "systemdatum": "2022-04-04 17:27:50"
  }
}