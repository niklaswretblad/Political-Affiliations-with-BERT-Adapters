{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "15e5fe42-382c-ec11-915b-901b0eac4c78",
    "anforande_nummer": "62",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Tack, Martin Ådahl, för ditt inlägg! Jag noterar att det finns flera saker där moderater och centerpartister har väldigt stor samsyn. Det gäller exempelvis frågor om landsbygden: att hela Sverige ska leva, att tillväxt skapas i hela landet, att bredband ska finnas i såväl Dikanäs som Stockholm, Umeå och Malmö och att vägarna ska hålla hög kvalitet i stället för låga hastigheter. Det sista lade jag till; det sa inte Martin Ådahl. Jag tror dock att många i Centerpartiet skulle hålla med om det.</p><p>Vi kommer att lägga fram en budget som har stark landsbygdsprägel, eftersom vi tycker att hela Sverige ska leva och eftersom vi behöver tillväxt i hela Sverige.</p><p>Jag vill addera en fråga som jag vet att Centerpartiet och Moderaterna tidigare har tyckt väldigt lika om. Jag tror att vi fortfarande gör det. När Martin Ådahl har kommenterat denna budget har han sagt några saker som jag gärna vill citera. \"Man prioriterar bidrag framför att lägga alla resurser på att Sverige ska återhämta sig.\" Och: \"Vi har varit tydliga med att vi inte tycker att det är rätt prioritering att satsa på höjda bidrag.\"</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Jag uppfattar att Martin Ådahl och Centerpartiet tycker att mycket av det som finns i denna budget monterar ned arbetslinjen, och jag delar den bilden. Det är ändå arbetslinjen, att alla människor som har arbetsförmåga finns med och kan bidra, att vi sänker skatter på både jobb och företagande och att vi ser till att jobben blir fler som är väldigt viktigt för att bygga Sverige starkt på sikt. Om man har en framtidsvision är det det här den ska handla om.</p><p>Mina frågor är därför: Hur viktigt är detta för Centerpartiet? Kommer man att säga ja eller nej till den budget som nu ligger på riksdagens bord? Kommer man att fortsätta att hålla en socialdemokratisk regering under armarna, trots att den urholkar arbetslinjen och att vi inte riktigt vet vad som händer med landsbygden?</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}