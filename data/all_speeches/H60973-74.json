{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "Frågestund",
    "underrubrik": "Bekostandet av EU:s finansiella instrument",
    "kammaraktivitet": "frågestund",
    "anforande_id": "7b6e208f-7b67-e911-911b-901b0eac4c78",
    "anforande_nummer": "74",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! I det föreliggande förslaget till långtidsbudget finns en ny post som heter EU:s budget och ekonomiska och monetära unionen, som innehåller ett antal instrument som specifikt riktas till de länder som har eller vill ha euron som valuta.</p><p>Det handlar om dels en stabiliseringsmekanism för investeringar i eurozonen, som Sverige alltså ska finansiera men inte kan ta del av, dels en så kallad konvergensfacilitet för att hjälpa andra stater att klara kriterierna för att införa euron, trots att själva syftet med kriterierna är att länderna ska uppnå en viss stabilitet själva först, och dels ett reformverktyg som ska fungera som en morot för alla stater att genomföra reformer inom planeringsterminen, vilket Sverige i stort sett alltid gör i alla fall.</p><p>Med tanke på att Sveriges EU-avgift kan komma att explodera under den kommande långtidsbudgeten vill jag därför fråga statsrådet Hans Dahlgren varför hans regering anser att det är rimligt att svenska skattebetalare ska gå in och finansiera instrument som Sverige inte kommer att ha någon nytta av.</p>",
    "intressent_id": "0526748040023",
    "rel_dok_id": "H6C120190404fs",
    "replik": "N",
    "systemdatum": "2019-04-25 19:00:49"
  }
}