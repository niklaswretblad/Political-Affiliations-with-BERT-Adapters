{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Internationellt utvecklingssamarbete",
    "underrubrik": "",
    "kammaraktivitet": "ärendedebatt",
    "anforande_id": "dfdb90ca-3062-eb11-914e-901b0e9b71a0",
    "anforande_nummer": "123",
    "talare": "Magnus Ek (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Internationellt utvecklingssamarbete</p><p>Herr talman! Jag tycker att detta var ett anförande med många goda exempel på vad bistånd kan användas till - många välvilliga projekt och insatser som jag verkligen tror skulle kunna göra nytta. De delar som går till den typ av projekt som ledamoten Nordberg räknar upp tror jag är effektiva och bra biståndsaktiviteter.</p><p>Men i ljuset av den debatt och det replikskifte vi hade i samband med föregående anförande tycker jag ändå att det bör ställas en replik till Mats Nordberg om Sverigedemokraternas syn på finansieringen av det svenska biståndet. Moderaterna anför mycket tydligt att man i och för sig minskar ned men också vill försöka fokusera tydligare för en större biståndseffektivitet, och man för ett ganska uttömmande resonemang. Jag saknar den typen av resonemang från Sverigedemokraterna, och jag undrar hur ledamoten Nordberg ser på detta. Det ter sig som att Sverigedemokraterna inte vill driva en fokuseringsagenda men däremot gärna skär ned på det svenska biståndet.</p><p>Precis som ledamoten själv beskrev i sitt anförande saknas det inte exempel på bra projekt som gör skillnad i människors vardag och kan förbättra deras livsvillkor och bidra till att lyfta dem ur fattigdom. Det var lite tunnare med projekt som bidrar till att lyfta människor ur förtryck och öka det demokratiska deltagandet och den demokratiska utvecklingen i världen.</p><p>Men min fråga är alltså: Hur ser ledamoten Nordberg att Sverigedemokraterna ska få ihop detta - att minska omfattningen på det svenska biståndet och ändå klara av att få ut samma och helst också en ökad effekt? Vi vet ju att de globala utmaningarna inte minskar just nu utan snarare ökar.</p>",
    "intressent_id": "057993099726",
    "rel_dok_id": "H801UU2",
    "replik": "Y",
    "systemdatum": "2021-01-29 13:52:50"
  }
}