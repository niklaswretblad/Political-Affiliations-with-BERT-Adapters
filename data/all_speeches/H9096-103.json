{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "3ee5fe42-382c-ec11-915b-901b0eac4c78",
    "anforande_nummer": "103",
    "talare": "Karolina Skog (MP)",
    "parti": "MP",
    "anforandetext": "<p>Fru talman! Jag tycker att det är magstarkt av en person som hade en tung position i en borgerlig regering som inte byggde ut polisutbildningen när det verkligen behövdes att kasta sten i glashus. </p><p>Den här regeringen har satsat och fortsätter att satsa stort på den svenska polisen för att den ska vara närvarande i människors vardag och kunna arbeta effektivt. Vi har också gett polisen betydligt bättre redskap att kunna förhindra och lösa brott, vilket är oerhört viktigt.</p><p>Vi gör också viktiga satsningar på det förebyggande arbetet, och en del i statistiken som är viktig att ha med sig är att antalet personer som söker sig bort från gängen ökar. De söker sig bland annat till den avhopparverksamhet som finns. </p><p>Här finns lösningen. Vi måste få de kriminella att lämna gängen och hitta ett nytt sätt att leva. Viktigt är också att stoppa nyrekryteringen till gängen och rädda de unga pojkar som ännu inte är indragna i gängen. Här gör vi viktiga saker, men vi behöver fokusera ännu mer framåt.</p><p>Jag uppfattar att vi i riksdagen är helt överens om att svensk polis ska växa. Men vi är inte överens om balansen i det straffrättsliga arbetet. Det har tippat över på ett tokigt sätt till att poliserna själva kan hantera detta. Men när man lyssnar på dem säger de tvärtom: Vi kan inte lösa detta själva utan måste ha stöd av socialtjänst, trygghetsarbete i kommunerna och av andra myndigheter som finns på plats.</p><p>Samhället måste angripa denna fråga gemensamt. Det är inte en enkel fråga om bara poliser. Det är inte hela svaret.</p>",
    "intressent_id": "0334816698724",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}