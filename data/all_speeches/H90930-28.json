{
  "anforande": {
    "dok_hangar_id": "5112560",
    "dok_id": "H90930",
    "dok_titel": "Protokoll 2021/22:30 Torsdagen den 18 november",
    "dok_rm": "2021/22",
    "dok_nummer": "30",
    "dok_datum": "2021-11-18 00:00:00",
    "avsnittsrubrik": "Stärkt skydd för hyresgäster",
    "underrubrik": "",
    "kammaraktivitet": "ärendedebatt",
    "anforande_id": "20eac8b6-3d5f-ec11-915f-901b0eac4c70",
    "anforande_nummer": "28",
    "talare": "Momodou Malcolm Jallow (V)",
    "parti": "V",
    "anforandetext": "<p>Fru talman! Med all respekt, Larry förstår nog inte vad vi diskuterar här. Min fråga berör nämligen exakt det. Om man har en hyra på 5 000 kronor och hyreshöjningen blir 4 000 ska man inte behöva betala 9 000 direkt, utan hyran höjs under längre tid, först till 6 000, sedan till 8 000 och slutligen till 9 000.</p><p>Givetvis handlar det om hur mycket man betalar i hyra. Låt oss inte vilseleda väljarna och svenska folket. De är inte dumma; de förstår detta. Det är väldigt enkelt.</p><p>Det är 172 000 människor som har en ansträngd boendeekonomi i dag. Hur ska dessa människor ha råd att betala 50 procent mer i hyra direkt när renoveringen har genomförts? Det kommer de inte att klara. Och resultatet blir helt enkelt att de kommer att förlora sina hem. De kommer att bli hemlösa, Larry. Vem som helst ska kunna fatta att de blir hemlösa.</p><p>I den här debatten har inte barn och pensionärer tagits upp. De är grupper som är väldigt utsatta i dag som läget är, så vi kan inte glömma dem i den här diskussionen. Om Larry och Kristdemokraterna bryr sig om de här grupperna har de nu möjlighet att faktiskt visa det, för allt annat vore oacceptabelt.</p><p>Anledningen till att jag står här är att jag är upprörd över att det är många barnfamiljer i min hemkommun, Malmö, som redan är hemlösa. Och med det beslut som Larry och de blåbruna, med stöd av Centerpartiet, kommer att fatta i dag kommer fler barnfamiljer att bli hemlösa.</p>",
    "intressent_id": "0254695027922",
    "rel_dok_id": "H901CU2",
    "replik": "Y",
    "systemdatum": "2021-12-17 14:32:30"
  }
}