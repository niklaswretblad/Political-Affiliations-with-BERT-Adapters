{
  "anforande": {
    "dok_hangar_id": "5133599",
    "dok_id": "H909117",
    "dok_titel": "Protokoll 2021/22:117 Torsdagen den 19 maj",
    "dok_rm": "2021/22",
    "dok_nummer": "117",
    "dok_datum": "2022-05-19 00:00:00",
    "avsnittsrubrik": "Skärpt straff för gravfridsbrott",
    "underrubrik": "",
    "kammaraktivitet": "ärendedebatt",
    "anforande_id": "282045de-bb39-ed11-9178-901b0e9b71a8",
    "anforande_nummer": "17",
    "talare": "Linda Westerlund Snecker (V)",
    "parti": "V",
    "anforandetext": "<p>Herr talman! Ledamoten och jag tycker likadant, till skillnad från Socialdemokraterna. De har nog inte förstått vilket bra förslag vi lägger fram och vilka hål i lagstiftningen som vi faktiskt kan täppa igen genom detta tillkännagivande. Nu kan vi se till att de, oftast män, som har begått fruktansvärda brott inte får lägre straff när de förstör bevis. Jag tycker att det är väldigt bra att vi göra detta tillsammans.</p><p>Det jag och Vänsterpartiet inte kan stödja är det Moderaterna lägger fram om kvalifikationsgrunderna för brottet. Vi tycker inte att det sättet att lagstifta är så bra utan lite gammaldags. Lättförklarligt specificerar man i lagstiftningen vad som ska ingå för att någon ska kunna dömas för brottet. Numera har man ändrat sättet att lagstifta. Vänsterpartiet tycker att det är bättre att se i vilket sammanhang brottet begåtts och att kvalifikationsgrunder därför blir för avgränsande och skapar mer problem än det löser.</p><p> STYLEREF Kantrubrik \\* MERGEFORMAT Skärpt straff för gravfridsbrott</p><p>Jag kan koppla det till vårt resonemang om att vi vill se ett strängare straff men att vi till skillnad från Moderaterna, som skriver två till åtta år, inte vill skriva hur många år i fängelse detta nya brott ska ge. Vi vill att detta utreds vidare så att det kan landa i en lagstiftning som faktiskt fungerar i verkligheten.</p>",
    "intressent_id": "0150118366721",
    "rel_dok_id": "H901JuU43",
    "replik": "Y",
    "systemdatum": "2022-09-21 16:44:51"
  }
}