{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "dc65139e-2ab4-ec11-9167-901b0eac4c78",
    "anforande_nummer": "109",
    "talare": "Johan Pehrson (L)",
    "parti": "L",
    "anforandetext": "<p>Fru talman! Jimmie Åkesson ställer en mycket relevant fråga. Grunden i den svenska konstitutionen är att vi här i riksdagen stiftar lagar, accepterar en regering, fastställer budgeten och sedan, som sagt, kontrollerar vad regeringen håller på med. Det är regeringen som styr sina myndigheter. Detta är utgångspunkten.</p><p>När vi släppte igenom pandemilagen, som vi också efterfrågade från Liberalernas sida, var det ett helt annat, akut läge. Men nu, två år in i pandemin, måste vi börja lära oss att leva med att det kommer att finnas RS-virus, kräksjukor, fortsatta influensor och nya variationer av covid.</p><p>Därför säger vi: Nu räcker det. Vi behöver se till att vi tar tillbaka denna kompetens och att vi i så fall bemödar oss att samlas lite oftare i riksdagen och genomför de begränsningar som är helt nödvändiga.</p><p>Vi i Liberalerna tycker nu att regeringen har gått för långt. Vi är självklart beredda att lyssna på Sverigedemokraterna om ni har ett annat förslag, men poängen är att friheten i Sverige måste försvaras.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}