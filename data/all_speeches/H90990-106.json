{
  "anforande": {
    "dok_hangar_id": "5126592",
    "dok_id": "H90990",
    "dok_titel": "Protokoll 2021/22:90 Onsdagen den 30 mars",
    "dok_rm": "2021/22",
    "dok_nummer": "90",
    "dok_datum": "2022-03-30 00:00:00",
    "avsnittsrubrik": "Äldrefrågor",
    "underrubrik": "",
    "kammaraktivitet": "ärendedebatt",
    "anforande_id": "54104c0f-24e7-ec11-916f-901b0eac4c70",
    "anforande_nummer": "106",
    "talare": "Ann-Christin Ahlberg (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Äldrefrågor</p><p>Fru talman! Tack, ledamoten, för ytterligare synpunkter och svar!</p><p>Jag tror att vi är eniga om många saker rörande problematiken med demenssjukdomar. Vi behöver mycket mer kunskap och kompetens. Riktlinjer i all ära - jag tror ändå att det handlar om kompetent personal och om attraktiva arbetsgivare så att fler stannar kvar i sina yrken och även väljer att kompetensutbilda sig och kanske få mer inriktning där.</p><p>Om man frågar ungdomar i dag säger de inte att det är deras stora dröm att jobba inom äldreomsorgen. De har andra drömmar. Men det finns många som verkligen älskar sitt jobb, att arbeta med äldre människor, och vi måste se till att de stannar kvar och blir goda förebilder för ungdomar så att de vill söka sig dit.</p><p>Det brukar bli mycket kritik när vi gör riktade satsningar, men vi tycker att det är bra och nödvändigt ibland att göra sådana så att vi ser att de kommer dit de behövs allra mest.</p><p>Det var någon mer fråga jag hade tänkt svara på. När det gäller första ledets chefer delar jag verkligen ledamotens synpunkter, fru talman. Vi måste bli mycket bättre där och framför allt se till att de får tid för den enskilda medarbetaren men också för de äldre.</p><p>Sedan tänker jag på alla anhöriga som ska hjälpa den som drabbas av demens. De har ofta svårt att veta vart de ska vända sig. Där kan vi förbättra.</p>",
    "intressent_id": "0909948830718",
    "rel_dok_id": "H901SoU13",
    "replik": "Y",
    "systemdatum": "2022-06-08 14:11:48"
  }
}