{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "6ea77c8f-3728-ec11-915b-901b0eac4c78",
    "anforande_nummer": "67",
    "talare": "Jessica Rosencrantz (M)",
    "parti": "M",
    "anforandetext": "<p>Fru talman! Är Magnus Ek säker på att 1 procent är lagom? Ska det vara 2 procent, eller ska det vara 3 procent? Är det fler områden som Magnus Ek vill se den här typen av procentsatser för? </p><p>Jag håller med om att vi behöver bistånd, och eftersom detta dessutom är en klimatdebatt tycker jag att det är otroligt viktigt att betona vilket alternativ i svensk politik som gör satsningar på att hjälpa omvärlden att ställa om. Det är inte den regering som Magnus Ek stöder. Det är heller inte genom den regering som Magnus Ek stöder som vi kommer att uppnå störst global klimatnytta. </p><p></p><p>Trots att det bara är några månader kvar till FN:s klimattoppmöte tror jag att det är oklart för de flesta i den här kammaren vad den här regeringen egentligen tänker driva, förutom de mest uppenbara sakerna som alla är överens om - som att fler borde sätta högre mål. Var finns drivkraften hos den här regeringen att få fler länder att sätta pris på utsläpp? Var finns drivkraften från den här regeringen att verka på den internationella arenan? </p><p>Vi kommer att stå upp för ett ökat klimatbistånd, men vi kommer också att stå upp för regler på global nivå som gör att Kina, Indien och andra länder tar sitt ansvar i det globala klimatarbetet. </p>",
    "intressent_id": "0992420223820",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}