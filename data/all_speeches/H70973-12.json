{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "fa2fb099-7c6f-ea11-9134-0090facf175a",
    "anforande_nummer": "12",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Tack, Kerstin Lundgren! Jag håller helt med om att den europeiska säkerhetsordningen är satt under attack och eroderar. Rysslands folkrättsvidriga annektering av Krim är ett av de största brotten någonsin mot den europeiska säkerhetsordningen. Därför är det viktigt att vi när vi tar över ordförandeskapet i OSSE värnar om den europeiska säkerhetsordningen och pekar på när det förekommer brott mot den.</p><p>Jag är lite orolig för att man i vissa av EU:s medlemsländer talar om en ny europeisk säkerhetsarkitektur. Jag tror inte att det gynnar Sverige, som ju är ett militärt alliansfritt land. Vi har ju sett en upptrappning av rysk aktivitet i vårt närområde. En ny säkerhetsarkitektur gagnar inte oss, tvärtom.</p><p>En av våra viktigaste frågor i OSSE blir därför att värna om den europeiska säkerhetsordningen. Vi kommer nu i dialog med riksdagen att skriva ett ordförandeskapsprogram för hur Sverige på olika sätt kan stärka detta i och med sitt OSSE-medlemskap.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2020-03-26 17:12:58"
  }
}