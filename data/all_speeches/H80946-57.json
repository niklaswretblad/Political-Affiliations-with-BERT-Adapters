{
  "anforande": {
    "dok_hangar_id": "5076895",
    "dok_id": "H80946",
    "dok_titel": "Protokoll 2020/21:46 Torsdagen den 3 december",
    "dok_rm": "2020/21",
    "dok_nummer": "46",
    "dok_datum": "2020-12-03 00:00:00",
    "avsnittsrubrik": "Frågestund",
    "underrubrik": "Dispens för yrkesförare från kravet på repetitionsutbildning",
    "kammaraktivitet": "frågestund",
    "anforande_id": "cebf5bc4-4157-eb11-9147-901b0eac4c70",
    "anforande_nummer": "57",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Patrik Jönssons historiebeskrivning stämmer inte. Sverige var ett av de länder som tidigt tog initiativ till en egen lagstiftning och en möjlighet att få dispens för YKB. Sedan förhandlade vi genom EU, och kommissionen tog initiativ till gemensamma regler för att inte varje land ska hitta egna separata regler för vad som ska gälla för transport genom EU. Vi har påtalat för EU att man behöver se till att de förlängs. Kommissionen har ännu inte gett besked om det. Det är ytterst allvarligt.</p><p> STYLEREF Kantrubrik \\* MERGEFORMAT Frågestund</p><p>Det innebär att 2 600 chaufförer sannolikt inte kommer att kunna fullfölja YKB nu i december. Men vi ska komma ihåg att det är 1,5 procent av det samlade antalet chaufförer i Sverige. Det är alltså inte på det sättet att Transportsverige kommer att stå stilla. Under 2020 utbildades faktiskt fler chaufförer än under 2019. Men naturligtvis är det ytterst allvarligt för enskilda chaufförer.</p><p>Vi gör vad vi kan för att se till att EU snabbt får fram en ny förlängning av omnibuspaketet.</p>",
    "intressent_id": "0284192765516",
    "rel_dok_id": "H8C120201203fs",
    "replik": "N",
    "systemdatum": "2021-01-15 15:56:26"
  }
}