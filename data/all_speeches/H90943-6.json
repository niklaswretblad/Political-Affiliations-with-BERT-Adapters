{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:115 om Sveriges hästnäring",
    "underrubrik": "",
    "kammaraktivitet": "interpellationsdebatt",
    "anforande_id": "c972ad45-d085-ec11-9163-901b0eac4c70",
    "anforande_nummer": "6",
    "talare": "Alexandra Anstrell (M)",
    "parti": "M",
    "anforandetext": "<p>Herr ålderspresident! Jag ber om ursäkt, jag skulle naturligtvis ha gratulerat ministern till ministerposten. Det är roligt att ha en jämtlandstös på den positionen!</p><p>Om ministern nu tycker att hästnäringen är viktig är det faktiskt upp till bevis nu. Här finns ett byråkratiskt problem, och här behöver vi politiker skapa möjligheter och inte bara ha någon form av låtgåprincip. Det måste vara lika regler över hela landet; det är ändå en grundförutsättning.</p><p>Ministern nämner initialt något om översynen av konsumentköplagen. Det här är viktigt, herr ålderspresident. Översynen är bra, men det konstiga är att utredningen ändå landar i att hästen ska vara kvar i konsumentköplagen i köp mellan företag och privatperson.</p><p>Flera företagare som jag har träffat under det här året vill i dag inte sälja hästar till privatpersoner, för man kan inte hantera hästar på samma sätt som ett kylskåp vid försäljning. Hästar är inga saker som kan kastas runt, hamna mellan stolarna och skadas på vägen</p><p>För flera år sedan öppnade EU för möjligheten att rädda djuren från konsumentköplagen. Sverige drev frågan hårt för att få till förändringen. Lagen är enbart till för att stärka och skydda konsumentens ställning gentemot näringsidkaren. Det är bra; det är klart att vi ska ha en konsumenttrygghet. Men det finns inget skydd för djuren i dag. Länsstyrelsens djurskydd är inte heller anpassat för att träda in i dessa situationer. Hästar hamnar i kläm.</p><p>Jag tycker att det är dags att ta ställning för djuren och djurens rätt till ett bra liv. Alltför många djur har farit illa på grund av lagstiftningen. Det vill vi moderater ändra på, och jag hoppas verkligen att regeringen också kan stå bakom detta. För djur är som sagt inga saker som ska kunna kastas runt, hamna mellan stolarna eller skadas på vägen. Vi vet bättre än att ha ett sådant synsätt.</p>",
    "intressent_id": "0866055333028",
    "rel_dok_id": "H910115",
    "replik": "N",
    "systemdatum": "2022-02-04 16:37:18"
  }
}