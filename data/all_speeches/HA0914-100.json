{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "89610b82-8b66-ed11-917b-901b0eac4c70",
    "anforande_nummer": "100",
    "talare": "Annie Lööf (C)",
    "parti": "C",
    "anforandetext": "<p>Herr talman! Och allt det hade kunnat genomföras brett över blockgränsen.</p><p>Låt mig citera en erkänt tung människorättsorganisation, både i Sverige och globalt, som granskar staters hantering av mänskliga fri- och rättigheter: Civil Rights Defenders. De har utvärderat Tidöavtalet och skriver så här:</p><p>\"Det kommer att undergräva de mänskliga rättigheterna, rättsstatens principer samt den liberala demokratin för oss alla. Tidöavtalet visar att den globala trenden med demokratisk nedmontering har kommit till Sverige.\"</p><p>Jag tycker att detta är oerhört. Det kan inte passera förbi obemärkt. Skulle ett annat land få denna mycket allvarliga kritik skulle sju av åtta riksdagspartier kritisera i kör. Nu är det den svenska regeringen som får kritik.</p><p>Sverige blir inte ett mer liberalt land av att Johan Pehrson sitter i Jimmie Åkessons regering. I stället legitimerar man Sverigedemokraternas allt annat än liberala politik.</p><p>När han nu vet det, när han har sett resultatet och hört sina partikamraters besvikelse, frågar jag igen: Var det värt det, Johan Pehrson?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-11-17 16:21:58"
  }
}