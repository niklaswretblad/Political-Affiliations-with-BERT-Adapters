{
  "anforande": {
    "dok_hangar_id": "5050099",
    "dok_id": "H70950",
    "dok_titel": "Protokoll 2019/20:50 Torsdagen den 12 december",
    "dok_rm": "2019/20",
    "dok_nummer": "50",
    "dok_datum": "2019-12-12 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "c04e4fc8-7542-ea11-9130-901b0e9b71a0",
    "anforande_nummer": "172",
    "talare": "Isak From (S)",
    "parti": "S",
    "anforandetext": "<p>Fru talman! Tack för frågorna, John Widegren! </p><p>Vi delar den oron - precis som jag sa i mitt anförande behöver britterna faktiskt bestämma sig. Först och främst behöver vi komma fram till vad EU-budgeten kommer att innebära. Kommer britterna att vara kvar? Vilka handelsavtal vill de ha, och hur mycket ska de betala in? Sedan ska vi komma överens om vad CAP:en egentligen ska innehålla. </p><p>Från Socialdemokraternas sida kommer vi att ta vårt ansvar, och vi gör det gärna med våra samarbetspartier. Vi har aviserat att vi mycket väl kan satsa på bondepaket 1 och att det mycket väl kan bli bondepaket 2 och 3 också - men att vi först måste veta vad CAP:en innehåller. Vad ligger i den, och vad ligger utanför? Jag har nämligen stora svårigheter att se att vi skulle satsa som Moderaterna gör. De klämmer till med höjd matmoms, vilket blir helt orimligt. Det är inte en del vi ser ska komma med det nya regeringssamarbetet.</p><p>Moderaterna satsar sin vana trogna väldigt starkt på skattesänkningar; det är nya jobbskatteavdrag om 15 miljarder. Man kritiserar oss för olika delar av våra prioriteringar, men vi kan ju se att Moderaternas prioritering går i strikt konservativ bana - inget nytänkande där! Dessutom drar man ned både på socialförsäkringarna och på a-kassan, i traditionell konservativ mening. </p><p>Vi behöver alltså veta vad britterna bestämmer sig för, och vi behöver ha CAP:en på plats. Sedan ska vi leverera utifrån vad CAP:en möjliggör gällande vad som ska vara i och vad som ska vara utanför. </p>",
    "intressent_id": "0506482805418",
    "rel_dok_id": "H701MJU2",
    "replik": "Y",
    "systemdatum": "2020-01-29 10:01:05"
  }
}