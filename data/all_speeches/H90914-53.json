{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2020/21:899 om den skenande gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "85a850f7-7b40-ec11-9164-0090facf175a",
    "anforande_nummer": "53",
    "talare": "Anders Österberg (S)",
    "parti": "S",
    "anforandetext": "<p>Fru talman! För ett par år sedan var Alejandro och Robin ute och gick några hundra meter från den plats där jag bor. Bakom eller framför dem - jag vet inte vilket - kommer en person med pistol fram. Han skjuter. Robin faller död ned till marken. Alejandro överlever men blir förlamad resten av livet. Mördaren har ännu inte fångats.</p><p>För mig får ansvarsfrihet inte vara ett alternativ. Det är väldigt bra att ministern har varit tydlig med det. De som begår sådana brott måste åka fast. Det är vi skyldiga inte minst de anhöriga.</p><p>Deras mamma har valt att engagera sig. Om hon orkar engagera sig efter en sådan tragik har vi andra ingen ursäkt, utan då måste också vi kämpa. Hon nämnde särskilt metoden Sluta skjut, som ministern också tog upp i sitt interpellationssvar. Jag vill fråga ministern vad som skiljer Malmö, där skjutningarna minskar, från det som händer i Stockholm.</p>",
    "intressent_id": "0277648711624",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:16"
  }
}