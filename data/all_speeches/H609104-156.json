{
  "anforande": {
    "dok_hangar_id": "5036391",
    "dok_id": "H609104",
    "dok_titel": "Protokoll 2018/19:104 Torsdagen den 13 juni",
    "dok_rm": "2018/19",
    "dok_nummer": "104",
    "dok_datum": "2019-06-13 00:00:00",
    "avsnittsrubrik": "(forts. från § 9) Fler tillval för hyresgäster (forts. CU18)",
    "underrubrik": null,
    "kammaraktivitet": null,
    "anforande_id": "c769111d-47ca-e911-9123-901b0eac4c78",
    "anforande_nummer": "156",
    "talare": "Robert Hannah (L)",
    "parti": "L",
    "anforandetext": "<p>Herr talman! Det är en befogad fråga att ställa. Men jag delar inte din åsikt om att det är en dålig lagstiftning, Momodou Malcolm Jallow.</p><p>Till att börja med handlar det om valfrihet. Hyresgästen får nu en möjlighet. Man får rätt att välja till eller välja från vissa saker i sin lägenhet så att man själv kan styra hyran. Det betyder att en person som hellre vill lägga pengar på att till exempel käka ute kan välja att inte göra tillvalen utan kan göra frånval. Det är en ganska stark frihetsreform. Jag förstår att Vänsterpartiet har svårt att förstå att man ska få välja själv.</p><p>Liberalerna är tydliga med att vi tycker att hyresgästen själv ska få bestämma utformandet av sin lägenhet, så långt det är möjligt. Vi vill ge konsumenterna den möjlighet som de själva efterfrågar. Nästan varenda kompis jag har som bor i hyresrätt vill själv bestämma färgen man ska ha i ett rum eller om man vill ha en diskmaskin eller inte. Genom den här lagstiftningen ger vi dem den möjligheten.</p><p>Lagstiftningen innehåller dessutom en tioårsgräns. När tio år är förbi är det den vanliga bruksvärdesprincipen och det vanliga systemet som gäller för bedömningen av hyran för lägenheten. Då hoppas jag att Hyresgästföreningen och andra hyresgäster själva ser till att inte blir en dålig affär när de förhandlar med hyresvärden. Det finns därför skäl att också ha med Hyresgästföreningen i förhandlingarna, så att det inte blir oskäliga hyror.</p>",
    "intressent_id": "0223069839622",
    "rel_dok_id": null,
    "replik": "Y",
    "systemdatum": "2019-08-29 12:24:37"
  }
}