{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "a065139e-2ab4-ec11-9167-901b0eac4c78",
    "anforande_nummer": "49",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag noterar att Ulf Kristersson inte vill säga vilka försämringar han vill genomföra. Det är ett besked som svenska folket vill ha det här valåret. </p><p>Ulf Kristersson representerar ju en regering som utförsäkrade närmare 100 000 svenskar ur deras egen försäkring, som de själva betalat för. Ulf Kristersson, respektera äganderätten! Se till nu att vi får en försäkring som fungerar för Sveriges löntagare! Det är det som är arbetslinjen. När man kommer in i jobb ska man också vara försäkrad i det arbetet, för vi betalar för det själva.</p><p>Jag ställer frågan igen, eftersom Ulf Kristersson inte ville svara tidigare. Han får en ny chans att berätta för svenska folket vad han vill göra för framtiden. Vilka delar av detta tänker Ulf Kristersson rulla tillbaka? Är det garantinivån han tänker sänka? Ska bostadstillägget sänkas? Ska skatterna höjas igen för personer som har sjuk- och aktivitetsersättning? Ska karensdagarna utökas? Ska stupstocken återinföras, Ulf Kristersson?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}