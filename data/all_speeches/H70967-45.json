{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellationerna 2019/20:266 och 278 om höjda kursavgifter för ordningsvakter",
    "underrubrik": "",
    "kammaraktivitet": "interpellationsdebatt",
    "anforande_id": "121478f2-6168-ea11-912e-901b0eac4c78",
    "anforande_nummer": "45",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Jag håller med statsrådet om att statusen på yrket ordningsvakt ska höjas och att kvaliteten på utbildningen ska bli högre. Men det innebär inte att man måste höja avgifterna.</p><p>Statsrådet talar om att bygga ut polisen. Det kommer att ta tid. Vi har fortfarande ett hyfsat litet antal per invånare om man jämför med andra länder i Europa, särskilt med tanke på det som händer i Sverige med sprängningar och gängkriminalitet som breder ut sig. Därför är det ytterst viktigt att vi har ordningsvakterna till förfogande. De är polisens förlängda arm.</p><p> STYLEREF Kantrubrik \\* MERGEFORMAT Svar på interpellationer</p><p>Statsrådet säger själv att han inte är nöjd med avgiften och att den är lite för hög. Då kanske politiken ska ta rodret och förändra detta? Uppenbarligen är det alldeles för höga avgifter. Man behöver inte vara Einstein för att räkna ut vad det får för negativa konsekvenser för samhället om vi får färre ordningsvakter på plats för att människor inte känner att de har råd att utbilda sig.</p><p>Jag tycker att detta är en jätteviktig fråga för att stärka tryggheten i samhället i det läge som vi just nu befinner oss i. Trygghet måste gå först i alla lägen. Ett sätt att öka tryggheten är att ha ordningsvakter på stan, på krogarna och i områden som känns otrygga och där polisen inte räcker till. Polisen kan samarbeta med dem. Jag hoppas att statsrådet tänker om här.</p>",
    "intressent_id": "0358514648113",
    "rel_dok_id": "H7C120200131ip",
    "replik": "N",
    "systemdatum": "2020-03-17 16:14:35"
  }
}