{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:128 om kulturens frihet och principen om armlängds avstånd",
    "underrubrik": "",
    "kammaraktivitet": "interpellationsdebatt",
    "anforande_id": "d972ad45-d085-ec11-9163-901b0eac4c70",
    "anforande_nummer": "21",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Herr ålderspresident! Tack, Viktor Wärnick, för ditt engagemang i denna oerhört viktiga fråga! Och tack för en givande debatt i detta intressanta ämne!</p><p>Kulturen ska vara en dynamisk, utmanande och obunden kraft med yttrandefriheten som grund. Detta har slagits fast av riksdagen i de nationella kulturpolitiska målen. Kulturens frihet är en grundläggande princip inom kulturpolitiken.</p><p>Principen om armlängds avstånd är viktig att slå fast och värna - och även att stärka och utveckla. Det är därför glädjande att vi nu har Myndigheten för kulturanalys rapport med oss i detta viktiga arbete framöver. Det är en högt prioriterad fråga för mig som kulturminister.</p><p>När vi arbetar med denna fråga är det viktigt att vi ser den i hela dess komplexitet. Det är av största vikt att regeringens styrning av kulturpolitiken utformas på ett sådant sätt att vi inte styr det konstnärliga innehållet. Samtidigt ska den offentligt finansierade kulturpolitiken främja lika rättigheter och möjligheter att delta i kulturlivet. Också det ligger i linje med de mål som riksdagen har beslutat. Som kulturminister är det min roll att skapa goda förutsättningar för kulturverksamheter och konstnärer att verka i hela landet och se till att konsten kommer fler till del.</p><p>Att kulturskapare och konstnärer kan arbeta under rimliga villkor är också en förutsättning för den konstnärliga friheten. Regeringen arbetar därför för att stärka såväl ekonomiska som sociala villkor genom en rad satsningar.</p><p>Under pandemin, då konsten och kulturen drabbades särskilt hårt ekonomiskt, har regeringen utöver de allmänna krisstöden gjort mer.</p><p>Alla dessa delar är viktiga för att säkra konstnärernas försörjning och därmed oberoende.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0321691108412",
    "rel_dok_id": "H910128",
    "replik": "N",
    "systemdatum": "2022-02-04 16:37:21"
  }
}