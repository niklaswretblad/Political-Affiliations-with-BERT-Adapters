{
  "anforande": {
    "dok_hangar_id": "5015021",
    "dok_id": "H60927",
    "dok_titel": "Protokoll 2018/19:27 Onsdagen den 12 december",
    "dok_rm": "2018/19",
    "dok_nummer": "27",
    "dok_datum": "2018-12-12 00:00:00",
    "avsnittsrubrik": "Kommissionens EU-strategi för automatiserad och uppkopplad rörlighet ",
    "underrubrik": null,
    "kammaraktivitet": "ärendedebatt",
    "anforande_id": "6c183cde-1918-e911-9112-901b0eac4c70",
    "anforande_nummer": "48",
    "talare": "Jimmy Ståhl (SD)",
    "parti": "SD",
    "anforandetext": "<p>Fru talman! I stort delar jag Jens Holms vision och drömmar. När man tittar på hur ett optimalt samhälle med autonoma fordon utan annan inverkan skulle fungera är det fantastiskt.</p><p>Problemet är att det i ett sådant system finns människor. Det är människor som har programmerat de här fordonen. Programmerare sitter bakom en dator, men vem ska programmeraren programmera bilen för? Är det för fordonsförarna, alltså de som sitter i fordonen, eller är det för människorna som går vid sidan av? Är det för cyklisterna?</p><p>Jag och Sverigedemokraterna är mycket positiva till just autonomin. Däremot måste man vara försiktig när man diskuterar autonomin, för jag tror inte att den är så smärtfri som drömmar och visioner påvisar.</p><p>Som sagt var: Så länge det finns människor och cyklar kommer det att finnas hinder som gör att bilarna stannar. Ponera att en lastbil kommer i full fart mot en autonom bil. Hur ska bilen då reagera? Ska den köra framåt och eventuellt köra på en människa för att skydda föraren? Ska den stå still och låta föraren ta smällen? Ska den väja åt sidan och köra ihjäl en cyklist? Det är inga lätta frågor.</p><p>Vad gäller de socioekonomiska delarna är det väl jättebra att man gör en utvärdering. Däremot tycker jag inte att EU-fonderna ska gå till att betala de socioekonomiska åtgärderna.</p>",
    "intressent_id": "0170585430421",
    "rel_dok_id": "H601TU3",
    "replik": "Y",
    "systemdatum": "2019-01-14 17:32:06"
  }
}