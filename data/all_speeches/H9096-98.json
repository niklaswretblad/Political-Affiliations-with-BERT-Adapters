{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "39e5fe42-382c-ec11-915b-901b0eac4c78",
    "anforande_nummer": "98",
    "talare": "Ulla Andersson (V)",
    "parti": "V",
    "anforandetext": "<p>Fru talman! Jag får börja med att gratulera Miljöpartiet på den stora dagen.</p><p>Annars tänker jag prata lite om snedrekryteringen till högre studier. Den har länge varit ett problem, ett problem genom hela historien, men det händer ju inte så mycket med snedrekryteringen, tyvärr. Arbetarklassens barn avstår ofta från en högre utbildning av olika anledningar, men en är risken för att skuldsätta sig, att ta studielån.</p><p>Politiken borde då arbeta för att riva ned hinder och barriärer som finns, för det är ju väldigt viktigt att alla får möjlighet till högre utbildning och studier. Men i den här budgeten höjs studielånsräntan väldigt mycket. 2 miljarder mer per år ska man betala i ränta på sina studielån.</p><p>Studentorganisationerna har självklart protesterat ljudligt och högt, med all rätt. Man menar att dagens studenter inte ska vara med och betala för att de som nu är ute på arbetsmarknaden och har fått sina inkomster ska kunna ställa om i arbetet senare i livet. Man menar att den finansieringen skulle ha kunnat finnas på andra håll.</p><p>Jag undrar: Hur tänkte Miljöpartiet här? Varför vill ni försvåra för människor att satsa på högre studier? </p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}