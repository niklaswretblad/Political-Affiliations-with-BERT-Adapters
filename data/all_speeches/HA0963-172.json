{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "a277235a-6cad-ed11-917f-901b0eac4c70",
    "anforande_nummer": "172",
    "talare": "John E Weinerhall (M)",
    "parti": "M",
    "anforandetext": "<p>Herr talman! Jag vet inte om jag skulle vilja påstå att vi växlar ned ett engagemang.</p><p>Jag antar att Olle Thorell är lika väl medveten som jag om att det för drygt ett år sedan skedde ett maktövertagande av militärjuntan i Burma. Det är klart att när en sådan sak sker försvårar det möjligheten att arbeta på plats. Om jag inte missminner mig - ledamoten får rätta mig om jag har fel - var det så att Sida redan förra året drog ned på anslagen till organisationer i Burma just av den anledningen att det har blivit svårare att verka på plats givet den politiska situation och den våldsamma situation som råder, där en regim förtrycker befolkningen och har gjort det mycket svårare för såväl civilsamhällesorganisationer som andra organisationer att verka i landet.</p><p>Jag är alltså inte säker på att vi ens om det vore möjligt skulle vilja ha samma engagemang kvar på plats som vi tidigare haft.</p>",
    "intressent_id": "0742883909221",
    "rel_dok_id": "",
    "replik": "Y",
    "systemdatum": "2023-02-15 21:07:53"
  }
}