{
  "anforande": {
    "dok_hangar_id": "5140091",
    "dok_id": "H909135",
    "dok_titel": "Protokoll 2021/22:135 Tisdagen den 21 juni",
    "dok_rm": "2021/22",
    "dok_nummer": "135",
    "dok_datum": "2022-06-21 00:00:00",
    "avsnittsrubrik": "Hårdare regler för nya nikotinprodukter",
    "underrubrik": "",
    "kammaraktivitet": "ärendedebatt",
    "anforande_id": "b45e5e8d-3243-ed11-9177-901b0eac4c70",
    "anforande_nummer": "46",
    "talare": "Barbro Westerholm (L)",
    "parti": "L",
    "anforandetext": "<p>Hårdare regler för nya nikotinprodukter</p><p>Fru talman! Någonting för er här att tänka på framöver är hur viktigt det är när man snavar över problem som påverkar människors livskvalitet att då inte bara konstatera det och skynda vidare som om inget har hänt. Fundera över vad man kan göra. Samla kunskap om problemet. Var saknas kunskap? Går det att få fram mer? Vilka kan tänkas stödja insatser här? Vilka motarbetar, och vad är deras argument? Kanske det ligger något i deras argument som man ska ta vara på.</p><p>Man ska se var man har sina vänner, för man klarar inte att driva igenom svåra frågor ensam. Sedan lägger man upp en strategi, och det är som för generaler när det gäller att föra krig: Ingen strategi funkar, utan man måste vara förberedd på oväntade situationer och hugga när tillfället ges.</p><p>Det är det som har hänt under alla de här åren. Man får lägga saker och ting åt sidan, och så plötsligt kommer en möjlighet och man får opinionen med sig - och så lossnar det! Men man måste vara envis, ha tålamod och hela tiden bygga på kunskap.</p><p>Tack snälla för ditt anförande, Johan Hultberg!</p><p>(Applåder)</p>",
    "intressent_id": "0363228965800",
    "rel_dok_id": "H901SoU31",
    "replik": "Y",
    "systemdatum": "2022-10-03 17:47:06"
  }
}