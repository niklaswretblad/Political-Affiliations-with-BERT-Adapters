{
  "anforande": {
    "dok_hangar_id": "5064199",
    "dok_id": "H709141",
    "dok_titel": "Protokoll 2019/20:141 Onsdagen den 17 juni",
    "dok_rm": "2019/20",
    "dok_nummer": "141",
    "dok_datum": "2020-06-17 00:00:00",
    "avsnittsrubrik": "Avslutning",
    "underrubrik": "",
    "kammaraktivitet": "",
    "anforande_id": "537a0a76-a2ee-ea11-913e-901b0eac4c78",
    "anforande_nummer": "44",
    "talare": "Tuve Skånberg (KD)",
    "parti": "KD",
    "anforandetext": "<p>Herr talman! Som ålderspresident faller det på min lott att tacka herr talmannen. Vi andra har redan tackats och är tacksamma för det, men jag vill för en kort stund fokusera på herr talmannens arbete och den börda som herr talmannen har burit under det gångna riksmötet. </p><p>Inte sedan slutet av andra världskriget har Sverige och Sveriges riksdag mött större kris och påfrestning än denna vår under coronapandemin. Krisläget har ställt stora krav på riksdagen att snabbt anpassa sitt arbete till de krav som pandemin ställt - med ett samarbete över alla partigränser. Antalet ledamöter vid voteringar har koncentrerats till 55 stycken, utskotten har anpassat sina sammanträden så att riksdagen har förmått att optimera sin beslutsprocess och i lagstiftningsarbetet har tiden för lagstiftning kunnat komprimeras till ett par dygn, precis som herr talmannen berättade.</p><p>Riksdagens arbete har utförts med stor uppslutning och endräkt i en svår situation. Detta arbete hade dock inte gjorts lika bra utan herr talmannens klara och tydliga ledarskap. För detta är vi tacksamma.</p><p>Som av en händelse övade riksdagen i en totalförsvarsövning den 5 mars just lagstiftning i en hotande krissituation. Övningen kom nästan omedelbart till användning. Bara en dryg vecka senare ändrade riksdagen sitt arbetssätt med anledning av pandemin.</p><p>I denna unika krissituation har herr talmannen lett riksdagen på ett mycket förtjänstfullt sätt. Jag tänker att vår grundlag ger befogenheter som herr talmannen måste axla, och det är vi tacksamma för att herr talmannen har gjort.</p><p> STYLEREF Kantrubrik \\* MERGEFORMAT Avslutning</p><p>De vice talmännen har biträtt och betalat ett rejält pris i form av att vara beredda. Utskottsordförande och riksdagsledamöter har alla dragit ett tungt lass, och det är vi tacksamma för.</p><p>Men låt oss inte avsluta med krisen denna dag. Det finns en framtid, ett hopp och en svensk sommar, vilket herr talmannen antydde. Därför avslutar jag med att skicka med herr talmannen och oss alla några ord ur psalm 199.</p><p>Den blomstertid nu kommer med lust och fägring stor.Nu nalkas ljuvlig sommar då gräs och gröda gror.Den blida solen väckerallt det som varit dött.Den allt med grönska täcker,och allt blir återfött.</p><p>(Applåder)</p>",
    "intressent_id": "0161597857912",
    "rel_dok_id": "",
    "replik": "N",
    "systemdatum": "2020-09-04 13:34:41"
  }
}