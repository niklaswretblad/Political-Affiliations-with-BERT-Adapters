{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Frågestund",
    "underrubrik": "Förändring av lärarutbildningen",
    "kammaraktivitet": "frågestund",
    "anforande_id": "0e2b9283-cda2-eb11-9152-901b0e9b71a8",
    "anforande_nummer": "111",
    "talare": "Emma Ahlström Köster (M)",
    "parti": "M",
    "anforandetext": "<p>Fru talman! I Sverige har vi en uttalad lärarbrist och en starkt kritiserad lärarutbildning. Jag ser regeringens vilja att göra något åt saken i de förslag om bättre lärarutbildning och fler lärare som nu är ute på remiss. Men jag är rädd för att det förslag som ligger inte alls räcker till. Kritiken är enkel: Kvaliteten på lärarutbildningen är alldeles för låg, och utbildningen ligger inte i linje med det verkliga yrket. Många i yrket kan vittna om detta.</p><p> STYLEREF Kantrubrik \\* MERGEFORMAT Frågestund</p><p>Som jag ser det har ansvarig minister två alternativ. Antingen kan hon förändra verkligheten ute på de svenska skolorna eller så kan hon kraftigt lägga om lärarutbildningen. Jag tror att vi behöver göra både och.</p><p>I det förslag från regeringen som nu är ute på remiss saknas några viktiga och fundamentala inslag. Det gäller bland annat hur vi ska kunna attrahera fler män till lärarutbildningen, hur vi ska minska avhoppen samt en plan för hur lärarna kan få fler avlastande kollegor, såsom kuratorer och studiehandledare.</p><p>Min fråga till ansvarig minister Matilda Ernkrans i dag är: Är hon medveten om att vi behöver göra långt mycket mer än vad som framgår av de förslag som nu ligger?</p>",
    "intressent_id": "0360160202728",
    "rel_dok_id": "H8C120210204fs",
    "replik": "N",
    "systemdatum": "2021-04-21 20:15:47"
  }
}