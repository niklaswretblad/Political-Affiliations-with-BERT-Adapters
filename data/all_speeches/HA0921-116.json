{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "Utlandsspioneri (vilande grundlagsförslag m.m.)",
    "underrubrik": "",
    "kammaraktivitet": "ärendedebatt",
    "anforande_id": "cb87c5b8-3e76-ed11-917b-901b0eac4c70",
    "anforande_nummer": "116",
    "talare": "Jessica Wetterling (V)",
    "parti": "V",
    "anforandetext": "<p>Fru talman! Jag hoppas verkligen att ledamoten har rätt och att det kommer att finnas en stor majoritet i denna kammare för att åtgärda de brister som i varje fall jag, mitt parti och vissa andra partier ser kan komma.</p><p>Om man bara hade velat komma åt exempelvis IS och sådana som har ett territorium men inte är en stat hade man kunnat göra det på ett mycket enklare sätt i lagstiftningen än vad man nu gör. Nu drar man också undan vår meddelarfrihet och en massa annat samtidigt och hänvisar till säkerhet.</p><p>Vi har en stolt tradition i Sverige av fria medier. Jag tycker att vi ska värna det. Vi ska ta in kritik från de remissinstanser som har påtalat vilka stora gråzonsproblem som kommer att uppstå till följd av den här förändringen.</p><p>Det kommer att leda till en enorm osäkerhet om vad man kommer att kunna publicera. Alla är inte jurister. Alla kommer inte att veta om de omfattas eller inte. Därför kommer människor att självcensurera sig. De kommer inte att våga vara visselblåsare.</p><p>Det är ett jättestort problem. Det var faktiskt lite naivt av den socialdemokratiska regeringen som lade fram detta förslag i våras att inte ta in det mer.</p><p>(Applåder)</p>",
    "intressent_id": "0481460392727",
    "rel_dok_id": "HA01KU7",
    "replik": "Y",
    "systemdatum": "2022-12-07 15:52:56"
  }
}