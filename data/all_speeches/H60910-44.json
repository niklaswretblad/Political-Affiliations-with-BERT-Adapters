{
  "anforande": {
    "dok_hangar_id": "5007768",
    "dok_id": "H60910",
    "dok_titel": "Protokoll 2018/19:10 Tisdagen den 23 oktober",
    "dok_rm": "2018/19",
    "dok_nummer": "10",
    "dok_datum": "2018-10-23 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "2e027d32-81e6-e811-910f-901b0eac4c70",
    "anforande_nummer": "44",
    "talare": "Johan Hultberg (M)",
    "parti": "M",
    "anforandetext": "<p>Herr talman! Jag tackar statsministern för det tämligen positiva svaret. Jag tror att EU behöver vara en stark röst i Polen under förhandlingarna och även därefter. Det krävs verkligen ett ledarskap här, och då måste vi lägga tid och kraft på att ena EU-familjen för att EU ska kunna tala med en stark och tydlig röst i förhandlingarna.</p><p>Herr talman! Låt mig rikta lite uppmärksamhet på en fråga som vi inte har diskuterat än, nämligen Italiens budget. Vad jag har förstått uppmärksammades detta såväl i korridorsnacket som på det eurotoppmöte som statssekreterare Dahlgren var på i statsministerns ställe. Italien har EU:s näst högsta statsskuld, 130 procent av bnp, och nu har man lagt fram en budget som strider mot stabilitets- och tillväxtpakten.</p><p>Hur tycker statsministern att EU ska svara på detta flagranta exempel på en politik som äventyrar inte bara Italiens utan också EU:s ekonomiska stabilitet?</p>",
    "intressent_id": "069309987221",
    "rel_dok_id": null,
    "replik": "N",
    "systemdatum": "2018-11-12 14:45:45"
  }
}