{
  "anforande": {
    "dok_hangar_id": "5033581",
    "dok_id": "H60989",
    "dok_titel": "Protokoll 2018/19:89 Torsdagen den 9 maj",
    "dok_rm": "2018/19",
    "dok_nummer": "89",
    "dok_datum": "2019-05-09 00:00:00",
    "avsnittsrubrik": "Frågestund",
    "underrubrik": "Bristen på officerare",
    "kammaraktivitet": "frågestund",
    "anforande_id": "c356a4a9-0d86-e911-9121-901b0e9b71a0",
    "anforande_nummer": "96",
    "talare": "Marie Axelsson (S)",
    "parti": "S",
    "anforandetext": "<p>Herr talman! Jag har en fråga till försvarsminister Peter Hultqvist. </p><p>När kalla krigets dagar var över började det svenska försvaret monteras ned. År 2010 slog den dåvarande alliansregeringen spiken i kistan och gjorde den allmänna värnplikten vilande. </p><p>Nu är vi överens om att Sverige behöver ett stärkt försvar på grund av ett osäkert läge i vår omvärld. Som många av er säkert vet återinfördes värnplikten 2017 under Socialdemokraternas styre. Under den period då värnplikten var vilande slutade många officerare. De gick till andra yrken. </p><p>Under 2020 räknar Försvarsmyndigheten med att utbilda ca 5 000 värnpliktiga. Därefter ska antalet öka de kommande åren. För att utbilda värnpliktiga behövs det fler officerare. </p><p>Min fråga till försvarsminister Peter Hultqvist är: Hur ska det svenska försvaret få fram tillräckligt många officerare för att matcha antalet värnpliktiga de kommande åren?</p>",
    "intressent_id": "0409763768311",
    "rel_dok_id": "H6C120190509fs",
    "replik": "N",
    "systemdatum": "2019-06-03 16:42:02"
  }
}