{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "Föräldrapenning för fler familjekonstellationer och reserverad grundnivå",
    "underrubrik": null,
    "kammaraktivitet": "ärendedebatt",
    "anforande_id": "afdf38c5-fefd-e811-9111-901b0eac4c70",
    "anforande_nummer": "90",
    "talare": "Kadir Kasirga (S)",
    "parti": "S",
    "anforandetext": "<p>Fru talman! Det var intressant att lyssna när Moderaterna relaterade historieutvecklingen och hur våra föregångare har kämpat för dessa rättigheter och infört de förbättringar som vi har i dag.</p><p>Jag beklagar verkligen att Moderaterna inte vill bifalla förslaget i propositionen om att reservera grundnivådagarna. Vi tror att det är rätt riktning att gå för att öka jämställdheten. Ledamoten var ju inne på att jämställdheten och jämlikheten ska öka.</p><p>Jag har en fråga. Det var därför jag begärde replik på Ann-Sofie Alms anförande.</p><p>Ibland blir jag förvirrad över Moderaternas ställningstagande i dessa frågor. För två år sedan talade Moderatkvinnorna om att införa fler pappamånader. I helgen skrev några moderater i en debattartikel i DN att de vill korta föräldraförsäkringen och införa en karensdag vid vab, vård av barn. Och här i kammaren hör vi att man är för jämställdhet och att man vill att föräldrarna själva ska få bestämma.</p><p>Allt det som hörs från olika håll inom Moderaterna skapar förvirring. Vem ska vi tro och lita på? Är det moderaterna i riksdagen, moderaterna i kvinnoförbundet eller moderaterna i ungdomsförbundet? Står ni bakom de förslag som kom från Moderata ungdomsförbundet om att införa en karensdag och förkorta föräldraförsäkringen?</p>",
    "intressent_id": "0425115010020",
    "rel_dok_id": "H601SfU11",
    "replik": "Y",
    "systemdatum": "2018-12-12 12:13:17"
  }
}