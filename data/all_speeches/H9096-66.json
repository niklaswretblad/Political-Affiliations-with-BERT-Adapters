{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "19e5fe42-382c-ec11-915b-901b0eac4c78",
    "anforande_nummer": "66",
    "talare": "Oscar Sjöstedt (SD)",
    "parti": "SD",
    "anforandetext": "<p>Fru talman! Rusta upp den enskilda vägen på landsbygden, tror jag att Martin Ådahl sa. Det tyckte jag lät fint. Sedan tänkte jag för mig själv att det vore ännu finare om folk hade råd att åka på de här vägarna också. Inom ramen för denna budgetproposition föreslår man ju ytterligare skattepålagor på landets bilister, i det här fallet genom en höjning av fordonsskatten. Utöver det har regeringen gjort konstanta höjningar av bensin- och dieselskatten. Man har inte bara indexerat upp bensinskatten i paritet med inflationen utan dessutom överindexerat den - historiskt i alla fall.</p><p>I min värld är det uppenbart att regeringen saknar förståelse för människors behov av sin bil. Man har gjort bilen till en klassfråga, när det borde vara en fråga om frihet. Detta gäller för alla, men det gäller desto mer för dem som bor lite mer på landsbygden och kanske har ett par mil till närmaste affär. Jag har själv ett par mil till den närmaste Icabutiken. Det är lite svårt att vandra hela den sträckan varje dag.</p><p>Min fråga är såklart: Kommer Centerpartiet att medverka till ett budgetbeslut som leder till ytterligare skattepålagor på landets bilister, eller kommer man på ett eller annat sätt att försöka stoppa den delen av budgetpropositionen?</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}