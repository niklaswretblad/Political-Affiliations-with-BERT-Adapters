{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Resurser till NFC och långa processtider",
    "kammaraktivitet": "frågestund",
    "anforande_id": "c05075a8-0dbd-ea11-9135-901b0eac4c70",
    "anforande_nummer": "10",
    "talare": "Johan Hedin (C)",
    "parti": "C",
    "anforandetext": "<p>Fru talman! Min fråga går till statsrådet Mikael Damberg. Det finns ett engelskt ordspråk som jag tycker är bra. Det lyder: Justice delayed is justice denied. Alltså: Försenad rättvisa är ingen rättvisa.</p><p>Vi har ett problem i Sverige med väldigt långa processtider. Detta är allvarligt när det gäller möjligheterna att utreda brott och lagföra skyldiga. Spår hinner kallna och vittnen hinner glömma innan man kommer till huvudförhandlingen.</p><p>Faktum är att även den tilltalade är betjänt av att en process går så snabbt som det bara är möjligt med bibehållen rättssäkerhet. Man kan gå vidare med sitt liv om man befinns oskyldig, och man kan avtjäna sitt straff om man är skyldig och därefter raskt gå vidare till ett förhoppningsvis mer hederligt leverne.</p><p>En effektiv rättsapparat kräver en rättskedja som hänger ihop, men vi har en enormt stor flaskhals i form av NFC, Nationellt forensiskt centrum. Utredningsresultaten uteblir på grund av att analyserna läggs på hög. Vad avser statsrådet att göra åt detta?</p>",
    "intressent_id": "0204443909416",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:17"
  }
}