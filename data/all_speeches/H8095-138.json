{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "e148e5fe-ab04-eb11-9146-901b0e9b71a8",
    "anforande_nummer": "138",
    "talare": "Hans Wallmark (M)",
    "parti": "M",
    "anforandetext": "<p>Fru talman! Något som jag uppfattar förenar utrikesministern och undertecknad är att vi båda är övertygade om att EU är Sveriges viktigaste utrikespolitiska arena. Jag är hängivet övertygad om att det är rätt och riktigt.</p><p>Därför är det också så smärtsamt med de tre större saker som just nu pågår utrikespolitiskt. Det gäller giftattacken och försöket till giftmord med kemiskt stridsmedel mot oppositionsledaren Aleksej Navalnyj, det gäller Belarus och det gäller Kinas drakoniska åtgärder mot Hongkong. Där förmår EU inte att vara mycket mer än en pressmeddelandemaskin.</p><p>Jag vill inte ha ett uttalande till. Jag vill ha handling i alla de tre exemplen. I dag diskuterar vi Hongkong och Kina. Därför är jag glad över att sex partier kunde köra över två, nämligen Socialdemokraterna och Miljöpartiet, i EU-nämnden och få Sverige till att vara förespråkare för sank-tioner. De har inte kommit än i EU. Jag väntar på den dag när EU kommer att vara mer kraftfullt.</p><p>Med det sagt tror jag att utöver att EU är Sveriges viktigaste utrikespolitiska arena är det just när det gäller Kinapolitiken och Hongkong oerhört viktigt att vi samordnar och koordinerar med den fria världens länder som också är djupt engagerade i de här frågorna. Det är Kanada, Sydkorea, Japan, Australien, Nya Zeeland och Taiwan.</p><p>Vi kan inte bortse från det muller som nu växer ut från säkerhetslagarnas Hongkong över vattnet in mot Taiwan. Det är därför det är viktigt att vi måste ha de tydliga säkerhetsmurarna runt och förklarar att vi ser vad som sker. Vi ser också det man har gjort mot dem som besökt Taiwan. Det accepteras inte. I dag Hongkong, i morgon Taiwan.</p>",
    "intressent_id": "0980681611418",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:13"
  }
}