{
  "anforande": {
    "dok_hangar_id": "5096170",
    "dok_id": "H809117",
    "dok_titel": "Protokoll 2020/21:117 Fredagen den 30 april",
    "dok_rm": "2020/21",
    "dok_nummer": "117",
    "dok_datum": "2021-04-30 00:00:00",
    "avsnittsrubrik": "Särskild debatt om utbetalning av krisstöd till företag",
    "underrubrik": "",
    "kammaraktivitet": "",
    "anforande_id": "2f2aaf21-3a0b-ec11-9160-901b0e9b71a0",
    "anforande_nummer": "32",
    "talare": "Alexander Christiansson (SD)",
    "parti": "SD",
    "anforandetext": "<p>Fru talman! Jag vill kort säga att stöden initialt under pandemin kom på plats och betalades ut snabbt. Det var bra hanterat av regeringen. Många och även jag upplevde att regeringen hade inställningen att det skulle vara lätt att göra rätt och att man hellre skulle fria än fälla.</p><p>De stora företagen fick stöd och hjälp. Det gick fort. Jag minns att i den första ändringsbudgeten - som jag tror kom den 17 mars 2020 - var det flygbranschen som man prioriterade. Det är inget fel i det. Vi stod absolut bakom det. Det var inga konstigheter alls.</p><p>Men det som glömdes bort var de små företagen, inte minst när det gällde omsättningsstödet, som kom på plats långt senare. Man glömde bort de små enskilda näringsidkarna. </p><p>Under hösten fanns enskilda näringsidkare som hade blivit tvungna att gå på a-kassa under våren. När det sedan blev höst och de skulle ta del av stöden fick de inte det på grund av att de hade haft a-kassa under våren. Detta är bara ett exempel på en detalj som skapar enorma problem för småföretagare.</p><p>Vi lade fram ett initiativ i finansutskottet. I normala fall är budbäraren viktigare än budskapet, så det gick inte igenom. Men någon annan fick lägga fram initiativet, och det gick igenom. Och vi stöder det naturligtvis, för småföretagens bästa.</p><p>Nu blickar vi framåt. Hur ska vi lösa det här? Vi har företag som verkligen lever på ruinens brant. Hur ska vi göra? Vad ska vi hitta för förslag för att få ut stöden på bästa sätt? Hur ska vi göra efter pandemin? Vad ska vi ha för åtgärder på plats? Det går inte att börja fundera på det när pandemin är över och vi är för sent ute.</p><p>Det är den återstartsfråga som jag ställde till näringsministern tidigare och som jag så gärna vill ha svar på. Jag hoppas att vi kan fortsätta med ett konstruktivt samarbete även framöver för att hitta de här förslagen så att vi snabbt får dem på plats.</p>",
    "intressent_id": "0279488554424",
    "rel_dok_id": "",
    "replik": "N",
    "systemdatum": "2021-09-01 17:35:06"
  }
}