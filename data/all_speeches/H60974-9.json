{
  "anforande": {
    "dok_hangar_id": "5030646",
    "dok_id": "H60974",
    "dok_titel": "Protokoll 2018/19:74 Fredagen den 5 april",
    "dok_rm": "2018/19",
    "dok_nummer": "74",
    "dok_datum": "2019-04-05 00:00:00",
    "avsnittsrubrik": "Aktuell debatt om hot och våld mot Sveriges lärare och rektorer",
    "underrubrik": null,
    "kammaraktivitet": "aktuell debatt",
    "anforande_id": "71bcd5cd-1868-e911-911b-901b0eac4c78",
    "anforande_nummer": "9",
    "talare": "Mats Berglund (MP)",
    "parti": "MP",
    "anforandetext": "<p>Herr talman! Skolan är den plats där det hållbara samhället på många sätt startar. Det hållbara samhället kräver hållbara individer, och skolan ska vara denna plats. Den ska vara en plats för lärande, och trygghet och studiero är centrala förutsättningar för det. Vi har den senaste tiden tagit del av en debatt som handlar om att denna verklighet inte råder överallt i alla skolor, och detta är alarmerande och allvarligt.</p><p>Det är självklart att lärare inte ska få bete sig hur som helst mot elever, men det är också självklart att elever inte ska få bete sig hur som helst mot sina lärare. Det ska vara god ordning i klassrummet och i skolan. Ansvaret vilar tungt på många. Självfallet vilar det på elever och lärare men också på rektorer, skolledare och andra vuxna i skolan och på föräldrarna. Politiken har också ett stort ansvar.</p><p>Det är dock inte fler disciplinära åtgärder som efterfrågas av lärarna. Detta var väldigt tydligt i den kartläggning som Skolverket presenterade i höstas. I stället är det tydliga regler om vad som gäller i varje klassrum som efterfrågas. Lärarna och rektorerna vill också se dialog, samtal, stöd och annat förebyggande arbete.</p><p>Lärarnas status i samhället i stort men framför allt i klassrummet måste stärkas, och här har Lärarlönelyftet bidragit och kommer att bidra. En utvecklad lärarutbildning är ytterligare ett steg som vi kommer att genomföra. Men det måste till en rad åtgärder, både från den politiska nivån och från skolorna: tid med eleverna, förbättrad elevhälsa och kontakt med föräldrarna.</p><p>MP-S-regeringen har vidtagit åtgärder. Under den förra mandatperioden tillförde vi resurser till 28 000 fler vuxna i skolan, och vi fortsätter redan nu i vårändringsbudgeten med 475 miljoner kronor till fler lärarassistenter, för att avlasta lärarna. Vi har stärkt ledarskapet i klassrummet, men vi kan och bör göra mer. Vi kommer att ta fram en nationell plan för trygghet och studiero, för det är något som ska råda på varje skola och i varje klassrum.</p><p>(Applåder)</p>",
    "intressent_id": "0606863154419",
    "rel_dok_id": "H6C120190405ad",
    "replik": "N",
    "systemdatum": "2019-04-26 13:46:12"
  }
}