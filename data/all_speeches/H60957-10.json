{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Kultur och fritid för barn och unga",
    "underrubrik": null,
    "kammaraktivitet": "ärendedebatt",
    "anforande_id": "38415f8a-e14f-e911-911c-0090facf175a",
    "anforande_nummer": "10",
    "talare": "Azadeh Rojhan Gustafsson (S)",
    "parti": "S",
    "anforandetext": "<p>Herr talman! Tack för frågan, Lotta Finstorp! Självklart är det kommunala självstyret viktigt. </p><p>Det var faktiskt i dialog och samtal med kommuner som man tog fram den här satsningen. Det var många kommuner som välkomnade satsningen, och det är många kommuner som i dag beklagar att den försvinner. Kulturskolan runt om i landet har de facto kunnat utveckla sin verksamhet med hjälp av de här pengarna. Den har kunnat satsa på uppsökande verksamhet för att nå barn och unga som tidigare inte har nåtts av verksamheten. I min hemkommun Upplands Väsby gjordes tydliga satsningar för barn med funktionsnedsättning och för att nå barn och unga som nyligen hade kommit till Sverige och inte kände till kulturskolans verksamhet. </p><p>De här pengarna har alltså haft stor betydelse, och jag menar att kulturskolan även har stark folklig förankring. Det syntes inte minst i går, när tiotusen människor lämnade över en protestlista till kulturminister Amanda Lind med budskapet att detta är någonting vi måste fortsätta värna. Det har nämligen stor betydelse runt om i landet. </p>",
    "intressent_id": "0474290584024",
    "rel_dok_id": "H601KrU8",
    "replik": "Y",
    "systemdatum": "2019-03-26 17:10:04"
  }
}