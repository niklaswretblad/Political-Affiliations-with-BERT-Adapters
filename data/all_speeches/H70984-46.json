{
  "anforande": {
    "dok_hangar_id": "5057470",
    "dok_id": "H70984",
    "dok_titel": "Protokoll 2019/20:84 Tisdagen den 10 mars",
    "dok_rm": "2019/20",
    "dok_nummer": "84",
    "dok_datum": "2020-03-10 00:00:00",
    "avsnittsrubrik": "Svar på interpellation 2019/20:348 om Sveriges arkivpolitik",
    "underrubrik": "",
    "kammaraktivitet": "interpellationsdebatt",
    "anforande_id": "72703b26-ab84-ea11-9134-0090facf175a",
    "anforande_nummer": "46",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Arkiven är en av de viktigaste hörnstenarna i vår demokrati. De skapar förutsättningar för alla, även forskningen, att ta del av vårt gemensamma, kollektiva minne, både i efterhand och här och nu. Oavsett om det gäller ett intresse för de egna anfäderna eller en vetenskaplig analys av en historisk utveckling angår arkiven oss alla. Det engagemanget samt en insikt om att arkiven är av central betydelse var också anledningar till att regeringen 2017 tillsatte Arkivutredningen.</p><p>Vi ska också komma ihåg att digitaliseringen har medfört en stor omställning för våra arkiv. Det är en stor utmaning att ställa om verksamheten, tillgängliggöra och samtidigt ha den analoga verksamheten. Det är också något som Arkivutredningen har tittat på. </p><p>Arkivutredningen har nu tagit fram en mängd olika förslag. Det gäller även ekonomiska satsningar för att stärka tillgängligheten, lyfta fram värdet av och ge bättre förutsättningar för de enskilda arkiven med mera.</p><p>Jag ser fram emot att följa arbetet under remissrundan och att ta emot synpunkterna. Det har funnits ett starkt engagemang för utredningen runt om i landet. Det gläder mig, eftersom arkiven är så centrala för hela landet.</p><p>Mitt och regeringens engagemang för arkivens väl och ve är djupt grundat. Jag ser fram emot att arbeta vidare med detta.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0888807074321",
    "rel_dok_id": "H710348",
    "replik": "N",
    "systemdatum": "2020-04-22 17:09:14"
  }
}