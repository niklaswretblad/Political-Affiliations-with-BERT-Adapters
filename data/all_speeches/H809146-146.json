{
  "anforande": {
    "dok_hangar_id": "5102230",
    "dok_id": "H809146",
    "dok_titel": "Protokoll 2020/21:146 Tisdagen den 22 juni",
    "dok_rm": "2020/21",
    "dok_nummer": "146",
    "dok_datum": "2021-06-22 00:00:00",
    "avsnittsrubrik": "Moderna tillståndsprocesser för elnät",
    "underrubrik": "",
    "kammaraktivitet": "ärendedebatt",
    "anforande_id": "a6ea50f7-3328-ec11-915b-901b0eac4c78",
    "anforande_nummer": "146",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! För protokollet vill jag först säga att den period som vi har överskott på el i Sverige kallas \"år\". Vi har överskott. Det fanns en tid för tio år sedan när Moderaterna styrde Sverige då vi hade underskott på el under år och importerade mycket el. Som tur är har vi lämnat den perioden bakom oss och har nu stora överskott på el.</p><p>Om du kallar den här regeringens proposition för ett uppvaknande skulle det vara kul att höra vad du kallar den period på åtta år med en moderatledd regering då tillståndstiderna för ledningar blev längre och längre och längre.</p><p> STYLEREF Kantrubrik \\* MERGEFORMAT Moderna tillstånds-processer för elnät</p><p>Sedan ställde du en fråga om det kommunala vetot. Det sorterar inte under mig, ska sägas. Men på ett övergripande plan tycker jag att det är intressanta idéer i det utredningsförslag som Lise Nordin förde fram där man behåller det kommunala vetot men preciserar det i tid, preciserar att man ska ha motiv och öppnar upp för möjligheten att låta en del av de pengar som investeringen genererar stanna i lokalsamhället.</p><p>På ett övergripande plan tycker jag att det är intressanta idéer, men frågan om det kommunala vetot sorterar under en annan minister. Jag vill säga det så att jag inte klampar in alltför mycket på det området.</p><p>Sedan var det frågan om intrångsersättning vid ledningsrätt, som jag förstod det. Där har vi gjort så - det är väl tolv år sedan nu - att den som får ledningsrätt på sin mark kompenseras till 125 procent av marknadspriset. Det är alltså bättre att sälja till den som drar fram en ledning än att sälja till marknadspriset.</p><p>Det var en förändring som jag var med och drev igenom tillsammans med Centerpartiet och Kristdemokraterna, vill jag minnas, när jag satt i bostadsutskottet som då hade frågan. Även Moderaterna kanske var med. Jag tror att Liberalerna drog sig ur till slut. Eller det kanske var Centern som drog sig ur - jag ska inte svära på det, fru talman. Men det var i alla fall en stor del av den dåvarande Alliansen som drev igenom det.</p><p>(FÖRSTE VICE TALMANNEN: Jag vill även påminna statsrådet om att vi inte använder \"du\" och \"ni\" utan talar genom talmannen.)</p>",
    "intressent_id": "0744993950910",
    "rel_dok_id": "H801NU22",
    "replik": "Y",
    "systemdatum": "2021-10-08 14:34:26"
  }
}