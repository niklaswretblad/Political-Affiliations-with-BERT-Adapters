{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Frågestund",
    "underrubrik": "USA:s beslut om indraget bidrag till WHO",
    "kammaraktivitet": "frågestund",
    "anforande_id": "b85a4a46-569f-ea11-9138-901b0e9b71a0",
    "anforande_nummer": "62",
    "talare": "Håkan Svenneling (V)",
    "parti": "V",
    "anforandetext": "<p>Fru talman! I går meddelade USA:s president Donald Trump att han drar tillbaka sin finansiering till Världshälsoorganisationen, WHO. USA är i dag den största givaren med 15 procent av WHO:s finansiering. Beslutet har fått kraftig kritik runt om i världen. Det är uppenbart att Donald Trump försöker leta syndabockar snarare än fokusera på målet att stoppa coronaviruset.</p><p>Några som har reagerat snabbt är vänsterregeringen i Finland, som har höjt sitt anslag till WHO till tidigare högre nivåer. Nu är det dags för Sverige att ta på sig ledartröjan och agera, menar jag. Världens länder måste visa sitt stöd för WHO. Fokus måste vara att ta fajten mot coronaviruset och att stärka WHO:s finansiering. Det är viktigt, för om inte vi står upp för WHO och FN kommer världens fattiga att få betala priset.</p><p>Jag undrar vad utrikesministern anser om Donald Trumps beslut.</p>",
    "intressent_id": "0682989845822",
    "rel_dok_id": "H7C120200416fs",
    "replik": "N",
    "systemdatum": "2020-05-26 15:39:54"
  }
}