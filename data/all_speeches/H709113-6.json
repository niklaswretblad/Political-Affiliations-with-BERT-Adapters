{
  "anforande": {
    "dok_hangar_id": "5060580",
    "dok_id": "H709113",
    "dok_titel": "Protokoll 2019/20:113 Tisdagen den 28 april",
    "dok_rm": "2019/20",
    "dok_nummer": "113",
    "dok_datum": "2020-04-28 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "65ce0c5d-07a4-ea11-9138-901b0e9b71a0",
    "anforande_nummer": "6",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! Under den här krisen har statsministern ofta, med all rätt, påpekat att andra medlemsstater inte följer unionens regler. Jag skulle vilja ställa en kort fråga om det ur ett lite bredare perspektiv.</p><p>Artikel 123 i fördraget, den så kallade no bailout-regeln, stadgar att unionen aldrig ska överta skuld från medlemsstaterna och artikel 125 att Europeiska centralbanken inte ska köpa obligationer från desamma. Under finanskrisen 2008 bestämde man sig dock för att strunta i dessa regler och lånade gemensamt upp tusentals miljarder kronor för att hjälpa bland annat Grekland.</p><p>Artikel 126 reglerar det som kallas excessive deficit procedure, vilket ska hindra att euroländerna får för stora underskott och statsskulder. Reglerna har aldrig använts mot något land, trots att ett antal stater strider mot dem systematiskt.</p><p>Artikel 8 i Schengenkodexen stadgar att medlemsstaterna ska kontrollera vilka som passerar den yttre gränsen och artikel 9 i Eurodacförordningen att de ska ta fingeravtryck på asylsökande. Under migrationskrisen 2015 valde flera länder att strunta i detta.</p><p>Artikel 2 i procedurförordningen stadgar att medlemsstaterna måste låta asylsökande passera den yttre gränsen. När effekterna av denna uppenbart helt vansinniga regel blev omöjliga att förneka gav unionen nyligen sitt tysta medgivande till Grekland att strunta i regeln.</p><p>Artikel 28 i fördraget stadgar den fria rörligheten för varor. Nyligen har dock ett antal länder valt att strunta i den eftersom man inte vill dela med sig av sjukvårdsutrustning.</p><p>Min fråga till statsministern är därför denna: Den rådande politiska kulturen inom EU är sådan att man ser regler som valfria. Detta är alltså ingenting nytt. Kulturen har byggts upp av de partier som har och har haft makten, det vill säga Socialdemokraterna och Europeiska folkpartiet. Anser statsministern mot bakgrund av detta att hans parti och hans partigrupp kunde ha gjort mer för att motverka denna kultur tidigare?</p>",
    "intressent_id": "0526748040023",
    "rel_dok_id": "",
    "replik": "N",
    "systemdatum": "2020-06-01 14:57:16"
  }
}