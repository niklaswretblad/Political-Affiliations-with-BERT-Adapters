{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellation 2019/20:248 om egenmäktighet med barn",
    "underrubrik": "",
    "kammaraktivitet": "interpellationsdebatt",
    "anforande_id": "011478f2-6168-ea11-912e-901b0eac4c78",
    "anforande_nummer": "28",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Det sätt man uttrycker sig på avslöjar ofta ganska tydligt vilken ingång man har, och min ingång är barnets rätt till föräldrarna. Mikael Eskilanderssons ingång är pappans rätt till barnet, nästan alldeles oavsett vad som har hänt. Jag påstår också att vi har effektiva civilrättsliga verktyg, nämligen att man går till domstol om det inte fungerar. Där har vi möjlighet till vitesföreläggande, och det kan bli en dom som handlar om att föräldern i det läget måste flytta tillbaka eller begära ensam vårdnad. Då kommer domstolen att utgå från barnets bästa, och det kommer att vara vägledande. </p><p>Nej, jag tror att detta handlar om Mikael Eskilanderssons vilja att i varje läge använda straffrätten när man i stället kan komma fram till bättre och mer effektiva resultat genom att använda sig av civilrätten. Jag tror också att det handlar om ett perspektiv som ensidigt ser till pappans rättigheter och där man inte tar hänsyn till mammans situation. Jag menar att man hela tiden måste se båda sidorna i detta läge. </p>",
    "intressent_id": "0473783431010",
    "rel_dok_id": "H710248",
    "replik": "N",
    "systemdatum": "2020-03-17 16:14:33"
  }
}