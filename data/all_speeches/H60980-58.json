{
  "anforande": {
    "dok_hangar_id": "5031907",
    "dok_id": "H60980",
    "dok_titel": "Protokoll 2018/19:80 Onsdagen den 24 april",
    "dok_rm": "2018/19",
    "dok_nummer": "80",
    "dok_datum": "2019-04-24 00:00:00",
    "avsnittsrubrik": "Civila samhället inklusive trossamfund",
    "underrubrik": null,
    "kammaraktivitet": "ärendedebatt",
    "anforande_id": "44f1cd6f-4276-e911-911b-901b0eac4c78",
    "anforande_nummer": "58",
    "talare": "Azadeh Rojhan Gustafsson (S)",
    "parti": "S",
    "anforandetext": "<p>Fru talman! Jag tackar Roland Utbult för frågan. Detta är en fråga som jag vet berör Roland Utbult väldigt mycket. Jag tycker att det är en viktig fråga, men som jag också har hävdat tidigare när vi haft den här debatten är det viktigaste fortfarande att se till att pengar som ska komma civilsamhället till del används på rätt sätt. Genom en sådan här skattereduktion försvinner det också en hel del pengar från staten, pengar som hade kunnat användas på ett mer långsiktigt och genomtänkt sätt för att satsa på civilsamhället.</p><p>Jag tror inte att vi behöver ha den här avdragsrätten för att människor ska bidra till civilsamhället. I Sverige har vi länge haft och har fortfarande en stark tradition och kultur av att bidra och ge till organisationer och föreningar som vi tycker är viktiga och som gör gott för samhället. Jag tror inte att det givandet påverkas av att det införs en sådan här avdragsrätt.</p>",
    "intressent_id": "0474290584024",
    "rel_dok_id": "H601KrU15",
    "replik": "Y",
    "systemdatum": "2019-05-14 14:19:29"
  }
}