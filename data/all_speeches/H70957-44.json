{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:202 om bredbandsutbyggnaden",
    "underrubrik": "",
    "kammaraktivitet": "interpellationsdebatt",
    "anforande_id": "62db98f2-e04c-ea11-9130-901b0e9b71a0",
    "anforande_nummer": "44",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Det var ett något märkligt inlägg av Lotta Olsson. Jag vill bara påminna om att Sverige har den största tillgången till höghastighetsuppkoppling i EU. 86 procent av invånarna i Sverige har tillgång till detta.</p><p>Vi har den största andelen medborgare som använder internet i hela EU. Jag tror att den senaste siffran enligt Statistiska centralbyrån är 96 procent. Vi har ju ett års eftersläpning i den offentliga statistiken, men mellan 2017 och 2018 ökade bredbandsuppkopplingen på svensk landsbygd med 10 procentenheter. Under de senaste åren har vi lagt 5 miljarder, alltså 5 000 miljoner kronor, på att skapa EU:s bästa bredbandsuppkoppling. Det finns inget land i EU som har lika hög grad av bredbandsuppkoppling eller höghastighetsuppkoppling i glesbygd som Sverige.</p><p>Regeringen kommer nu i början av året att skapa ett helt nytt stöd just för att se till att de i glesbygd som fortfarande saknar en höghastighetsuppkoppling ska få tillgång till detta. Vi sköt till 650 miljoner kronor för detta i den senaste budgeten.</p><p>Lotta Olsson kan alltså glädjas över att leva i det land i världen som både har den mest digitalt kompetenta befolkningen och den största tillgången till den absolut snabbaste uppkopplingen även om man råkar bo i glesbygd.</p>",
    "intressent_id": "0744993950910",
    "rel_dok_id": "H710202",
    "replik": "N",
    "systemdatum": "2020-02-11 16:13:26"
  }
}