{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Rättsväsendet",
    "underrubrik": "",
    "kammaraktivitet": "ärendedebatt",
    "anforande_id": "b5db90ca-3062-eb11-914e-901b0e9b71a0",
    "anforande_nummer": "87",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag tror att de flesta förstår att här finns en i grunden ideologisk skillnad.</p><p>Jag säger att för att kunna lyckas med den stora uppgiften att bryta gängkriminaliteten ska man gå in med de resurser som vi går in med: med poliser, med krav och med straffskärpningar och allt det repressiva som vi gör. Det ska vi göra, och det gör vi också. Och här finns ingen större skillnad mellan våra partier.</p><p> STYLEREF Kantrubrik \\* MERGEFORMAT Rättsväsendet</p><p>Den stora skillnaden, fru talman, är hur vi ser på socialpolitiken och välfärdspolitiken. Ni moderater driver en politik som ökar klyftorna, och ni struntar i satsningar på socialtjänst och skola. Så fort ni får tillfälle skär ni faktiskt ned och tar bort resurser till detta. Det gjorde ni så sent som hösten 2018, då ni trumfade igenom en budget här ihop med Kristdemokraterna och Sverigedemokraterna. Då plockade ni ju bort de särskilda satsningarna just på de utsatta områdena för att bryta nyrekryteringen.</p><p>Här finns en ideologisk skillnad. Vi kommer att fortsätta leverera i de repressiva delarna, men vi kommer aldrig någonsin glömma bort att det också behövs bra skolor, bra fritidsverksamhet och allt annat kring dessa ungdomar för att bryta nyrekryteringen.</p>",
    "intressent_id": "0473783431010",
    "rel_dok_id": "H801JuU1",
    "replik": "Y",
    "systemdatum": "2021-01-29 13:52:41"
  }
}