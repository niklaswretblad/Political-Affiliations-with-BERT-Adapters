{
  "anforande": {
    "dok_hangar_id": "5068739",
    "dok_id": "H80917",
    "dok_titel": "Protokoll 2020/21:17 Onsdagen den 30 september",
    "dok_rm": "2020/21",
    "dok_nummer": "17",
    "dok_datum": "2020-09-30 00:00:00",
    "avsnittsrubrik": "En oberoende utredning av Sveriges del i PISA 2018",
    "underrubrik": "",
    "kammaraktivitet": "ärendedebatt",
    "anforande_id": "da4b7cbe-b213-eb11-9146-901b0e9b71a8",
    "anforande_nummer": "44",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Roza Güclü Hedin frågar mig om budgeten för 2012. Det är nästan tio år sedan, och jag var inte med i det här huset på den tiden. Jag kan tyvärr inte svara på vad Moderaterna i riksdagen gjorde då.</p><p>Det jag kan svara på är vad som händer nu. Roza! Ni har haft makten i sex år. Nu har mer än halva mandatperioden gått, och jag har inte sett ett enda förslag som varit viktigt för att förbättra skolundervisningen. Vi fick för några veckor sedan propositionslistan för de ärenden som Anna Ekström kommer med före januari. Det finns ett enda ärende på skolnivå, och det är införandet av frivilliga betyg i årskurs 4. Är det vad svensk skola saknar just nu?</p><p>Nej, det finns en massa saker vi borde göra. Vi borde ha mindre klasser. Vi borde ha fler timmar. Vi borde ha kortare lov. Vi borde ha tydligare fokus på kunskaper. Vi borde se till alla barns möjligheter. Det är en massa saker vi borde göra, men till dem hör inte att prata om vad som hände 2012.</p>",
    "intressent_id": "0502490570219",
    "rel_dok_id": "H801UbU4",
    "replik": "Y",
    "systemdatum": "2020-10-21 17:34:01"
  }
}