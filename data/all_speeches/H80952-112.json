{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellation 2020/21:201 om fusket inom transportnäringen",
    "underrubrik": "",
    "kammaraktivitet": "interpellationsdebatt",
    "anforande_id": "aaa9e37b-c567-eb11-914e-901b0e9b71a0",
    "anforande_nummer": "112",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! Jag konstaterar att Thomas Morell undviker sambandet och kopplingen till Moderaterna och det faktum att en moderatledd regering under sin tid inte gjorde någonting. Det är ändå det alternativ som Thomas Morell förordar om det skulle vara ett val nu.</p><p> STYLEREF Kantrubrik \\* MERGEFORMAT Svar på interpellationer</p><p>Jag tror att Thomas Morells partiledare har sagt att han är beredd att ta varje tillfälle som finns för att se till att byta regering. Kommer en sådan regering som Sverigedemokraterna aktivt stöder att vara den som driver frågan om att det ska vara sjysta villkor för chaufförerna på våra vägar?</p><p>Kommer en sådan regering att se till att driva frågor om mobilitetpaketet och utstationering från dag ett så att det inte blir en osjyst konkurrens med låga löner gentemot svenska transportarbetare? Hittills har vi inte sett några sådana tecken från de partier som Sverigedemokraterna säger sig vilja stödja och samarbeta med.</p><p>När det sedan gäller teknik finns ny teknik som innebär att vi ökar förutsättningarna att kunna följa godset och fordonet. Vi har ett regelverk på plats som jag har varit med att förhandla fram i EU på natten mellan den 3 och den 4 december.</p><p>Det innebär att vi inte minst kan utrusta fordonet på ett sätt så att vi följer det. Förare får skyldigheten att återvända, och till och med fordonet ska återvända till sitt hemland. På det sättet kan vi med ny teknik skapa nya kontrollmöjligheter. Vi har också tillsatt utredningen utöver alla de insatser som vi har gjort för att få en effektivare kontroll av yrkestrafiken.</p><p>Jag kanske ändå ska passa på att fråga Thomas Morell om Sverigedemokraterna ännu har någon uppfattning om behovet av en samlad organisationsform när det gäller kontroll av yrkestrafiken. Behövs en yrkestrafikinspektion i Sverige, Thomas Morell?</p>",
    "intressent_id": "0284192765516",
    "rel_dok_id": "H810201",
    "replik": "N",
    "systemdatum": "2021-02-05 16:19:53"
  }
}