{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Frågestund",
    "underrubrik": "Turkiets och Irans kidnappning av svensk medborgare",
    "kammaraktivitet": "frågestund",
    "anforande_id": "59b59d44-fb2f-eb11-914a-901b0e9b71a8",
    "anforande_nummer": "61",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Jag har blivit kontaktad av många flyktingar som bor i Sverige och som är svenska medborgare, både människor från Iran och människor som befinner sig i Turkiet, efter att Turkiet hjälpt den iranska regimen att kidnappa en svensk medborgare vid namn Habib al-Kaabi. Hans fru och barn bor i Sverige, och de säger att han blev kidnappad i mitten av oktober under en resa i Turkiet. Det är inte första gången som Turkiet gör detta; de har skickat tillbaka flera iranier till fångenskap.</p><p>Min fråga är: Vad gör Sverige? Kommer Sverige att fördöma detta? Kommer vi att ha den principiella hållningen mot Turkiet och Iran att vi värnar om flyktingar? Sverige bidrar faktiskt med enorma summor till Turkiet för att värna mänskliga rättigheter. Nu sitter flera människor i iranskt fängelse för att de vill ha frihet. Den här killen var tidigare ledare för rörelsen för Ahvaz befrielse. Det är araberna som är mest utsatta.</p>",
    "intressent_id": "0545353563812",
    "rel_dok_id": "H8C120201105fs",
    "replik": "N",
    "systemdatum": "2020-11-26 16:23:44"
  }
}