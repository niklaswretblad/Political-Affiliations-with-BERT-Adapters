{
  "anforande": {
    "dok_hangar_id": "5016997",
    "dok_id": "H60934",
    "dok_titel": "Protokoll 2018/19:34 Torsdagen den 20 december",
    "dok_rm": "2018/19",
    "dok_nummer": "34",
    "dok_datum": "2018-12-20 00:00:00",
    "avsnittsrubrik": "Hälsovård, sjukvård och social omsorg",
    "underrubrik": null,
    "kammaraktivitet": "ärendedebatt",
    "anforande_id": "e2f7457f-0723-e911-9118-901b0e9b71a0",
    "anforande_nummer": "84",
    "talare": "Karin Rågsjö (V)",
    "parti": "V",
    "anforandetext": "<p>Herr talman! Acko Ankarberg Johansson har med emfas talat om kömiljarden, och det tycker jag är intressant. Det låter ungefär som att jultomten snart ska komma och knacka på alla dörrar och att alla ska få klappar som de har önskat sig. Jag vill veta hur man har förankrat det här förslaget och den budget vi har, herr talman. Kömiljarden - that's it, på något sätt, men har ni förankrat det med Läkarförbundet, Vårdförbundet och Kommunal? Vad jag vet gör de inte precis tummen upp för kömiljarden.</p><p>Jag tänker också på utredningar som har gjorts. Exempelvis har Vårdanalys tittat på vad verksamhetscheferna tyckte om just kömiljarden, och 55 procent av verksamhets- och klinikcheferna ansåg att kömiljarden bidrog till undanträngningseffekter. </p><p> STYLEREF Kantrubrik \\* MERGEFORMAT Hälsovård, sjukvård och social omsorg</p><p>Nu, herr talman, ska KD och Moderaterna fixa så att det inte blir så. Då måste jag få svar på hur man har tänkt. Det måste finnas en generalplan för hur det ska gå till.</p><p>Undanträngningseffekter innebär att de sjukaste och de äldsta till slut hamnar sist. Sjuka, äldre och multisjuka var inte med i racet när det gäller kömiljarden förra gången ni satt i regeringen, men nu ska de äldre, de multisjuka och de väldigt sjuka få vara med. Hur ska det gå till? Kömiljarden var ingen hit då - hur ska det bli en hit nu?</p>",
    "intressent_id": "0246927519019",
    "rel_dok_id": "H601SoU1",
    "replik": "Y",
    "systemdatum": "2019-01-28 15:18:24"
  }
}