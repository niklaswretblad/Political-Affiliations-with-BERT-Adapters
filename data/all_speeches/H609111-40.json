{
  "anforande": {
    "dok_hangar_id": "5038204",
    "dok_id": "H609111",
    "dok_titel": "Protokoll 2018/19:111 Torsdagen den 29 augusti",
    "dok_rm": "2018/19",
    "dok_nummer": "111",
    "dok_datum": "2019-08-29 00:00:00",
    "avsnittsrubrik": "Svar på interpellation 2018/19:260 om fossilgasterminalen i Göteborg",
    "underrubrik": null,
    "kammaraktivitet": "interpellationsdebatt",
    "anforande_id": "9b76d55f-c8da-e911-9128-901b0e9b71a0",
    "anforande_nummer": "40",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru ålderspresident! Det är naturligtvis alldeles riktigt som Jens Holm säger: Riksdagen har en granskande uppgift och har möjlighet att utkräva ansvar av regeringen. Men riksdagen har inte möjlighet att utkräva ansvar av regeringen för beslut som inte är fattade. Riksdagen har inte heller möjlighet att be ett statsråd ge uttryck för ett beslut som inte är fattat. Så om Jens Holm vill granska det beslut som kommer att fattas när ansökan inkommer får han ge sig till tåls tills regeringen har fattat det beslutet, vilket det än må vara.</p><p>Regeringen har ställt upp tuffa mål. Såvitt jag förstår har Jens Holm ingen annan uppfattning än att det är bra och riktiga mål. Vi har dessutom under flera år inom flera viktiga sektorer klarat att leva upp till dessa mål och minskat koldioxidutsläppen. I andra sektorer har det gått lite sämre. Men regeringen är fast besluten att leva upp till de målsättningar vi har satt upp genom konkret politik. Vi ska bli världens första fossilfria välfärdsland. Jag hoppas att Jens Holm fortsatt kommer att vara delaktig i det arbetet.</p>",
    "intressent_id": "0744993950910",
    "rel_dok_id": "H610260",
    "replik": "N",
    "systemdatum": "2019-09-19 12:30:23"
  }
}