{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "bb93bf96-a1ad-eb11-914f-901b0eac4c78",
    "anforande_nummer": "35",
    "talare": "Hans Wallmark (M)",
    "parti": "M",
    "anforandetext": "<p></p><p>Herr talman! Nu tror jag inte att utrikesministern uppfattade det som att jag är speciellt försiktig när det gäller omtanke om utrikesministern. Mitt anförande var väl en bred provkarta på vad vi kan åstadkomma i riksdagen. Jag vill dessutom notera till Kerstin Lundgren, herr talman, att alla de punkter i riksdagens utrikesdeklaration som jag föredrog har ju Centern stått bakom.</p><p>Sedan kan jag inte komma ifrån att just när det gäller budgetsamverkan är ju Centern ett parti som har budgetsamverkan med Socialdemokraterna. Jag vill verkligen understryka att Kerstin Lundgren och Centern är tydliga med att utrikes- och säkerhetspolitik inte är en del av 73-punktsprogrammet. Dock har ju försvars, utrikes- och säkerhetspolitik ibland budgetkonsekvenser.</p><p>Låt mig kvittera vänligheten: Jag ska försöka stödja Kerstin Lundgren när det gäller Magnitskijlagstiftningen. Men då tycker jag också att Centern kan stödja mig i den upprördhet jag nu uttrycker över den glidning som regeringen uppvisar på säkerhetspolitikens område. Det är allvarligt!</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}