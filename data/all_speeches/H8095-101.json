{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:458 om åtgärder mot den organiserade brottsligheten i Sveriges storstäder",
    "underrubrik": "",
    "kammaraktivitet": "interpellationsdebatt",
    "anforande_id": "bc48e5fe-ab04-eb11-9146-901b0e9b71a8",
    "anforande_nummer": "101",
    "talare": "David Josefsson (M)",
    "parti": "M",
    "anforandetext": "<p>Herr talman! Klockan är 20 minuter i två onsdagen den 26 augusti när jag går förbi Drottningtorget mitt i Göteborg. Det är något på torget som inte stämmer - en stämning som är svår att beskriva men som bokstavligt talat går att ta på. Runt om på torget står svartklädda män utposterade i små grupper, några av dem maskerade eller med luvan dragen över huvudet. Där och då har både jag och alla andra göteborgare som bara passerar svårt att förstå vad som händer, mer än att det är något som händer - något obehagligt. </p><p>Efteråt berättar medierna: Flera kriminella gäng har suttit inne på ett hotell och förhandlat. Ute på torget har man genom vakter markerat sin närvaro, för varandra men också för polisen och för alla som passerat förbi.</p><p>Polisen gjorde en bra insats den dagen genom att snabbt förstärka och möta upp. Men man kunde inte göra mer än att kontrollera de svartklädda männen och sedan låta dem gå.</p><p>Herr talman! Veckorna innan hade tre skjutningar ägt rum i Göteborg: den första på en bensinstation på Bäckebolsvägen, den andra på Akkas gata och den tredje på Friskväderstorget. Att ingen förbipasserande träffades i någon av de tre skjutningarna är faktiskt bara ren tur.</p><p>Under samma tid hade kriminella också satt upp vägspärrar och kontrollerat bilar i Angered. Dessutom hade man kidnappat och misshandlat en skolanställd som larmat om beväpnade män på sin arbetsplats.</p><p>Herr talman! Statsrådet Mikael Damberg har i en intervju med GP sagt att de kriminella som satte upp vägspärrar i Angered sprang när polisen kom. Men problemet är att det inte var någon som sprang när polisen kom till Drottningtorget. Och även om polisen lyckades lösa upp vägspärrarna vittnar hemtjänstpersonal om att de blivit stannade och kontrollerade av de kriminella gängen.</p><p>Statsministern kallade de kriminella för \"smågangstrar\" i en redan ökänd intervju i Expressen. Men det här är inte smågangstrar. Det här är inte kriminella som springer när polisen kommer.</p><p>För några dagar sedan släpptes en film som visar hur två poliser omringas på Angereds torg när de stoppar en mopedist. En hotfull man skriker till en polis att stoppa ner batongen eller bli våldtagen med den. Enligt polisen är det samma personer som figurerar i filmen som också har satt upp vägspärrar.</p><p>Herr talman! Jag vet faktiskt inte om Mikael Damberg förstår allvaret i den situation som många göteborgare upplever varje dag. Då säger man inte att det här handlar om personer som springer när polisen kommer. Förstår man allvaret kallar man inte de här personerna för smågangstrar.</p><p>Det här är organisationer, konstellationer och klaner som vill upprätta parallella samhällsstrukturer och inte ryggar för att hota vittnen eller poliser eller demonstrera sin makt, också mitt på ljusa dagen och också mitt i centrala Göteborg. Det här är kriminella gäng som hotar vårt samhälle och som måste krossas.</p><p> STYLEREF Kantrubrik \\* MERGEFORMAT Svar på interpellationer</p><p>Herr talman! Mina frågor till statsrådet kvarstår. Vad avser statsrådet att göra konkret nu under hösten förutom att skärpa straffet för olaga vapeninnehav? Och inom vilken tidsram tänker statsrådet att våldet och skjutningarna ska minska?</p>",
    "intressent_id": "0503029811325",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:10"
  }
}