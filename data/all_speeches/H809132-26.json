{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "Uppsägning av skatteavtalet mellan Sverige och Grekland",
    "underrubrik": "",
    "kammaraktivitet": "ärendedebatt",
    "anforande_id": "0d838e95-3a1d-ec11-915b-901b0eac4c78",
    "anforande_nummer": "26",
    "talare": "Rebecka Le Moine (MP)",
    "parti": "MP",
    "anforandetext": "<p>Fru talman! I dag debatterar vi två skatteavtal som ska sägas upp - det första handlar om Grekland och det andra om Portugal.</p><p>Uppsägning av skatte-avtalet mellan Sverige och Grekland</p><p>Det har framförts många argument och upplysningar redan. Detta är ingen situation som är önskvärd på något sätt, men det är en nödvändig sista utväg. Bakgrunden är som sagt att Grekland sedan förra året har valt att pensionärer med inkomst från annat land i EU bara ska betala 7 procent i skatt. Det nuvarande avtalet förhindrar Sverige att beskatta utdelning, kapitalvinst och pension enligt den nuvarande avtalspolicy som Sverige har.</p><p>Avtalet är som sagt gammalt, 60 år, och saknar minimibestämmelser för att förhindra skatteflykt. Regeringen har till den grekiska regeringen kommunicerat att man är redo att omförhandla avtalet men utan att få gehör för det. </p><p>I Miljöpartiet kämpar vi mot skatteflykt och mot destruktiva regler och avtal. Att konkurrera länder emellan med att erbjuda lägst skatt på kapital, vinster eller inkomster är ett race to the bottom som i längden riskerar att erodera basen för välfärdsstaten. Vi vill i stället se en politik för en gemensam lägstanivå inom EU och för till exempel bolagsskatt även globalt. </p><p>Fru talman! Ett tillstånd av avtalslöshet är inte önskvärt, men det är mindre önskvärt att hamna i en situation som går i strid mot Sveriges avtalspolicy.</p><p>Jag yrkar bifall till propositionen.</p><p>Överläggningen var härmed avslutad. </p><p>(Beslut fattades under § 18.)</p><p>Uppsägning av skatte-avtalet mellan Sverige och Portugal</p>",
    "intressent_id": "0546731406922",
    "rel_dok_id": "H801SkU34",
    "replik": "N",
    "systemdatum": "2021-09-24 15:23:58"
  }
}