{
  "anforande": {
    "dok_hangar_id": "5081481",
    "dok_id": "H80967",
    "dok_titel": "Protokoll 2020/21:67 Onsdagen den 20 januari",
    "dok_rm": "2020/21",
    "dok_nummer": "67",
    "dok_datum": "2021-01-20 00:00:00",
    "avsnittsrubrik": "(forts. från § 8) Cykelfrågor (forts. TU3)",
    "underrubrik": "",
    "kammaraktivitet": "",
    "anforande_id": "e67b5d27-3987-eb11-914b-901b0eac4c70",
    "anforande_nummer": "182",
    "talare": "Jens Holm (V)",
    "parti": "V",
    "anforandetext": "<p>Fru talman! I Abraham Halefs anförande hörde jag ett stort engagemang för satsningar på ökad cykling och att det vore bra om vi cyklar mer. Men jag ser tyvärr inga konkreta satsningar från regeringen. I mitt inledningsanförande nämnde jag de 325 miljoner som ska betalas ut i år, men med en infrastruktursatsning på tolv år på 700 miljarder kronor är 325 miljoner kronor inte särskilt mycket. Mer ser jag inte från regeringen, och jag hör inte heller något mer från Abraham Halef.</p><p>Vad gäller väglagen och anläggande av cykelvägar är det precis därför vi har motionerat om att väglagen behöver ändras så att man ska kunna anlägga en cykelväg oberoende av om det finns ett så kallat funktionellt samband med den ordinarie vägen eller inte. Man ska helt enkelt kunna bygga en cykelväg som ska kunna vara friliggande oavsett om det finns en annan väg eller inte.</p><p></p><p>Därför är det så förbryllande med invändningen från bland andra Socialdemokraterna. Man hänvisar till den privata äganderätten och att den uppenbarligen ska ha en särställning när man ska bygga just cykelvägar. Jag förstår inte detta, men Halef får en chans till att förklara det.</p>",
    "intressent_id": "0216534495014",
    "rel_dok_id": "",
    "replik": "Y",
    "systemdatum": "2021-03-17 16:55:58"
  }
}