{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Svar på interpellation 2021/22:175 om jämställdhet inom esport",
    "underrubrik": "",
    "kammaraktivitet": "interpellationsdebatt",
    "anforande_id": "b52c89b4-2bb4-ec11-9167-901b0eac4c78",
    "anforande_nummer": "117",
    "talare": "Michael Rubbestad (SD)",
    "parti": "SD",
    "anforandetext": "<p>Fru talman! Jämställdhet innefattar mycket mer än att kvinnor inom e-sporten ska behandlas korrekt och erhålla likvärdiga förutsättningar. En riktigt jämställd e-sport innebär att alla kan vara med oavsett ålder, kön, bakgrund och funktionsnedsättningar.</p><p>Eftersom det inte ser så ljust ut - jag tycker inte riktigt att jag fick något svar på just frågan huruvida vi ska klassa e-sport som en officiell idrott och kulturform - skulle jag vilja skicka med kulturministern några förslag som hon kan ta med sig i sitt fortsatta arbete.</p><p>Aktörer inom e-sport som på något vis beviljas stöd och ekonomiskt bidrag måste aktivt verka för ökad jämställdhet, mot diskriminering och för en nolltolerans mot trakasserier.</p><p>Myndigheten för delaktighet arbetar för att alla ska ha samma möjligheter att vara delaktiga i samhället. Sverigedemokraterna menar att det även borde inkludera e-sporten och att myndigheten ska ges i uppdrag att utreda hur man kan inkludera funktionsnedsatta inom e-sport.</p><p>Låt e-sportföreningar ansöka om ekonomiska medel från Riksidrottsförbundet, och ge e-sporten likvärdiga förutsättningar att utvecklas trots att de inte är klassade som officiell idrott!</p><p>Flera studier visar att datorspelande och e-sport ger förbättrat minne, förbättrad kognitiv förmåga och ökad förmåga att resonera och lösa problem samt ökad perception. För äldre personer kan e-sporten bidra till att behålla mental hälsa. Att spela onlinespel är även ett sätt för äldre att slippa ensamhet och i stället träffa nya vänner och umgås online. Det finns alltid någon att prata med och umgås med. Eftersom en majoritet av dem som utövar e-sport är ungdomar finns det även en annan aspekt att beakta: en ökad och förbättrad dialog över generationer. E-sport kan ses som generationsöverskridande där yngre och äldre kan mötas och umgås på lika villkor. Regeringen bör därför utreda hur fler äldre kan uppmuntras att engagera sig i e-sport.</p><p> STYLEREF Kantrubrik \\* MERGEFORMAT Svar på interpellationer</p><p>Min talartid börjar ta slut. Jag vill tacka för en mycket trevlig debatt. Det är glädjande att höra att vi ändå drar åt samma håll. Som du säger kan vägarna te sig lite olika, men vi har samma mål. Jag hoppas att vi kan nå målet tillsammans på ett eller annat vis.</p>",
    "intressent_id": "0694917698222",
    "rel_dok_id": "H910175",
    "replik": "N",
    "systemdatum": "2022-04-04 17:27:50"
  }
}