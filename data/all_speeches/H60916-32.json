{
  "anforande": {
    "dok_hangar_id": "5009042",
    "dok_id": "H60916",
    "dok_titel": "Protokoll 2018/19:16 Onsdagen den 14 november",
    "dok_rm": "2018/19",
    "dok_nummer": "16",
    "dok_datum": "2018-11-14 00:00:00",
    "avsnittsrubrik": "Långsiktig finansiering och stärkt oberoende för public service",
    "underrubrik": null,
    "kammaraktivitet": "ärendedebatt",
    "anforande_id": "290004c2-70f8-e811-9111-901b0eac4c70",
    "anforande_nummer": "32",
    "talare": "Ida Karkiainen (S)",
    "parti": "S",
    "anforandetext": "<p>Fru talman! Jag vill likt min kollega Lawen Redar börja med att yrka bifall till reservation 2 i betänkandet och i övrigt bifall till utskottets förslag.</p><p>För en stark, oberoende public service krävs långsiktig, stabil finansiering. Licenssystemet vi hittills haft har tjänat oss väl, men i denna tid av snabb teknikutveckling har systemet nått vägs ände.</p><p>Fru talman! Jag var en av de ledamöter som fick uppdraget att sitta med i den parlamentariska public service-kommittén. Det var ett oerhört intressant och spännande arbete, och jag vill passa på att i denna kammare tacka kommitténs ledamöter för ett konstruktivt arbete och sekretariatet i kommittén för deras hårda slit.</p><p>Fru talman! Det nya finansieringssystem vi föreslår är robust, långsiktigt och teknikneutralt, och det är ett fundament för att vi ska ha en fortsatt stark radio och tv i allmänhetens tjänst med ett utbud för alla som skildrar hela Sverige.</p><p>Till följd av förändringen av finansieringssystemet måste avtalet med Radiotjänst i Kiruna AB sägas upp. Där arbetar i dag 240 personer. Det är en stor och viktig arbetsplats för Kiruna, Norrbotten och hela Sverige - det motsvarar ungefär 15 000 arbetstillfällen i Stockholm.</p><p>Den socialdemokratiskt ledda regeringen har med anledning av detta meddelat att man avser att ersätta dessa jobb så att staten tar vara på den breda kompetens som finns på arbetsplatsen. Men i och med att vi nu har en övergångsregering som är ålagd att lägga fram en övergångsbudget hamnar satsningen på ersättningsjobb i träda. Det är olyckligt men helt oundvikligt och bidrar till att Radiotjänsts medarbetare nu lever i ovisshet om framtiden. Därför bör en tillträdande regering så snart den lägger fram en ändringsbudget säkra jobben i Kiruna. Det är också min hälsning till Radiotjänst i Kiruna AB.</p><p>Fru talman! Att Sveriges riksdag nu tar steg för att säkra oberoendet och stärka den långsiktiga finansieringen för public service är viktigt, och det är rätt och riktigt. Att ha public service - eller radio och tv i allmänhetens tjänst, som vi också säger - är ett fundament i vår demokrati. I en tid där man med desinformation försöker forma människors åsikter och auktoritära makthavare försöker ta kontrollen över vad som får sägas och vad som inte får sägas, ja, där är oberoende radio och tv i allmänhetens tjänst utan kommersiell eller politisk påverkan viktigare än någonsin och något som angår alla.</p><p> STYLEREF Kantrubrik \\* MERGEFORMAT Långsiktig finansiering och stärkt oberoende för public service</p><p>(Applåder)</p><p>Överläggningen var härmed avslutad.</p><p>(Beslut fattades under § 16.) </p>",
    "intressent_id": "0509830681123",
    "rel_dok_id": "H601KrU2",
    "replik": "N",
    "systemdatum": "2018-12-05 10:33:57"
  }
}