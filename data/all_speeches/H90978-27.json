{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Frågestund",
    "underrubrik": "Utredningen om LVU",
    "kammaraktivitet": "frågestund",
    "anforande_id": "86649a50-80d0-ec11-9170-0090facf175a",
    "anforande_nummer": "27",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack för frågan, Camilla Waltersson Grönvall! Vi behöver väl inte säga det inför varje inlägg, men det är klart att situationen i omvärlden och invasionen från Ryssland i Ukraina präglar den här stunden. Men naturligtvis ska vi diskutera mycket annat, och mycket arbete måste fortgå.</p><p>Det har också skett under de gångna två åren när vi har haft en pandemi att hantera. Då har just frågan om placerade barn och den så kallade lex Lilla hjärtat varit en av de mest prioriterade frågor som Socialdepartementet har arbetat med, vid sidan av att hantera all den lagstiftning som vi har haft på vårt bord när det gällt pandemin.</p><p> STYLEREF Kantrubrik \\* MERGEFORMAT Frågestund</p><p>Det kommer en proposition till riksdagen inom kort för att hantera situationen - med vårdnadsöverflytt, med flyttningsförbud, med drogtester. Sedan har ju också den utredning kommit som Camilla Waltersson Grönvall hänvisar till och som jag skulle gissa att alla partier i socialutskottet ändå vill ta vidare på ett klokt sätt. Men hur det görs, hur man nu ska hantera den utredning som man har beställt, är i första hand en fråga för Sveriges riksdag.</p>",
    "intressent_id": "0853395328224",
    "rel_dok_id": "H9C120220303fs",
    "replik": "N",
    "systemdatum": "2022-05-10 18:43:57"
  }
}