{
  "anforande": {
    "dok_hangar_id": "5047387",
    "dok_id": "H70934",
    "dok_titel": "Protokoll 2019/20:34 Tisdagen den 19 november",
    "dok_rm": "2019/20",
    "dok_nummer": "34",
    "dok_datum": "2019-11-19 00:00:00",
    "avsnittsrubrik": "Svar på interpellation 2019/20:94 om regeringens styråra",
    "underrubrik": "",
    "kammaraktivitet": "interpellationsdebatt",
    "anforande_id": "80a17533-731b-ea11-912c-901b0e9b71a8",
    "anforande_nummer": "24",
    "talare": "Helena Bouveng (M)",
    "parti": "M",
    "anforandetext": "<p>Herr talman! Välkommen till debatten om styråror!</p><p>Det var fantastiskt att höra finansministern prata om sina stora strukturreformer under förra mandatperioden beträffande extratjänster och beredskapsjobb. Det var väl inte riktigt det som gjorde att människor fick jobb att gå till. Reformer som nu ligger framför oss är reformer som friår och ytterligare en familjevecka. Jag har svårt att se hur detta ska leda till att arbetslösheten sjunker.</p><p>Herr talman! I den EU-politiska partiledardebatten i förra veckan kunde vi höra statsminister Stefan Löfven tala om den grova arbetslösheten. Jag erkänner att det förmodligen var en freudiansk felsägning, men ändå. Jag kan konstatera att oavsett om det rör sig om grov brottslighet eller grov arbetslöshet är förslagen få från januariöverenskommelsen för att man ska kunna komma till rätta med dessa utmaningar. Om man ska vara snäll kan man i bästa fall beskriva det som att båten guppar på.</p><p>Herr talman! Styråran var äldre tiders och vikingars roder. I Frans G. Bengtssons klassiker <em>Röde Orm</em> gör Orm, Toke och Rapp den enögde just inget annat än att stå vid styråran. Är det just denna klassiker som just nu ligger på finansministerns nattduksbord?</p>",
    "intressent_id": "0729710260118",
    "rel_dok_id": "H71094",
    "replik": "N",
    "systemdatum": "2019-12-10 18:34:24"
  }
}