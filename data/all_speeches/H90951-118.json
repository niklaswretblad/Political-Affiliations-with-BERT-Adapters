{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "e565139e-2ab4-ec11-9167-901b0eac4c78",
    "anforande_nummer": "118",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är viktigt att poängtera att kärnkraften är olönsam. Det var också det som var anledningen till att de reaktorer som har lagts ned lades ned. Den klarar helt enkelt inte konkurrensen med de förnybara energislagen, där nu investerare står i kö för att lägga hundratals miljarder i investeringar i vindkraft, inte minst till havs, och även solenergi.</p><p> STYLEREF Kantrubrik \\* MERGEFORMAT Partiledardebatt</p><p>Här är det också viktigt att komma ihåg att ett energisystem måste leverera el dygnets alla timmar. Där tror jag att Ulf Kristersson och jag är överens, men i övrigt skiljer sig våra åsikter väldigt mycket åt kring vad som kan leda fram till det.</p><p>Vi tror att det är bra att satsa på de investeringar och kraftslag som har lägst kostnader för produktion. Där är vindkraften i särklass. Vi vet också att det går att balansera vindkraften, till exempel med vattenkraft som vi har i dag. Det går också med vätgas, där det nu pågår stora investeringar runt om i landet, och med batterier.</p><p>Miljöpartiet vill se mindre och inte mer kärnkraft. Vi kommer inte att medverka till att bygga ut ny kärnkraft. Men vi har också en överenskommelse som gör att det går att bygga ut kärnkraft. Men marknaden vill inte.</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}