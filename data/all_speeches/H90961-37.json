{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "26c790c4-7aba-ec11-9167-901b0eac4c78",
    "anforande_nummer": "37",
    "talare": "Johan Forssell (M)",
    "parti": "M",
    "anforandetext": "<p>Fru talman! Det stämmer att vi moderater är tuffa mot dem som begår den här typen av brott. Det är vi utifrån vår filosofiska övertygelse: Ska friheten vara stor i ett land måste det finnas väldigt tydliga ramar. Här handlar det om att välja att ta frihet från någon annan. Det är ju så det fungerar. Mer frihet för en person som ska bestämma innebär mindre frihet för någon annan. I den delen är det ett nollsummespel. Då måste det få en tydlig konsekvens. Annars får vi ett samhälle där det hela tiden är den starkes rätt som går först framför unga killars rätt, unga tjejers rätt etcetera. Det är ett samhälle som vi tyvärr till stora delar redan har fått.</p><p>Sedan är det så att världen ser olika ut. Normer som är fullt legitima i andra delar av världen är inte det i Sverige. Vi har till exempel pekat på att man när människor kommer till Sverige bör ge tydlig information mycket tidigare än i dag om vad som gäller här och vilka lagar och regler som finns, till exempel kopplat till medborgarskapet.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}