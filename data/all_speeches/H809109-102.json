{
  "anforande": {
    "dok_hangar_id": "5094406",
    "dok_id": "H809109",
    "dok_titel": "Protokoll 2020/21:109 Fredagen den 16 april",
    "dok_rm": "2020/21",
    "dok_nummer": "109",
    "dok_datum": "2021-04-16 00:00:00",
    "avsnittsrubrik": "Svar på interpellation 2020/21:627 om samband mellan invandring och hedersförtryck ",
    "underrubrik": "",
    "kammaraktivitet": "interpellationsdebatt",
    "anforande_id": "a60c2916-aee0-eb11-9153-901b0eac4c78",
    "anforande_nummer": "102",
    "talare": "Ludvig Aspling (SD)",
    "parti": "SD",
    "anforandetext": "<p>Herr ålderspresident! Jag påstår inte att statsrådet ordagrant ska ha sagt nej. Det statsrådet gjorde var att ducka för frågan och inte svara över huvud taget, vilket betyder att hennes inställning är att hon inte ser något sådant samband mellan personer som flyttar in från länder där heder är en kulturell norm och att hedersförtryck ökar i Sverige.</p><p>Jag tänker att Märta Stenevi ska få höra lite om vad de utsatta personerna själva säger om det här. Jag har kikat lite i rapporten <em>Lärarnas iakttagelser rörande förekomst av </em><em>\"</em><em>hedersrelaterat förtryck</em><em>\"</em><em> i skolorna</em>. Och i en annan rapport läser jag: Jag har aldrig hatat något som jag har hatat min kultur. Jag förstår inte varför man ska lida så mycket när man älskar. Jag förstår inte varför våra föräldrar är så gammalmodiga att det enda de bryr sig om är ryktena om sin dotter. Varför ska man inte låta sin dotter vara glad och gifta sig med den kille hon är kär i?</p><p>Det Märta Stenevi säger till den här personen är ungefär: Nej, jag är ledsen, men i Miljöpartiets värld är alla kulturer lika, ingen kultur är bättre än någon annan, och därför kan det inte vara kulturen som det är fel på. Ni har helt enkelt fel.</p><p>Förutom att det här är ett ganska avskyvärt sätt att avfärda faktiska brottsoffer och deras vittnesmål på är det också implicit ett sätt att ta parti för förövaren och vända sig emot brottsoffret. Det som Märta Stenevi säger är precis det som man kan tänka sig att förövarna i den här situationen säger, nämligen: Det här har ingenting med vår kultur, klan eller religiösa grupp att göra, utan det här problemet finns lika mycket överallt, ingen nämnd och ingen glömd.</p><p> STYLEREF Kantrubrik \\* MERGEFORMAT Svar på interpellationer</p><p>Det här ingår också i ett större mönster. Det är ingen hemlighet att Miljöpartiet alltid, så fort man får chansen, tar förövarens parti och vänder sig mot brottsoffren.</p><p>Herr ålderspresident! Jag tänkte att vi ska ge Märta Stenevi en chans att svara ärligt på en ganska enkel fråga, igen. Jag läste tidigare upp detta: Jag har aldrig hatat något som jag har hatat min kultur. Jag förstår inte varför man ska lida så mycket när man älskar. Jag förstår inte varför våra föräldrar är så gammalmodiga att det enda de bryr sig om är ryktena om sin dotter. Varför ska man inte låta sin dotter vara glad och gifta sig med den kille hon är kär i?</p><p>Tror Märta Stenevi att personen som har sagt detta har missuppfattat situationen så gravt att det inte är kulturen som det är fel på? Vad skulle Märta Stenevi säga till den här personen?</p>",
    "intressent_id": "0526748040023",
    "rel_dok_id": "H810627",
    "replik": "N",
    "systemdatum": "2021-07-09 14:07:15"
  }
}