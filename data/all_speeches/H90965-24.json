{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "2cfad202-ccc0-ec11-9167-901b0eac4c78",
    "anforande_nummer": "24",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p></p><p>Fru talman! Låt mig börja med det sista som Birger Lahti tog upp, nämligen incitamenten till kommunerna. </p><p>Det finns ett avsnitt i elektrifieringsstrategin om att utreda hur man kan hitta bra incitament för de kommuner som ställer upp med till exempel vindkraft och förnybara energikällor. Det kommer att vara väldigt viktigt att fortsätta jobba med detta. Vi tog nyligen emot en utredning om avskaffandet av det kommunala vetot. Utredningen föreslår inte detta, men just det ärendet bereds nu i Regeringskansliet. Jag får alltså återkomma längre fram med hur vi ställer oss till det. När det däremot gäller en incitamentsmodell för kommunerna är vi nog överens om att det kommer att behövas. </p><p>När det gäller Försvarsmakten, miljöprövningar och annat som kan göra det svårt för vindkraft till havs är det ett arbete som pågår. Vi måste nämligen se till att just röja hindren - vilket jag också tror är ordagrant det begrepp som används i elektrifieringsstrategin. </p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}