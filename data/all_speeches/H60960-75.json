{
  "anforande": {
    "dok_hangar_id": "5023816",
    "dok_id": "H60960",
    "dok_titel": "Protokoll 2018/19:60 Onsdagen den 6 mars",
    "dok_rm": "2018/19",
    "dok_nummer": "60",
    "dok_datum": "2019-03-06 00:00:00",
    "avsnittsrubrik": "Skyddet av värdefull skog",
    "underrubrik": null,
    "kammaraktivitet": "ärendedebatt",
    "anforande_id": "63bdb32b-9250-e911-911c-0090facf175a",
    "anforande_nummer": "75",
    "talare": "John Widegren (M)",
    "parti": "M",
    "anforandetext": "<p>Herr talman! Isak From talar om pengarna till skydd, och då ska vi väl klargöra att det fanns pengar i budgeten för de ärenden som var avslutade. De pengarna fanns. Det är inte heller så att alla pengar för att avsätta marker är borttagna ur budgeten, utan det finns pengar kvar. </p><p>Det handlar väl kanske mer om att man nu helt enkelt måste rätta munnen efter matsäcken. Vi kan inte skydda mer mark än det finns pengar till. Tanken med detta var ju att vi inte ska skydda mer mark innan vi har fått Skogsstyrelsens utredning om hur mycket mer mark vi behöver skydda. Vi kan inte fortsätta in absurdum och skydda mer och mer mark. </p><p>Jag frågar därför Isak From: Hur mycket är det tänkt att vi ska ta bort? Ska vi ta 35 procent - eller 40 procent, eller 50 procent - skog ur produktion i Sverige? Är det vad man vill? Vi har ju gjort detta för att vi vill lugna ned takten på skyddet av skog, så att Skogsstyrelsen har en chans att komma ikapp och se hur mycket mer vi behöver skydda och hur mycket som är skyddat. </p><p>Vi ska komma ihåg att den frivilligt avsatta skogen utgör många gånger fler hektar än den skog som är formellt skyddad. Det innebär att skogsägarna, med frihet under ansvar, själva väljer att skydda skog - till en större yta än den formellt skyddade. Det ska man aldrig glömma.</p><p>Vad gäller artskyddsförordningen och vem som iscensatte den vågar jag inte riktigt svara på det, men det är tre år sedan den socialdemokratiska regeringen fick propåer från Skogsstyrelsen och Naturvårdsverket om att den behöver ses över. Fortfarande har man inte påbörjat den översynen.</p>",
    "intressent_id": "025877594729",
    "rel_dok_id": "H601MJU8",
    "replik": "Y",
    "systemdatum": "2019-03-27 14:14:32"
  }
}