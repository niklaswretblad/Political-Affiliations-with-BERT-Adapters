{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Internationellt bistånd ",
    "underrubrik": "",
    "kammaraktivitet": "ärendedebatt",
    "anforande_id": "1a4cf6a2-519e-ed11-917f-901b0eac4c70",
    "anforande_nummer": "49",
    "talare": "Magdalena Thuresson (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Internationellt bistånd</p><p>Fru talman! Låt mig börja med att svara på jämförelsen mellan 2 procent till försvar och 1 procent till bistånd. Jag är emot utbetalningsmål också till försvaret. Det är vår försvarsförmåga som är det viktigaste. Vi brukar tala om motsvarande 2 procent. Det kan mycket väl givet utvecklingen i vår omvärld i framtiden komma att behövas mer resurser till försvaret. Ingen skulle få för sig att behandla försvaret på det ansvarslösa sätt man har behandlat biståndet, med stora utbetalningar i slutet av året just för att komma upp i \"rätt\" summa spenderade pengar. Det är vår försvarsförmåga som är det viktiga.</p><p>Man kan också konstatera att försvaret är statens absoluta kärnuppgift. Jag vill bara ha det sagt.</p><p>Civilsamhällesaktörerna har en helt avgörande roll i biståndet. Den här regeringen och den budget som en majoritet i utskottet har ställt sig bakom avser att stärka civilsamhällets roll i biståndet just för att vi bryr oss om biståndet. Vi bryr oss om vad som görs och hur det görs. Vi bryr oss om att biståndet blir bra. Vi bryr oss alltså om innehållet, inte bara pengarna. Den tidigare regeringen har behandlat kärnstödet som ett effektivt sätt att just nå utbetalningsmålet. Kärnstödet är viktigt, men det är också ett effektivt sätt att snabbt göra av med mycket pengar.</p><p>Vi bryr oss om innehållet. Därför kommer vi att fokusera kärnstödet mer strategiskt och ge civilsamhällesaktörerna en större roll i biståndet.</p><p>(Applåder)</p>",
    "intressent_id": "041911485722",
    "rel_dok_id": "HA01UU2",
    "replik": "Y",
    "systemdatum": "2023-01-27 15:49:04"
  }
}