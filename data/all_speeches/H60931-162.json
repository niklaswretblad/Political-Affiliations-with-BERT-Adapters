{
  "anforande": {
    "dok_hangar_id": "5016251",
    "dok_id": "H60931",
    "dok_titel": "Protokoll 2018/19:31 Måndagen den 17 december",
    "dok_rm": "2018/19",
    "dok_nummer": "31",
    "dok_datum": "2018-12-17 00:00:00",
    "avsnittsrubrik": "(forts. från § 7) Försvar och samhällets krisberedskap (forts. FöU1)",
    "underrubrik": null,
    "kammaraktivitet": null,
    "anforande_id": "d12dc0d9-0523-e911-9118-901b0e9b71a0",
    "anforande_nummer": "162",
    "talare": "Roger Richtoff (SD)",
    "parti": "SD",
    "anforandetext": "<p>Fru talman! Jag vill kommentera det här med Nato. Den passningen kommer varje gång.</p><p>Nej, vi vill inte vara med i Nato. Vi vill gärna gå mot ett försvarsförbund med Finland. Som Socialdemokraternas mycket duglige försvarsminister har sagt är det ett samarbete bortom fredstida förhållanden. Där fick jag sagt att han har varit en duktig försvarsminister.</p><p>Det är bra att Liberalerna berömmer SD för att vi gör vissa justeringar i vår politiska uppfattning.</p><p>Jag har en fråga till Liberalerna. EU har stridsgrupper. Sverigedemokraterna vill lägga ned dem. Skälet är att det som inte övas kommer inte att fungera i krigstid. Vill man ha kvar dem måste man öva dem. Den första frågan är: Hur ser Liberalerna på att ha kvar stridsgrupperna? Tror Liberalerna att de kommer att fungera?</p><p>Den andra frågan gäller att vi har strategiska partner, bland annat Brasilien. Jag vet att även Linköpings universitet har ett samarbete med den strategiska partnern i vissa utvecklingsfrågor. De signaler som man kan få i tidningarna tycker jag andas en viss irritation hos den strategiske partnern över att det går ganska sakta med de så kallade motköpen.</p><p>Nu står man snart inför leverans av JAS igen. Jag skulle gärna vilja ha en kommentar om vår strategiska partner Brasilien. Hur ser Liberalerna på motköp? Ska vi ha till exempel transportflygplan? De har också utmärkta brandsläckningsplan och så vidare. Jag vill gärna ha en kommentar till det.</p>",
    "intressent_id": "0145294944502",
    "rel_dok_id": null,
    "replik": "Y",
    "systemdatum": "2019-01-28 15:06:50"
  }
}