{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2394bf96-a1ad-eb11-914f-901b0eac4c78",
    "anforande_nummer": "139",
    "talare": "Magnus Ek (C)",
    "parti": "C",
    "anforandetext": "<p></p><p>Herr ålderspresident! Kenneth G Forslund lade stora delar av sitt anförande på Sveriges förhållande till Nato och den Nato-option som vi nu har en majoritet för här i Sveriges riksdag. Jag vill ge Kenneth G Forslund rätt i en sak, och det är att jag tror att han har helt rätt i att vårt förhållande till Nato handlar om att välja sina vänner och att välja vilka vi samarbetar med. I det sammanhanget tycker jag att det är värt att nämna att alla vi ser som våra vänner på den politiska scenen i världen och som vi vill samarbeta mest och närmast med är medlemmar i Nato. De är det av en anledning: De tror att det bygger säkerhet. Jag tror att det är en syn som vi i Sverige också borde anamma.</p><p>Men Nato-optionen handlar inte nödvändigtvis om det. Den handlar inte om att tvinga Socialdemokraterna att bli för ett Natomedlemskap. Det borde man kanske bli, men det är inte det som det handlar om, utan det handlar om att minska risken den dag vi är i ett osäkert läge och eventuellt kan behöva söka oss närmare. Då ska dörren finnas och vägarna dit vara tydliga och klara för oss här i riksdagens kammare och för andra beslutsfattare utanför den.</p><p>Är inte det här en god sak, Kenneth G Forslund?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}