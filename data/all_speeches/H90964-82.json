{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Bristen på utbildade lärare",
    "kammaraktivitet": "frågestund",
    "anforande_id": "b3a80267-f6bf-ec11-9167-901b0eac4c78",
    "anforande_nummer": "82",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Min fråga går till utbildningsminister Anna Ekström.</p><p>Jag har träffat flera studentorganisationer under den senaste tiden, vilket har varit väldigt roligt. Men jag mötte också en stor oro över bristen på utbildade lärare. Även skolministern sa tidigare i ett svar på en annan fråga här just att lärarna behöver fler kollegor, men jag hörde ingen lösning på hur det ska gå till.</p><p>Om man tittar på SCB, som gör en prognos för 2035, ser man att det kommer att saknas 45 000 lärare - 45 000 lärare! Jag vet att man har gjort flera försök att få fler att söka till och läsa lärarutbildningen. Det har dock inte gett något resultat. Man har ökat antalet platser, men man har inte fått fler sökande.</p><p>Man måste givetvis först få fler sökande, men man måste också se till att genomströmningen blir bättre. Det är tyvärr så att lärarutbildningen är den utbildning som har sämst genomströmning. Bara 65 procent går färdigt lärarutbildningen. Många hoppar tyvärr av när de kommer till sin verksamhetsförlagda undervisning men förstås även av andra orsaker.</p><p>Jag och Moderaterna håller givetvis med om att genomströmningen och examen är det viktiga. Min fråga är vilken lösning utbildningsministern ser på det här stora problemet.</p>",
    "intressent_id": "0810852280213",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:30"
  }
}