{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:446 om UD:s reseavrådan till de nordiska grannländerna",
    "underrubrik": "",
    "kammaraktivitet": "interpellationsdebatt",
    "anforande_id": "d348e5fe-ab04-eb11-9146-901b0e9b71a8",
    "anforande_nummer": "124",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Det är inte ofta som man som utrikespolitisk talesperson får känna sig som en lokalpolitiker på nytt. Men så har varit fallet när det gäller de stängda nordiska gränserna under coronapandemin.</p><p>För mig som värmlänning är det såklart främst den norska gränsen som har varit i fokus, men jag har också tagit del av de problem som funnits såväl i Tornedalen som i Skåne.</p><p>Vi är många politiker som har gjort försök att få gränserna att öppnas. Samtal har ringts och videomöten har hållits, men det har varit uppenbart att alla politiker i olika nordiska länder har trott att just deras lands strategi är den mest förträffliga.</p><p>När den gäller den svensk-norska relationen, eller snarare våra strategier att möta coronapandemin, har ett stort problem varit att strategierna aktivt har motarbetat varandra. Norge har till skillnad från Sverige lyckats bättre med låg smittspridning. Det berodde på att de hade många restriktiva åtgärder och delvis nedstängning av samhället och kanske också på de stängda gränserna.</p><p>Den svenska strategin ska såklart analyseras. Vi ska inte debattera den nu, men det är bra att det har kommit till en svensk coronakommission. Men som värmlänning kan man konstatera att ett stort utbrott i Stockholm ändå inte innebar några nedstängningar eller tydliga begränsningar av Stockholmsregionen, likt andra platser som vi såg runt om i världen.</p><p>För oss som bor i gränstrakterna var den så kallade tvåtimmarsregeln, som fanns under våren, inte så dum. Den ledde till att människor över hela Sverige begränsade sitt resmönster. Ett tag såg det faktiskt ut som att grannländerna, såsom Norge, skulle öppna mot sina gränstrakter, just utifrån att inga stockholmare kunde passera gränsen.</p><p>Gränsen mot Norge är viktigast för mig som värmlänning, precis som gränsen mot Danmark är viktigast för en skåning. Men när tvåtimmarsregeln togs bort resulterade det i att gränsstängningarna i Norden blev mer fasta i sin form. Den svenska strategin motarbetade uppenbart den norska strategin.</p><p>Men även den norska strategin har definitivt sina fel och brister. Man har valt en väldigt statistisk modell med ett antal kriterier där den viktigaste är antalet smittade per 100 000 under de senaste 14 dagarna. Detta mått har gjort att regioner i andra nordiska länder har klassats som röda eller gröna, alltså om man får besöka dem eller inte. Därför har svenska regioner först öppnats och sedan stängts. Först var det bara Gotland, sedan öppnades Västerbotten och Småland och sedan stängdes de igen.</p><p>När Sverige äntligen fick fart på sin testning och fick fatt i fler fall ledde detta till att den norska strategin stängde gränserna och regioner blev rödmärkta. Den norska strategin motverkade uppenbarligen den svenska strategin med ökad testning.</p><p> STYLEREF Kantrubrik \\* MERGEFORMAT Svar på interpellationer</p><p>För Värmlands del är det många som har fått ta smällen, framför allt företag. Det är allt från stora köpcentrum till små lanthandlare och bilverkstäder. Bristen på långsiktighet har skapat en ryckighet när gränsen först öppnades den 24 juli för att sedan stängas två och en halv vecka senare och sedan öppnas på nytt tre veckor senare. Nu har den varit öppen i en vecka. Man ställer sig frågan när den ska stängas igen snarare än att man vet att den kommer att vara långsiktigt öppen.</p><p>Nu är vi i ett nytt läge. Sedan några dagar tillbaka är smittspridningen lägre i Sverige än i Norge för första gången sedan pandemin startade. Med norska mått mätt är hela Norge nu rött. Detta kan man vara glad över som vänsterpartist eller socialdemokrat, men i det här fallet är det fel. Men jag är glad över att vi svenskar inte drabbas av panik eller Norgeskräck.</p><p>Jag tycker att stora delar av UD:s strategi har inneburit ett bra jobb i en svår tid. Det finns nu många viktiga delar att diskutera för att utveckla samarbetet. Jag ska dra några korta exempel.</p><p>Jag tycker att idén från Föreningen Norden om en nordisk coronakommission är något som vi borde titta på från alla partier. Jag tycker att vi kan fundera på om vi inte ska uppmärksamma den nordiska passunionen, som fyller 70 år 2022. Och vi behöver framför allt på lång sikt stärka vår gemensamma beredskap.</p>",
    "intressent_id": "0682989845822",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:12"
  }
}