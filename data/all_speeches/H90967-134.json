{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "a9ddcf4e-3dc6-ec11-9170-0090facf175a",
    "anforande_nummer": "134",
    "talare": "Maria Ferm (MP)",
    "parti": "MP",
    "anforandetext": "<p>Herr ålderspresident! Tack för välkomnandet in i utskottet och i debatten, Kerstin Lundgren!</p><p>Mig veterligen har vi inom partiet inte beslutat om att ändra någon linje sedan vi lämnade regeringen, vare sig kring Hongkong eller kring Taipei och de specifika besluten. Det betyder inte att vi inte kan komma att göra det, men det är ingenting jag kan göra under själva debatten. Det är i stället någonting vi kommer att gå igenom.</p><p>När det gäller en solidarisk säkerhetspolitik är vi, som jag uttryckte i mitt anförande, väldigt tydliga med vår hållning: Vi vill inte att Sverige ska ingå i Nato eller att Sverige ska vara en del av kärnvapenallians. Vi tycker samtidigt att EU är en otroligt viktig arena för samarbete, och när det gäller försvarssamarbete har Sverige till exempel samarbete med Nato. Sverige har även ett väldigt nära samarbete och genomför övningar med Finland, vilket vi tycker att man ska göra. Det är inte så att vi utesluter andra typer av samarbeten internationellt, och vi har många gånger varit med och deltagit i och fattat beslut om sådana. </p>",
    "intressent_id": "0462699892622",
    "rel_dok_id": "",
    "replik": "Y",
    "systemdatum": "2022-04-27 17:19:03"
  }
}