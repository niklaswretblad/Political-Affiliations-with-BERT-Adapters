{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "03839754-be2a-ed11-9178-901b0e9b71a8",
    "anforande_nummer": "85",
    "talare": "Martin Marmgren (MP)",
    "parti": "MP",
    "anforandetext": "<p>Herr talman! Först och främst: Jag är medveten om att våldet har hyllats på olika håll. Det är avskyvärt. Det är fruktansvärt att vuxna människor hyllar det urskillningslösa våld som drabbade våra poliser. </p><p>Jag har som sagt själv blivit utsatt för stenkastning, och jag har debatterat och skrivit om våld mot polisen i ett tiotal år. Jag vänder mig fortfarande kraftfullt mot begrepp som kulturell belastning. Det är människor vi pratar om. Det är individer, varav de allra flesta - en överväldigande majoritet - bidrar till vårt samhälle. Man går till jobbet, man upprätthåller en stor del av vår välfärd och man samarbetar. Man vill ha en demokrati, ett fritt samhälle och ett fredligt samhälle - liksom ett samhälle utan kriminalitet. </p><p>Naturligtvis finns det problem, och naturligtvis har det gjorts misstag politiskt som har lett till en segregation. Det gäller inte minst den bostads och skolsegregation vi har. Men att stämpla människor, hela grupper och hela områden och kalla dem en kulturell belastning är för mig en retorik som innebär en återvändsgränd. Jag ogillar den starkt. </p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}