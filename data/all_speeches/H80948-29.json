{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Granskningsbetänkande hösten 2020",
    "underrubrik": "Vissa frågor om statsråds tjänsteutövning (kapitel 5)",
    "kammaraktivitet": "ärendedebatt",
    "anforande_id": "7a446627-3062-eb11-914e-901b0e9b71a0",
    "anforande_nummer": "29",
    "talare": "Per-Arne Håkansson (S)",
    "parti": "S",
    "anforandetext": "<p>Fru talman! Årets granskningar innehåller som nämnts en rad anmälningar som berör uttalanden från ministrar i olika debattsituationer, i tv eller i sociala medier.</p><p> STYLEREF Kantrubrik \\* MERGEFORMAT Gransknings-betänkande hösten 2020Vissa frågor om statsråds tjänste-utövning (kapitel 5)</p><p>I ett historiskt perspektiv ter sig kanske dagens debattklimat intensivare och snabbare än någonsin tidigare. Den som har läst exempelvis Tage Erlanders memoarer vet att det var en ytterst ovanlig situation på 50- och 60-talen att regeringen ens kallade till presskonferens.</p><p>I dag är snabbt inkallade presskonferenser en självklar del av det politiska arbetet, såväl för regering som för opposition. Utöver detta sker en pågående debatt i sociala medier såsom Twitter och Facebook och en rad tv-debatter.</p><p>När det gäller snabbhet och tempo ställs helt andra och högre krav på den politiska företrädaren än vad som förmodligen aldrig har varit fallet under tidigare epoker. Samtidigt ger detta också helt andra möjligheter för den intresserade medborgaren att mer eller mindre dagligen följa med i debattens olika skeenden. Den eftertänksamhet och det resonemang som ibland kan behövas för att sätta in saker och ting i sina sammanhang kan, åtminstone för den som på avstånd följer skeendet, av utrymmes- eller tidsskäl ibland gå förlorad.</p><p>Fru talman! Det jag vill nämna en del om i detta anförande är hur KU har hanterat anmälningarna om finansministerns och inrikesministerns uttalanden om antalet poliser samt energiministerns uttalande om rostskador på Ringhals.</p><p>I den förstnämnda anmälan begärdes att KU skulle granska finansministerns uttalande i medierna den 18 september 2019 respektive inrikesministerns svar på en skriftlig fråga i riksdagen om ökningen av antalet poliser. I en andra anmälan tar man fasta på inrikesministerns uttalande i SVT:s<em> Aktuellt</em> den 21 januari 2020. I anmälan görs gällande att nettoökningen skulle vara lägre än det som förmedlats av statsråden vid aktuella tillfällen.</p><p>I utskottets ställningstagande framhålls att i det statistiska underlag från Regeringskansliet som låg till grund för uttalandet den 21 januari av inrikesministern var nettoökningen med hänsyn till Polismyndighetens personalomsättning mindre än vad som framkom just vid tillfället för uttalandet.</p><p>När det gäller anmälan om energi- och digitaliseringsministerns uttalande om rostskador på Ringhals hänvisas till två Twittermeddelanden den 17 respektive den 29 december 2019 i vilka det påstods att rost påträffats i reaktorinneslutningen, vilket också illustrerades med foton av detsamma.</p><p>I svaren som framkommit på ställda frågor, fru talman, framgår att de fotografier som funnits med på Twittermeddelanden den 17 respektive 29 december visar skador på bottenplåten i kärnkraftsreaktorn Ringhals 2 som dock hade reparerats vid tiden för publiceringen. Till saken hör emellertid att korrosionsangreppen som var grundare än dessa alltjämt kvarstod. Men genom att fotona visade skador som hade reparerats och som var allvarligare än de kvarstående skadorna gavs en bild på Twitter som inte var helt korrekt.</p><p>Till grund för granskningen har också legat bland annat en promemoria som upprättats inom Infrastrukturdepartementet.</p><p>Utskottets ställningstagande tar fasta på vikten av att uttalanden grundas just på korrekta uppgifter men betonar samtidigt att detta inte utesluter att statsråd i debatter och andra politiska sammanhang kan uttrycka sig tillspetsat eller polemiskt. Det i sig kan vara en balansgång att beakta.</p><p>Gransknings-betänkande hösten 2020Vissa frågor om statsråds tjänste-utövning (kapitel 5)</p><p>Granskningen i övrigt föranleder dock inte något särskilt yttrande från KU.</p><p>Överläggningen var härmed avslutad.</p><p>Utskottets anmälan lades till handlingarna.</p>",
    "intressent_id": "0630820052511",
    "rel_dok_id": "H801KU10",
    "replik": "N",
    "systemdatum": "2021-01-29 13:47:56"
  }
}