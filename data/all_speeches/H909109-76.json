{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "fa829754-be2a-ed11-9178-901b0e9b71a8",
    "anforande_nummer": "76",
    "talare": "Juno Blom (L)",
    "parti": "L",
    "anforandetext": "<p>Fru talman! Personligen är jag betydligt mer orolig för den politik som Miljöpartiet har drivit under den period som jag har suttit här. Inom det samarbete vi hade i januariavtalet fanns många kloka reformer som vi ansåg var viktiga att genomföra. Gång på gång sattes käppar i hjulet just för att det finns en oro för att prata om en spade som en spade. Det blir snömos av frågor som är viktiga, som betyder någonting för varje enskilt barn. </p><p>Om vi ska våga förändra måste vi också ha en verklighetsbild. Sverige är ett annat land i dag än vad det var för 20 år sedan. Om vi inte kan konstatera det kommer vi inte heller att se till att inkludera alla dem som ska vara en del av samhällsbygget. Det är först då, som ledamoten är inne på, vi kan skapa tillit till varandra. Det kan inte ske genom att vara otydlig om det arbete som har bedrivits så länge i det här landet för barns och kvinnors individuella fri- och rättigheter.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}