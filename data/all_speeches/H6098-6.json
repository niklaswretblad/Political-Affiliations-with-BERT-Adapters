{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Internationella frågor och utrikespolitik",
    "kammaraktivitet": null,
    "anforande_id": "eaf4e8cf-9ce2-e811-910f-901b0eac4c70",
    "anforande_nummer": "6",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Olle Thorell har bjudit in Svenska Läkare mot Kärnvapen och Internationella Kvinnoförbundet för Fred och Frihet till ett seminarium i riksdagen nästa vecka om den kommande utredning som togs upp i det förra replikskiftet och vilka konsekvenser det skulle få om Sverige skriver under FN:s konvention mot kärnvapen.</p><p>Utredningen presenteras om två veckor. I grunden är hela utredningen en kompromiss mellan utrikesminister Wallström och försvarsminister Hultqvist eftersom de inte verkar vara överens om Sverige ska skriva under eller inte. Och regeringsfrågan blir säkert avgörande eftersom de borgerliga partierna inte anser att Sverige ska skriva under.</p><p>Kärnvapen är det farligaste som mänskligheten har skapat, och de spända relationerna mellan Ryssland och Nato riskerar att bidra till en ökad tilltro till kärnvapnens avskräckande förmåga med upprustning och terrorbalans som följd. En sådan utveckling vore förödande för förutsättningarna att bygga fred och säkerhet i Norden, Europa och världen.</p><p>Vad tycker Olle Thorell? Ska Sverige skriva under kärnvapenkonventionen?</p>",
    "intressent_id": "0682989845822",
    "rel_dok_id": null,
    "replik": "Y",
    "systemdatum": "2018-11-07 15:53:28"
  }
}