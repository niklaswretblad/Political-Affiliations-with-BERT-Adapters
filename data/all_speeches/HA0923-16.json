{
  "anforande": {
    "dok_hangar_id": "5155344",
    "dok_id": "HA0923",
    "dok_titel": "Protokoll 2022/23:23 Fredagen den 18 november",
    "dok_rm": "2022/23",
    "dok_nummer": "23",
    "dok_datum": "2022-11-18 00:00:00",
    "avsnittsrubrik": "Svar på interpellation 2022/23:15 om statligt ansvar för personlig assistans",
    "underrubrik": "",
    "kammaraktivitet": "interpellationsdebatt",
    "anforande_id": "5b7fee24-fa79-ed11-917b-901b0eac4c70",
    "anforande_nummer": "16",
    "talare": "Statsrådet Camilla Waltersson Grönvall (M)",
    "parti": "M",
    "anforandetext": "<p>Fru talman! Även jag har en kommunal bakgrund. Möjligen kan jag känna igen mig i bristen på tålamod, som ledamoten ger uttryck för, men jag har också lärt mig att det tar tid att skriva lagar och att stifta lagar. Det är viktigt att de blir rättssäkra och att de blir trygga, inte minst utifrån det som jag upplever att ledamoten och jag delar: Detta ska vara långsiktigt hållbart, och det ska vara lika och tryggt för människor över hela landet.</p><p>LSS och personlig assistans är i grunden en väldigt viktig frihetsreform. Jag, som enskilt statsråd, och regeringen känner också ett särskilt ansvar utifrån att det var en tidigare borgerlig regering som faktiskt införde denna viktiga frihetsreform.</p><p>Regeringen ser nu med oro på hur förutsättningarna för den personliga assistansen har förändrats. Vi värnar assistansreformens långsiktiga hållbarhet och legitimitet. Det finns helt enkelt alla skäl att säkerställa förutsägbarhet, kontinuitet och rättssäkerhet. De som allra mest behöver samhällets stöd ska få det.</p><p>Det finns, fru talman, i denna riksdag glädjande nog ett starkt stöd för ett sammanhållet huvudmannaskap och en statlig huvudman. Hittills är det väl Socialdemokraterna som är det stora frågetecknet.</p><p>Jag, som ansvarigt statsråd, och regeringen ser med stor förväntan fram emot utredningens förslag, som nu närmar sig.</p><p>Fru talman! Jag vill återigen tacka Christofer Bergenblock för denna viktiga fråga, och jag ser fram emot kommande konstruktiva debatter runt hur vi utformar framtidens personliga assistans.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0781623040415",
    "rel_dok_id": "HA1015",
    "replik": "N",
    "systemdatum": "2022-12-12 09:51:50"
  }
}