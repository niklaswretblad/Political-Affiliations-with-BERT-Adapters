{
  "anforande": {
    "dok_hangar_id": "5046372",
    "dok_id": "H70928",
    "dok_titel": "Protokoll 2019/20:28 Torsdagen den 7 november",
    "dok_rm": "2019/20",
    "dok_nummer": "28",
    "dok_datum": "2019-11-07 00:00:00",
    "avsnittsrubrik": "Svar på interpellation 2019/20:44 om rätten till personlig assistans",
    "underrubrik": "",
    "kammaraktivitet": "interpellationsdebatt",
    "anforande_id": "24111823-5b10-ea11-912c-901b0e9b71a8",
    "anforande_nummer": "18",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Tack, socialministern, för svaret!</p><p>Jag uppskattar verkligen att vi har den här dialogen, att vi kan ha den och att vi har en gemensam ambition framåt att det ska bli rätt. Trots de bästa ambitionerna har det dessvärre upprepade gånger blivit fel i den juridiska processen. Talmannen hörde att socialministern nämnde det. Då har man fått backa, och tid har spillts.</p><p>Det är otroligt viktigt att lagen är på gång. Jag är glad över att socialministern beskriver att remissinstanserna kommer att tas på allvar. Jag har inte betvivlat det eller trott något annat. Till alla som lyssnar på debatten vill jag säga att vi kristdemokrater kommer att göra vårt yttersta för att fortsätta att bevaka processen. Det får inte bli så att andning och sondmatning räddas på bekostnad av andra grundläggande behov.</p><p>Jag vill avslutningsvis betona att vi kristdemokrater upplever att personlig assistans alltmer börjar ses lite grann som en vård- och omsorgsinsats. Vi anser därför att det är avgörande att LSS i sig återgår till grundintentionen. LSS ska fortsatt vara en frihetsreform som ska säkerställa att personer med omfattande funktionsnedsättningar ska kunna vara fullt delaktiga i samhället.</p><p>Fru talman! Jag hoppas att regeringen precis som vi kristdemokrater kommer att ta ett tydligt ställningstagande för att driva arbetet inom funktionshindersområdet framåt med just utgångspunkten att rätten till assistans inte bara ska stärkas för vård och omsorg. Personer med omfattande funktionsnedsättning ska kunna leva ett liv som andra på sina unika villkor och vara fullt delaktiga i samhället. Det handlar i grunden om mänskliga rättigheter och vilket samhälle som vi vill ha.</p>",
    "intressent_id": "0465804601318",
    "rel_dok_id": "H71044",
    "replik": "N",
    "systemdatum": "2019-11-26 15:44:09"
  }
}