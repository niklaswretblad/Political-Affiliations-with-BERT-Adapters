{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:2 om åtgärder mot ungdomsrån",
    "underrubrik": "",
    "kammaraktivitet": "interpellationsdebatt",
    "anforande_id": "66227c2c-fd0e-eb11-9146-901b0e9b71a8",
    "anforande_nummer": "11",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Det är klart man kan resonera kring orsakerna till både ungdomskriminalitet och framför allt gängkriminalitet.</p><p>Man får nog söka sig 20-25 år tillbaka för att hitta när de kriminella gängen etablerade sig i Sverige. Vi vet ju att det var bland annat i mina och Borianas hemtrakter i västra Skåne som Hells Angels och Bandidos började någon gång i början av 90-talet. Därefter har det tillkommit nya gängkonstellationer - släktbaserade nätverk, som det talats mycket om på senare tid, men också mer löst baserade nätverk.</p><p>Jag påstår att det vi gör nu, det borde Sverige ha gjort för 20 år sedan. Då skulle man nämligen ha kvävt det här i sin linda. Med de straffskärpningar vi går fram med, de polisinsatser vi går fram med och de kameraövervakningsinsatser vi går fram med får man effekt, påstår jag.</p><p>Vi har just nu fler poliser än någonsin i Sverige, och vi fortsätter den utbyggnaden. Om bara ett par månader går det ut ytterligare 500 poliser från polisutbildningen.</p><p>Vi har nu skärpt straffen på ett sådant sätt att vi också ökat häktningspresumtionen. Boriana Åberg säger att man tar in en som begått brott och släpper den igen på eftermiddagen. Ja, så var det på Moderaternas tid när det gällde till exempel vapenbrott. Då gick det till på det sättet. Men efter det att vi skärpte straffen för vapenbrott fick vi också en häktningspresumtion som innebär att om du går hemifrån med ett vapen, ja, då är risken stor att du inte kommer hem igen på två år. Det är skälet till att vi nu har kunnat häkta betydligt fler för just vapenbrott. De som tidigare sprang runt på gatorna med vapen, de sitter nu inlåsta.</p><p>Det är samma sak med kameraövervakningen - 450 övervakningskameror är uppe, och nu går polisen fram med uniformskameror. Jag tror att de ska ut med nästan 8 000 uniformskameror framöver. Det är ett sätt att både förebygga och klara upp fler brott.</p><p>Jag påstår att 34-punktsprogrammet som vi går fram med är offensivt. Det är sådant som kommer att få betydelse. Men man ska inte negligera det vi gjorde under förra mandatperioden, bland annat på polissidan.</p><p>Niklas Wykmans interpellation handlar om skattesänkningsfrågan, så låt oss ta den.</p><p>När Moderaterna sänkte skatten med 140 miljarder under sina åtta år ledde det till två saker.</p><p>Den ena var att ni gröpte ur statsfinanserna. Ni gjorde slut på de överskott som ni hade fått av oss. Efter bara ett par år var pengarna slut, och hur fick Moderaterna finansiering då? Jo, bland annat genom att skära ned polisutbildningen med 90 procent på två år. Det första vi fick göra när vi tillträdde 2014 förutom att reda upp statsfinanserna var att bygga ut polisutbildningen, vilket vi nu har gjort. Moderaterna har aldrig någonsin startat några nya polisutbildningar. Det var vi som startade i Växjö. Det var vi som startade i Umeå. Det var vi som startade i Malmö. Det är vi som startar i Borås. Vi utbildar nu tre gånger så många poliser som ni gjorde under er tid. Vi är på väg upp mot det mål vi har, nämligen 10 000 fler anställda till 2024.</p><p> STYLEREF Kantrubrik \\* MERGEFORMAT Svar på interpellationer</p><p>Det är det ena som händer när man sänker skatten - att man inte får råd med nödvändiga satsningar på rättsväsendet.</p><p>Det andra som händer när man sänker skatten, framför allt om man sänker skatten för de rikaste men samtidigt skär ned på a-kassa och på välfärden för vanligt folk, är att man ökar klyftorna. Det hände också efter åtta år av moderatregering. Klyftorna i Sverige ökade mer och snabbare än i något annat land i hela OECD-området. Så var det faktiskt. När man hamnar i en sådan situation trycker man ned dem som har det sämst ställt ännu mer och undergräver deras framtidstro, inte minst ungdomarnas framtidstro, och man ökar ungdomsarbetslösheten. Då ökar man också riskerna för att de ska rekryteras till kriminella gäng. Att klassklyftor och kriminalitet hänger ihop måste man faktiskt förstå.</p>",
    "intressent_id": "0473783431010",
    "rel_dok_id": "H8102",
    "replik": "N",
    "systemdatum": "2020-10-15 17:44:00"
  }
}