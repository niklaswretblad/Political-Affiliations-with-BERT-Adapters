{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:895 om ökning av telefonsamtalen till Bris",
    "underrubrik": "",
    "kammaraktivitet": "interpellationsdebatt",
    "anforande_id": "56c1f047-4549-ec11-915f-901b0eac4c70",
    "anforande_nummer": "119",
    "talare": "Statsrådet Märta Stenevi (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Låt mig börja med att säga att det var mycket olyckligt uttryckt av mig. Jag ser den organiserade brottsligheten, alldeles oavsett bakomliggande strukturer, som ett oerhört stort problem i vårt samhälle. Om vi ska kunna arbeta mot våld mot barn, utsatthet och, för den delen, klimatkris måste vi ha trygghet i vårt samhälle. Det utövande av våld och förtyck som gängen står för är oacceptabelt och ska till varje pris krossas. Det är en central prioritering för både mig och Miljöpartiet.</p><p>Låt mig också vara glasklar på en annan punkt. Så länge samhället inte lyckas skydda alla barn mot våld är det ett stort misslyckande. Regeringen har under åren gjort mycket för att motarbeta hedersrelaterat våld och förtryck. För regeringen är detta ett högt prioriterat område, och en lång rad insatser har också genomförts. Låt mig nämna några.</p><p>Arbetet mot hedersrelaterat våld och förtryck behöver bedrivas långsiktigt och med stabila förutsättningar. Som ett led i detta har regeringen permanentat kompetensteamet mot hedersrelaterat våld och förtryck vid Länsstyrelsen Östergötland, som därmed blir ett nationellt kompetenscentrum mot hedersrelaterat våld och förtryck.</p><p>Regeringen har också permanentat finansieringen till länsstyrelserna för deras arbete med att bekämpa mäns våld mot kvinnor på regional nivå. I länsstyrelsernas arbete ingår att stödja utvecklingen av regionala resurscentrum där insatser för barn och vuxna som är utsatta eller riskerar att utsättas för hedersrelaterat våld och förtryck samlas.</p><p>Regeringen har också stärkt det straffrättsliga skyddet mot hedersrelaterad brottslighet. Till exempel infördes den 1 juli 2020 ett nytt brott, barnäktenskapsbrott, som kan ge fängelse i högst fyra år och även ett nytt verktyg, utreseförbud, som ska skydda barn från att föras utomlands i syfte att ingå barnäktenskap eller att könsstympas.</p><p>Det har också införts en särskild straffskärpningsgrund för brott med hedersmotiv. </p><p>För att förebygga hedersnormer och för att utsatta ska få det stöd och skydd de har rätt till är det också viktigt att yrkesverksamma har tillgång till rätt information, verktyg och kompetens kring gällande lagstiftning. Förståelse för familjens roll i förtrycket och hur lagstiftningen kan användas för att skydda från familjens våld och förtryck behöver vara känd hos all personal. Det handlar till exempel om att ta fram rutiner och riktlinjer för hur yrkesverksamma i skola och socialtjänst ska agera när barn riskerar att föras utomlands för att giftas bort.</p><p>Regeringen har därför beslutat om en särskild satsning för att öka kompetensen vad gäller hedersrelaterat våld och förtryck, och 180 miljoner kronor avsätts för detta ändamål under 2021.</p><p>En rad uppdrag har getts till olika myndigheter, till exempel ett uppdrag om en förstärkt och utvecklad tillsyn av socialtjänstens och hälso- och sjukvårdens arbete mot mäns våld mot kvinnor, våld i nära relationer och hedersrelaterat våld och förtryck. </p><p>Skolverket har getts i uppdrag att stärka det systematiska arbetet mot hedersrelaterat våld och förtryck i skola och förskola. </p><p>Dessutom finns ett myndighetsgemensamt uppdrag där ett flertal myndigheter ska genomföra åtgärder för att förebygga och bekämpa könsstympning av flickor och kvinnor. Könsstympning av flickor och kvinnor är en mycket allvarlig kränkning som medför stort lidande och är ett uttryck för hedersrelaterat våld och förtryck.</p><p> STYLEREF Kantrubrik \\* MERGEFORMAT Svar på interpellationer</p><p>Slutligen ska jag nämna uppdraget till MUCF att ta fram och sprida kunskapsunderlag med fokus på hedersrelaterat våld och förtryck och på våldsförebyggande arbete som riktar sig till fritidsledare och andra yrkesverksamma så att de ska kunna arbeta med barn både i och utanför skolan.</p><p>Jag skulle kunna nämna en rad andra åtgärder, men jag stannar där då min talartid är slut.</p>",
    "intressent_id": "0349986646724",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:31"
  }
}