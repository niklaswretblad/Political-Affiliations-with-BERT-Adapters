{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "38610b82-8b66-ed11-917b-901b0eac4c70",
    "anforande_nummer": "19",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! Här jämställs inga brottsoffer med brottslingar - självklart inte. Självklart är det stora problemet i Sverige att det kommer hit människor som sysslar med trafficking, att det kommer hit människor som är hallickar, som utnyttjar och missbrukar andra människors liv. Det är det stora problemet.</p><p>Lika självklart är det naturligtvis att man, om man kommer till Sverige, ska in i det svenska samhället. Vi påpekar det uppenbara: att den som kommer till Sverige ska inkluderas i det svenska samhället, följa svenska lagar och regler och försörja sig själv på ett lagligt sätt. </p><p>Fram till 2005 hade Sverige en lagstiftning som uttryckligen handlade om detta med vandel. Snarlika begrepp används för att kontrollera om människor ska få bli svenska medborgare eller inte. Detta är inget konstigt. Jag försöker bara säga att människor som kommer till vårt land antingen får avslag, och då ska de lämna landet, eller får bifall, och då ska de inkluderas i samhället, leva ett lagligt liv och försörja sig själva.</p><p>Det här är inget konstigt. Självklart ska sedan varje enskild detalj utredas, som när det gäller all lagstiftning. Avsikten kan inte missförstås.</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2022-11-17 16:21:56"
  }
}