{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Extra ändringsbudget för 2022 - Tillfälligt sänkt skatt på bensin och diesel samt hantering av överskott av vaccindoser",
    "underrubrik": "",
    "kammaraktivitet": "ärendedebatt",
    "anforande_id": "b10c7667-bb23-ed11-9178-901b0e9b71a8",
    "anforande_nummer": "15",
    "talare": "Lorentz Tovatt (MP)",
    "parti": "MP",
    "anforandetext": "<p>Fru talman! Jag måste säga att jag blev förvånad över Ali Esbatis anförande. Det är magstarkt av en vänsterpartist att anklaga Miljöpartiet för att inte vilja ge pengar till kollektivtrafiken. Det är ju Miljöpartiet som har drivit fram stadsmiljöavtalen, som innebär 20-30 miljarder kronor mer till svensk kollektivtrafik. Vi är absolut öppna för att skjuta till mer i budgetprocessen, i ändringsbudgeten och så vidare.</p><p>Dock förstår jag verkligen varför Ali Esbati vill lyfta fram det här på det sätt som han gör. Jag tror nämligen att han skäms väldigt mycket över den egna fossildrypande politiken.</p><p>Det som Ali Esbati och hans parti gör nu är ju att gå samman med de blåbruna för att sänka skatten på det fossila. Man går dessutom fram och driver på för att rakt över disk ge pengar till oljebolagen genom att ha ett fixerat pris på bensin och diesel. Det innebär i praktiken att pengar från skattebetalarna ska gå direkt ned i oljebolagens fickor.</p><p>Nog för att Vänsterpartiet aldrig har prioriterat klimatpolitiken, men det som är extra märkligt med det här är att det också är en fördelningspolitisk katastrof. Åtta gånger mer pengar av skattesänkningen på bensin och diesel går till överklassen än till dem som har minst pengar i plånboken. Det är en fördelningspolitisk katastrof att sänka skatten på bensin och diesel. Det är Moderaternas väljare i Djursholm och på Lidingö som får mer pengar, de som tar sin stora, bensinslukande suv in till stan varje dag. Det är de som får mer pengar i plånboken av Ali Esbatis och Vänsterpartiets politik. Jag förstår alltså varför han vill blanda bort korten och prata om något annat än den egna fossildrypande politiken.</p>",
    "intressent_id": "0495661214429",
    "rel_dok_id": "H901FiU39",
    "replik": "Y",
    "systemdatum": "2022-08-24 16:46:06"
  }
}