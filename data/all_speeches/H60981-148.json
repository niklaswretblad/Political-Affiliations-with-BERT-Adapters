{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Grundläggande om utbildningen, Lärare och elever och Övergripande skolfrågor",
    "underrubrik": null,
    "kammaraktivitet": "ärendedebatt",
    "anforande_id": "19bafe4e-c977-e911-911b-901b0eac4c78",
    "anforande_nummer": "148",
    "talare": "Linus Sköld (S)",
    "parti": "S",
    "anforandetext": "<p>Herr talman! Tack, Niels Paarup-Petersen, för frågorna! Resultat är givetvis eftersträvansvärt. Där det verkligen händer är i mötet mellan lärare och elever och mellan elev och elev. Oavsett om man talar om trygghet och studiero eller om kunskapsutveckling är det där de viktiga förändringarna kommer att ske.</p><p>Jag tror att det är detta Niels Paarup-Petersen menar när han säger att jag är för mycket papper och idéer och för lite handling. Det behöver handla mer om klassrummet.</p><p>Vad som händer i klassrummet är nog något som de som är utbildade för att genomföra det är bäst skickade att avgöra. Det behöver finnas en hyggligt stor autonomi för både rektorer och lärare att göra bra undervisning i klassrummen. Det kan handla om att så mycket vi kan minimera administration. Vi socialdemokrater, Centerpartiet och andra partier är till exempel överens om att centralt rätta och digitalisera nationella prov. Vi är överens om att vi vill ha ett handlingsprogram för trygghet och studiero, och vi vill stärka befogenheterna för lärare och rektorer att upprätthålla trygghet och studiero i klassrummen. </p><p>Allt detta är bra saker som vi är överens om och som ska genomföras under denna mandatperiod. Det kommer att föra det praktiska mötet mellan lärare och elever i rätt riktning. Håller inte Niels Paarup-Petersen med mig om detta?</p>",
    "intressent_id": "0706528359123",
    "rel_dok_id": "H601UbU8, H601UbU9, H601UbU10",
    "replik": "Y",
    "systemdatum": "2019-05-16 12:57:53"
  }
}