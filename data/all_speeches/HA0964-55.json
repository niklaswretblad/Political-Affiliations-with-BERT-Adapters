{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Utbetalning av elstöd",
    "kammaraktivitet": "frågestund",
    "anforande_id": "7d7acf85-38ae-ed11-917f-901b0eac4c70",
    "anforande_nummer": "55",
    "talare": "Isabell Mixter (V)",
    "parti": "V",
    "anforandetext": "<p>Fru talman! Hushållens ekonomi är nu starkt påverkad av den senaste tidens höga elpriser, och Kronofogden oroas över att allt fler privatpersoner och även företag hamnar hos dem på grund av obetalda elräkningar. För elområde 3 och 4 ska nu stöd börja betalas ut under februari, men vi i Norrland i elområde 1 och 2 har ännu inte fått veta någonting alls om när elprisstödet kommer att utbetalas. Företagen är mycket hårt pressade, och regeringen agerar mycket senfärdigt.</p><p>Ansökan till EU ligger enligt uppgifter fortfarande kvar på Regeringskansliet. Det är minst sagt olyckligt. Varför förhalar regeringen den här processen? Det kan innebära att fler företag nu går omkull. Därför vill jag fråga statsrådet Mats Persson: När kommer elstöd till hushållen i Norrland att utbetalas, och när kommer elstöd till företag i södra Sverige?</p>",
    "intressent_id": "048561486727",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:32"
  }
}