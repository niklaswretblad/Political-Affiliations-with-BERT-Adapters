{
  "anforande": {
    "dok_hangar_id": "5097699",
    "dok_id": "H809123",
    "dok_titel": "Protokoll 2020/21:123 Onsdagen den 19 maj",
    "dok_rm": "2020/21",
    "dok_nummer": "123",
    "dok_datum": "2021-05-19 00:00:00",
    "avsnittsrubrik": "Riksrevisionens rapport om riktade statsbidrag för socioekonomiskt utsatta områden ",
    "underrubrik": "",
    "kammaraktivitet": "ärendedebatt",
    "anforande_id": "3435414d-3316-ec11-9160-901b0e9b71a0",
    "anforande_nummer": "35",
    "talare": "Jan Ericson (M)",
    "parti": "M",
    "anforandetext": "<p>Fru talman! Mitt första inlägg syftade egentligen inte till att kritisera någon. Det syftade mer till att markera att man även under en kris kan sätta igång projekt genom riktade statsbidrag med avsikten att de sedan ska göras generella. Det var min poäng med detta inlägg. </p><p>Självklart får en avveckling av en myndighet effekt. Själva tanken med att man avvecklar en myndighet är att man ska spara in dessa pengar och använda resurserna effektivare. Men det är också sittande regering som har ansvaret för att hantera en sådan avveckling på ett vettigt sätt. </p><p>Detta gjorde uppenbarligen inte dagens regering. Beslutet togs i budgeten att den här myndigheten skulle avvecklas, men sedan bestämde regeringen att myndigheten <em>inte</em> skulle avvecklas. Man motarbetade beslutet och ville inte hantera detta på ett vettigt sätt så att det fungerade för kommunerna. De delar av bidragen som skulle fortsätta att betalas ut hade man till exempel kunnat styra över till en annan myndighet när man avvecklade den här myndigheten. Så hade man gjort om man hade agerat seriöst som regering, tycker jag. </p><p>Ansvaret för att det blev rörigt hos kommunerna ligger alltså hos den sittande regeringen, inte hos dem som tog beslutet om att avveckla myndigheten. Jag tycker därför att Ilona Szatmari Waldau riktar sin kritik åt fel håll i detta. Däremot kan jag instämma i att det är olyckligt för kommunerna om de inte vet vad som händer i samband med att en myndighet avvecklas och om den verksamhet som ändå ska finnas kvar inte överförs till andra myndigheter, som tar över ansvaret. Det är så man brukar göra när man avvecklar en myndighet. </p><p>Det är alltså bara att beklaga att regeringen hanterar detta så illa. </p>",
    "intressent_id": "0940980416614",
    "rel_dok_id": "H801FiU17",
    "replik": "Y",
    "systemdatum": "2021-09-15 16:44:04"
  }
}