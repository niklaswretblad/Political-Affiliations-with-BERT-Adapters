{
  "anforande": {
    "dok_hangar_id": "5011341",
    "dok_id": "H60922",
    "dok_titel": "Protokoll 2018/19:22 Onsdagen den 28 november",
    "dok_rm": "2018/19",
    "dok_nummer": "22",
    "dok_datum": "2018-11-28 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "4de93c3b-9503-e911-9111-901b0eac4c70",
    "anforande_nummer": "26",
    "talare": "Hans Rothenberg (M)",
    "parti": "M",
    "anforandetext": "<p>Herr talman, statsministern! Vi har hur många gånger som helst diskuterat utträdet, och man har beklagat sig om och om igen. Det är egentligen ingen mening med att spekulera i vad som nu kan hända i Storbritanniens parlament. Antingen blir det ett godkännande, eller så blir det inte det. Det de europeiska länderna, däribland Sverige, behöver vara beredda på är att hantera de situationer som uppstår oavsett om det blir ett ordnat eller ett oordnat utträde.</p><p>För många, kanske rent av alla, europeiska länder är Storbritannien en av de absolut viktigaste handelspartnerna. För Sverige är det tveklöst så; vi har sekel av handelsutbyte med detta land. Men tyvärr är många svenska företag, trots att vi har varit förberedda på detta i två och ett halvt år, oförberedda på vad som kommer att ske.</p><p>En sak är helt klar: Om Storbritannien lämnar en gemensam handelsunion kommer varuflöden att stanna upp. Handeln ökar inte när man separerar sina relationer. Vi ska också vara på det klara med att tusentals företag kommer att dra ned på närvaron eller kanske rent av flytta från Storbritannien. I det här läget behöver näringslivet om inte garantier så i alla fall en försäkran om att den nya relationen skapar så goda relationer som möjligt med Storbritannien. </p><p>Detta leder oss till frågan om hur det ser ut i Sverige. Här är det viktigt att de företag som verkar och vill fortsätta att verka i Storbritannien också efter utträdet kommer att få handfast support från svenska myndigheter och i slutändan regeringen.</p><p>Min fråga till statsministern är: Hur är regeringen förberedd för att ge handfast stöd till svenska företag?</p>",
    "intressent_id": "0409540163215",
    "rel_dok_id": null,
    "replik": "N",
    "systemdatum": "2018-12-19 14:52:17"
  }
}