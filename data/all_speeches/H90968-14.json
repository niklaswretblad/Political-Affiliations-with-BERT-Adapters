{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Riksrevisionens rapport om att komma till Sverige som anhörig",
    "underrubrik": "",
    "kammaraktivitet": "ärendedebatt",
    "anforande_id": "11a228e8-3dc6-ec11-9170-0090facf175a",
    "anforande_nummer": "14",
    "talare": "Maria Malmer Stenergard (M)",
    "parti": "M",
    "anforandetext": "<p>Fru talman! Det är i dag 206 dagar kvar till valet. För varje dag som går blir det väldigt mycket tydligare vilka två regeringsalternativ vi har.</p><p>På ena sidan finns fyra partier som vill ha ett maktskifte och som tycker att den här socialdemokratiska regeringen har fått över sju år och kastat bort dem. Det är Moderaterna, Sverigedemokraterna, Liberalerna och Kristdemokraterna. Vi är överens om mycket. Vi är överens om att få ordning på Sverige och om att säkra tryggheten.</p><p>Vi är också överens om att Sverige behöver en minskad invandring för att klara att vända integrationskrisen, där så många - inte minst barn - far illa i utanförskap. Om Sverige fortsätter att sticka ut med ett högt asylmottagande kommer Sverige inte att klara att vända utvecklingen.</p><p>På andra sidan har vi - tror jag - ett alternativ bestående av Socialdemokraterna, Vänsterpartiet, Miljöpartiet och Centerpartiet. Om de på något sätt ska bilda regering eller gå samman för att stödja en regering behöver de ju också komma överens om politik. Där är till exempel trygghetsfrågorna uppenbarligen inte prioriterade.</p><p> STYLEREF Kantrubrik \\* MERGEFORMAT Riksrevisionens rapport om att komma till Sverige som anhörig</p><p>Vi har en socialdemokrati som numera säger att man är för en hållbar invandring. Retoriken stämmer inte helt överens med praktiken, men man påstår detta.</p><p>Samtidigt har vi Vänsterpartiet, som kallar den nuvarande migrationspolitiken för skitpolitiken, för att citera Tony Haddou.</p><p>Jag är naturligtvis väldigt nyfiken - och det tror jag att väljarna också är - på vilka krav Vänsterpartiet kommer att ställa på migrationspolitiken för att släppa fram en S-ledd regering.</p>",
    "intressent_id": "0572788110724",
    "rel_dok_id": "H901SfU8",
    "replik": "Y",
    "systemdatum": "2022-04-27 17:23:18"
  }
}