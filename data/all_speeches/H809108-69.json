{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "dcb44f31-ade0-eb11-9153-901b0eac4c78",
    "anforande_nummer": "69",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Jag tackar Karolina Skog för anförandet. Jag delar vissa saker i hennes anförande: att det är otroligt härligt att vistas i naturen och att vi behöver mindre skräp i naturen. Det gillar jag. </p><p>Jag delar också att Miljöpartiet har haft ett betydande genomslag på regeringens politik. Det gäller på en lång rad områden. Det gäller el- och energipolitiken, det gäller skogspolitiken och det gäller bostadspolitiken. Jag tycker att detta genomslag har varit tydligt. Karolina Skog tycker att det är bra. Jag tycker att det är mindre bra. </p><p>Eftersom Miljöpartiet har ett så tydligt genomslag på regeringspolitiken är det också intressant att titta på vad Miljöpartiet vill framåt. Där har Karolina Skog under tiden, vad jag har förstått, bedrivit ett utvecklingsarbete inom den ekonomiska politiken som är på något slags remiss inom Miljöpartiet, medan vi andra får vänta lite grann på besked om vad man vill göra. Det är spännande. </p><p>Men det har läckt ut lite grann. Karolina Skog har själv lättat lite på förlåten. En av de saker som ska komma ur detta program är en fastighetsskatt - en återinförd eller en ny variant på den fastighetsskatt som har avskaffats. Till villaägares och radhusägares väldigt stora glädje fick man äntligen en förutsägbar beskattning av sitt boende på ett sätt som man inte hade tidigare när man drevs från hus och hem. </p><p>Då är min fråga: Hur ser Karolina Skog på möjligheten att med sin regeringspartner Socialdemokraterna driva igenom en sådan fastighetsskatt i framtiden? Hur goda är dessa förutsättningar att få genomslag för Miljöpartiets politik?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-07-09 14:00:26"
  }
}