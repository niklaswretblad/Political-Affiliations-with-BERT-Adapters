{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "eca572a1-9da7-ed11-917f-901b0eac4c70",
    "anforande_nummer": "39",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Magdalena Andersson talade i sitt första anförande i dag om respekt. Jag håller med om att det är väldigt många i vårt land som förtjänar respekt. Det gäller framför allt de grupper och människor som Magdalena Andersson själv nämnde - de som arbetar hårt och bidrar till sin egen försörjning och till samhällets bästa. Det gäller äldre som har arbetat ett helt liv och förtjänar en värdig ålderdom. Brottsoffer förtjänar också respekt genom att samhället tar sitt ansvar i att ge dem den upprättelse de har rätt till.</p><p>Jag skulle kunna stå här länge och prata om människor som förtjänar respekt. Jag tycker dock att det är lite anmärkningsvärt att det är just Magdalena Andersson som står här och pratar om respekt. Detta beror inte bara på att det är synnerligen respektlöst att sitta här i riksdagens kammare och hånskratta när någon annan talar, utan det beror framför allt på att Magdalena Andersson har haft regeringsmakt i åtta år.</p><p>Man kan fråga sig, herr talman, var respekten för dem som förtjänar den fanns när stenkastande ligister bjöds på saft och bullar i stället för bröd och vatten i fängelse. Var fanns respekten när man lade ned fullt fungerande kärnkraft och slog sönder vårt välplanerade energisystem? Var fanns den när Magdalena Andersson sa att personer med funktionsnedsättning och sjuka får stå tillbaka för kostnaderna för den kostsamma asylinvandringen? Var fanns respekten när Magdalena Andersson lovade att inte höja bensinskatten men sedan gjorde det i alla fall?</p><p> STYLEREF Kantrubrik \\* MERGEFORMAT Partiledardebatt</p><p>Det är lätt prata om respekt, herr talman, men det är uppenbarligen oftast mycket svårare att i praktiken visa respekt.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "N",
    "systemdatum": "2023-02-08 11:45:21"
  }
}