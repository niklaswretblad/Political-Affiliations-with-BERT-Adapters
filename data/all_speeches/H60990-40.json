{
  "anforande": {
    "dok_hangar_id": "5033719",
    "dok_id": "H60990",
    "dok_titel": "Protokoll 2018/19:90 Fredagen den 10 maj",
    "dok_rm": "2018/19",
    "dok_nummer": "90",
    "dok_datum": "2019-05-10 00:00:00",
    "avsnittsrubrik": "Aktuell debatt med anledning av Klimatpolitiska rådets rapport",
    "underrubrik": null,
    "kammaraktivitet": "aktuell debatt",
    "anforande_id": "061bfbfa-0d86-e911-9121-901b0e9b71a0",
    "anforande_nummer": "40",
    "talare": "Jessica Rosencrantz (M)",
    "parti": "M",
    "anforandetext": "<p>Fru talman! Om man lyssnar på regeringen kan man få intrycket att allt går åt rätt håll, men sanningen är tvärtom. Utsläppen ökar, och vi kommer längre från våra mål.</p><p>Klimatpolitiska rådet är tydligt med att elektrifieringen måste öka för klimatets skull. Om vi ska nå klimatmålen måste vi elektrifiera både industri och transporter. En färsk rapport slår fast att elbehovet kommer att öka med 30 procent till 2045 om industrins och transportsektorns färdplaner mot fossilfrihet ska förverkligas. Men regeringen saknar en plan för elektrifieringen av Sverige.</p><p> STYLEREF Kantrubrik \\* MERGEFORMAT Aktuell debatt med anledning av Klimatpolitiska rådets rapport</p><p>Nyligen kom besked att kraftvärme- och elproduktion läggs ned i både Malmö och Stockholm som en följd av regeringens skattehöjningar, vilket förvärrar dagens elbrist. Miljöpartiet vill dessutom fasa ut kärnkraften, som står för 40 procent av vår energiförsörjning, till 2040.</p><p>Effekten av regeringens och Miljöpartiets politik är alltså mindre, inte mer, el. För Moderaterna är det uppenbart att vi behöver både förnybart och kärnkraft. Även FN:s klimatpanel räknar med en kraftigt ökad kärnkraft i sina huvudscenarier för att nå de globala klimatmålen.</p><p>Har regeringen gjort någon analys av hur sol och vind ensamma ska ersätta inte bara 40 procent av dagens elproduktion utan också en ökning av den totala energiproduktionen med 30 procent? Vad är viktigast, fru talman? Är det att fasa ut kärnkraften eller att lyckas med elektrifieringen och nå våra klimatmål?</p><p>Regeringen saknar helt uppenbart en plan för elektrifieringen av Sverige, och det är uppenbart att Miljöpartiet måste släppa sitt dogmatiska motstånd mot kärnkraften. Den som värnar klimatet måste inse att vi behöver både förnybart och kärnkraft för att elektrifiera såväl industri som transporter.</p>",
    "intressent_id": "0992420223820",
    "rel_dok_id": "H6C120190510ad",
    "replik": "N",
    "systemdatum": "2019-06-03 16:44:05"
  }
}