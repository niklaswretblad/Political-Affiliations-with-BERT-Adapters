{
  "anforande": {
    "dok_hangar_id": "5111393",
    "dok_id": "H90923",
    "dok_titel": "Protokoll 2021/22:23 Torsdagen den 28 oktober",
    "dok_rm": "2021/22",
    "dok_nummer": "23",
    "dok_datum": "2021-10-28 00:00:00",
    "avsnittsrubrik": "Statsministerns frågestund",
    "underrubrik": "Uppföljning av Malmöforumet",
    "kammaraktivitet": "statsministerns frågestund",
    "anforande_id": "ab936550-f151-ec11-915f-901b0eac4c70",
    "anforande_nummer": "26",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Jag är glad för frågan, för det är oerhört viktigt i just den här tiden att vi samlas kring bekämpandet av antisemitism och kring att främja judiskt liv i Sverige och i hela världen. Det behövs nu mer än någonsin.</p><p>Det var 74 delegationer som samlades i Malmö. Det var länder, organisationer och företag. De visade därmed konkreta åtaganden, för det var själva poängen - kom nu inte bara och säg vackra ord, utan säg vad vi ska göra tillsammans och dela på det ansvaret!</p><p>För att nämna bara några exempel har Google satt av 5 miljoner euro till åtgärder mot antisemitism. Nederländerna åtog sig att kriminalisera förnekandet av folkmord, och Sverige åtog sig - bland annat, ska jag säga - att ta fram en strategi för att främja judiskt liv i Sverige. Andra aktörer tar också sitt ansvar.</p><p>Vi kommer att följa upp detta inom ramen för IHRA. Där är Sverige ordförande, så vi har alla möjligheter att göra detta nu.</p>",
    "intressent_id": "0218878014918",
    "rel_dok_id": "H9C120211028sf",
    "replik": "N",
    "systemdatum": "2021-11-30 16:22:51"
  }
}