{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "873c1741-e16f-ed11-917b-901b0eac4c70",
    "anforande_nummer": "53",
    "talare": "Martin Ådahl (C)",
    "parti": "C",
    "anforandetext": "<p>Fru talman! Jag noterar att Hans Eklind inte svarar på varför man inte lägger fram det som gäller Sveriges bönder. Apropå korv och sminkade grisar finns det grisbönder som har det väldigt tufft just nu. Varför lägger man då inte fram ännu en landsbygdsmiljard till landsbygdsprogrammet, fast vi var överens om det före valet? Varför detta svek?</p><p>Eftersom Hans Eklind nu styr över hela frågan till att handla om drivmedelspriser har jag ännu en fråga som gäller Centerpartiets maximala sänkning av skatten på bränslepriser för Sveriges bönder, som vi drog ned till 0 kronor. Nu förlängs det med sex månader - tack för det - men varför permanentas det inte? Jag ska avslöja för Hans att jag också har pratat med en hel del bönder, och de vill ha detta permanent. Det är ju färdigutrett. Och varför får de inte ha gårdsförsäljning av alkohol från sina mikrobryggerier? Är det KD som är emot detta också?</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2022-11-29 13:28:24"
  }
}