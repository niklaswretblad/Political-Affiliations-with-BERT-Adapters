{
  "anforande": {
    "dok_hangar_id": "5073049",
    "dok_id": "H80927",
    "dok_titel": "Protokoll 2020/21:27 Fredagen den 23 oktober",
    "dok_rm": "2020/21",
    "dok_nummer": "27",
    "dok_datum": "2020-10-23 00:00:00",
    "avsnittsrubrik": "Svar på interpellation 2020/21:44 om Chiles politiska fångar",
    "underrubrik": "",
    "kammaraktivitet": "interpellationsdebatt",
    "anforande_id": "a19ae05a-d025-eb11-9143-901b0eac4c70",
    "anforande_nummer": "34",
    "talare": "Lorena Delgado Varas (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! \"Öga mot öga\" sätter inte tillräcklig press på Chiles regering. Det måste ske öppet. Man måste bland annat nyttja ekonomiska verktyg för att sätta ytterligare press på Chiles regering, och man måste helt enkelt öppet fördöma det som händer i Chile.</p><p>Jag kallar Chile för diktatur, och jag tror att det är viktigt att vi lägger på bordet vad det innebär att vara en demokrati. En demokrati svarar inte genom att mörda, tortera, lemlästa, våldta eller fängsla rättsosäkert. En demokrati stiftar inte diktatoriska lagar och militariserar inte landet. I dag finns det områden i Chile som är helt militariserade. Man blir stoppad från att resa fritt, kontrollerad eller helt enkelt övervakad när man åker inom området. Jag vet, för jag upplevde det själv när jag besökte landet i januari. Jag blev förföljd av polisen i de södra regionerna. Mina möten i centrala Chile blev inte stoppade men kontrollerade; folk fick berätta varför de var där och så vidare. Det pågår en oerhörd statlig kontroll över landet.</p><p>Jag hoppas att regeringen tydligt ställer sig på chilenska folkets sida. Hittills har man inte upplevt det. Ministern nämner de bilaterala samtalen, men utåt sett upplever man inte att Sveriges regering ger sitt stöd till chilenska folket. Generellt hoppas jag att regeringen ser över stödet till de länder i Latinamerika som har upplevt eller upplever olika statskupper, såsom Bolivia och Brasilien.</p><p>På söndag är det folkomröstning i Chile. Jag hoppas såklart att man når det som folkrörelserna vill ha, en ny konstitution, och att folk röstar \"apruebo\" - bort från diktaturen i Chile!</p>",
    "intressent_id": "0852475703226",
    "rel_dok_id": "H81044",
    "replik": "N",
    "systemdatum": "2020-11-13 17:51:18"
  }
}