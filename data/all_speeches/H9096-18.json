{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "e9e4fe42-382c-ec11-915b-901b0eac4c78",
    "anforande_nummer": "18",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Med bråkrör bak i bilen och medskickade svårlästa och disparata inköpslistor från Lööf och Dadgostar har den renoveringsansvariga finansministern fyllt ett stort lånesläp i byggvaruhuset för budgetfrågor - med lite, eller snarare mycket, av varje.</p><p>Ytskikten prioriteras framför grunden. Reformverktygen saknas, och de olika renoveringssmakerna gifter sig inte så väl - för att uttrycka det försiktigt. Men det verkar inte bekomma finansministern, som tycks mest angelägen om att öka privat och offentlig konsumtion med 74 miljarder och att behålla makten. </p><p>Men ska så mycket lånade pengar användas bör det inte bara ge stimulanser i dag utan också rusta Sverige starkt för i morgon och fixa grundläggande problem. Trots att så mycket spenderas på allt möjligt finns det ingen tydlig reformplan för jobben. Det saknas förslag för ökade drivkrafter att jobba och anställa så att långtidsarbetslösheten bryts eller så att ett extra pass lönar sig mer. I stället får vi en urholkning av arbetslinjen.</p><p>Inte heller finns det ett tillräckligt kraftfullt paket för att knäcka den gängbrottslighet som nu skjuter grundskott mot tryggheten. Och de nödvändiga greppen saknas för att kapa de vårdköer som blivit närmast oöverblickbara och som håller människor tillbaka i smärtsam väntan på operation eller specialistvård. Det är förhoppningspengar i dysfunktionella system som gäller.</p><p>Jag vill fråga finansministern vem som enligt hennes uppfattning bär störst skuld för de här i mitt tycke uppenbara bristerna. Är det regeringen? Är det Vänsterpartiet? Eller är det Centerpartiet?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}