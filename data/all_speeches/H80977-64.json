{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellationerna 2020/21:348 och 368 om ridsport under coronapandemin",
    "underrubrik": "",
    "kammaraktivitet": "interpellationsdebatt",
    "anforande_id": "e85a25c4-37a4-eb11-914f-901b0eac4c78",
    "anforande_nummer": "64",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Jag tackar ledamöterna för frågorna.</p><p>Låt mig upprepa att det inte är regeringen utan Folkhälsomyndigheten som sätter riktlinjerna för tävlingsverksamhet. Om det finns konkreta frågor, funderingar eller önskemål måste jag be att få hänvisa till den myndigheten. Det ligger nämligen inte inom ramen för pandemilagen.</p><p> STYLEREF Kantrubrik \\* MERGEFORMAT Svar på interpellationer</p><p>Jag vet att Folkhälsomyndigheten har en nära dialog med den samlade idrottsrörelsen, och det är bra och uppmuntras. Jag vet också att det finns en bred uppslutning inom idrottsrörelsen för de rekommendationer och riktlinjer som gäller. Jag vet också att Folkhälsomyndigheten också funderar på hur man kan utveckla riktlinjerna framåt i ett bättre smittläge.</p><p>Jag har full respekt för olika idrotters förutsättningar, och jag vet att inte minst Ridsportförbundet har gjort stora insatser för att kunna hålla igång verksamhet. Hästarna finns ju där och behöver ridas och tas om hand. Som jag har förstått det har man i den ordinarie idrottsverksamheten kunnat följa Folkhälsomyndighetens riktlinjer, rekommendationer och råd för att det är en verksamhet där man naturligt kan hålla rätt bra avstånd. Man har kunnat hålla igång såväl träningsverksamheten som omvårdnaden av hästar. Ridsporten är ju unik eftersom man har annan levande varelse att förhålla sig till som behöver omvårdnad även under en pandemi.</p><p>De riktlinjer och regler som finns slår brett över hela samhället. Vi har alla behövt försaka något under pandemin. Förutom de som blir sjuka, mister sitt liv eller förlorar en närstående går företag omkull och människor ser sina livsverk raseras. Vi saknar alla att få krama en nära släkting eller utöva en efterlängtad fritidsverksamhet.</p><p>I vinterns svåra smittläge var prioriteringen att snabbt få in andra verksamheter inom ramen för pandemilagen. Men regeringen har hela tiden sagt att den ska ta fram mer träffsäkra regler. Den gamla ordningslagen slog inte på ett bra sätt; den blev trubbig. Jag svarar därför ja på Sofia Westergrens fråga; jag är absolut beredd att jobba med mer träffsäkerhet. Det gör vi och har gjort ett bra tag.</p><p>I går på pressträffen presenterade jag ett antal olika faktorer som vi tittar på. I remissrundan får vi återkomma till hur det konkreta ska se ut. Då kommer jag att kalla till mig publikrådet igen och diskutera detta för att se vilket första steg vi ska ta när smittläget tillåter det. Då är det viktigt att vi har förordningarna beredda och klara så att de kan rullas ut när det behövs. Det kan också vara så att vi går in i ett sämre läge, och då kan det behövas hårdare krav.</p><p>Fritid, idrott och kultur har drabbats hårt av restriktionerna och lever under hårda krav. Jag och regeringen har under hela pandemin sagt att vi vill låta barn och unga få utöva sina fritidsintressen inom idrott och kultur och gå i skola. Det är två viktiga prioriteringar, och finns möjligheten är det bra. Därför var det också bra att vi häromdagen kunde öppna upp för de äldre tonåringarnas fritidsverksamhet.</p><p>Det finns fortfarande barn som hamnar i kläm. Det finns gränsdragningsproblematik, och det behöver vi förhålla oss till under pandemin. Men vi ska sträva efter att göra reglerna så träffsäkra som möjligt, och det jobbar vi för fullt på nu.</p>",
    "intressent_id": "0888807074321",
    "rel_dok_id": "H8C120210205ip",
    "replik": "N",
    "systemdatum": "2021-04-23 15:28:51"
  }
}