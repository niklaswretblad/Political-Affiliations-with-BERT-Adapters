{
  "anforande": {
    "dok_hangar_id": "5062170",
    "dok_id": "H709126",
    "dok_titel": "Protokoll 2019/20:126 Onsdagen den 27 maj",
    "dok_rm": "2019/20",
    "dok_nummer": "126",
    "dok_datum": "2020-05-27 00:00:00",
    "avsnittsrubrik": "Riksrevisionens rapport om Konkurrensverkets tillsyn",
    "underrubrik": "",
    "kammaraktivitet": "ärendedebatt",
    "anforande_id": "3f381c60-0dbd-ea11-9135-901b0eac4c70",
    "anforande_nummer": "81",
    "talare": "Mathias Tegnér (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Riksrevisionens rapport om Konkur-rensverkets tillsyn</p><p>Fru talman! I grund och botten tycker vi som sagt att konkurrenskraftsfrågorna är extremt viktiga. Konkurrensverket har två oerhört viktiga uppdrag. Man ska se till att konkurrensen i Sverige fungerar men också att den offentliga upphandlingen fungerar som den ska.</p><p>Det som jag tycker är viktigt när vi talar om rapporter från Riksrevisionen är att de ska tas på allvar. Riksrevisionen har en viktig roll. Regeringen måste ta rapporterna på allvar. Riksdagen måste också agera ansvarsfullt, just för att Riksrevisionen ska ha den viktiga roll man har i vårt demokratiska system.</p><p>Mig veterligen har det aldrig kommit en rapport från Riksrevisionen som inte har innehållit några rekommendationer. Det är i grunden bra, eftersom ingenting är perfekt. Allting kan förbättras. Allting kan utvecklas. Då är det också viktigt att vi här i Sveriges riksdag hanterar rapporterna på ett rimligt sätt.</p><p>Det för mig tillbaka till de frågor som jag ställde. Har jag fel? Finns det rapporter från Riksrevisionen som inte har innehållit några rekommendationer? Om jag har rätt, vilket jag tror att jag har, när det gäller att det alltid finns rekommendationer i Riksrevisionens rapporter, är det då rimligt att det alltid ska komma tillkännagivanden till regeringen efter att det har kommit en rapport från Riksrevisionen?</p><p>Jag har en tredje fråga. Om det här inte är politiskt spel, hur kommer det sig då att de fem partier som står bakom tillkännagivandet fokuserar på just ledning och styrning, trots att Riksrevisionen inte har kritiserat regeringens ledning och styrning? Vad är det, mer precis, som man vill att regeringen ska göra i sin myndighetsstyrning, utöver det normala sättet att styra myndigheter?</p>",
    "intressent_id": "0613297818326",
    "rel_dok_id": "H701NU17",
    "replik": "Y",
    "systemdatum": "2020-07-03 11:13:48"
  }
}