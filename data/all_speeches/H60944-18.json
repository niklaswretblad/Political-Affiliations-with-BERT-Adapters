{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "dfd5f69f-c239-e911-9116-901b0eac4c78",
    "anforande_nummer": "18",
    "talare": "Annie Lööf (C)",
    "parti": "C",
    "anforandetext": "<p>Fru talman! Göteborgs hamn, Nordens största, har under lång tid lamslagits av den pågående konflikten. Det är skadligt inte bara för Göteborg som stad och för Sverige som land utan också för klimatet, då godstransporter i stället läggs över på lastbilar. Det är skadligt för konkurrenskraften, för exporten och för jobben. </p><p>Under den förra mandatperioden initierade den socialdemokratiska regeringen en utredning för att förändra lagstiftningen kring konflikträtten så att den typ av skadliga strejker som nu pågår inte ska förekomma, just med anledning av konflikten i Göteborg. Trots att utredningen har remitterats har förändringar dröjt. När det nu finns en regering på plats som inte längre är beroende av Vänsterpartiet är det ett utmärkt tillfälle att lägga förslaget på riksdagens bord. </p><p>Min fråga är därför: Kommer regeringen att lägga ett förslag om förändrad konflikträtt på riksdagens bord i närtid?</p>",
    "intressent_id": "0862868280923",
    "rel_dok_id": null,
    "replik": "Y",
    "systemdatum": "2019-02-26 13:33:30"
  }
}