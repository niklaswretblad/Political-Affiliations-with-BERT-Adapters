{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "Luftfartsfrågor",
    "underrubrik": "",
    "kammaraktivitet": "ärendedebatt",
    "anforande_id": "2d838e95-3a1d-ec11-915b-901b0eac4c78",
    "anforande_nummer": "56",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! På den retoriska frågan väljer jag att svara retoriskt att vi alltid vet bättre än V. Men vi lämnar det därhän.</p><p>Det som de andra har sagt, och vi har suttit på samma möten, är en tidsbedömning. En del bedömer att det kommer att ta väldigt lång tid. Andra bedömer att det kommer att ta något kortare tid.</p><p> STYLEREF Kantrubrik \\* MERGEFORMAT Luftfartsfrågor</p><p>Vi har även haft en professor hos oss i utskottet som har konstaterat att infrastruktur alltid växer med 1 ½-3 procent över tid. Det hänger ihop med hur den allmänna ekonomiska tillväxten är.</p><p>Det är just det som är min poäng när jag pekar på den internationella rörelsen. Om ekonomin växer i världen kommer det att påverka ekonomin i Europa eftersom vi i dag är beroende av varandra.</p><p>Sverige är ett av de mest exportberoende länderna i världen. När ekonomin växer så växer även den svenska ekonomin. Det leder också till inhemska flygrörelser. Jag är väl medveten om att Bromma framför allt har inrikesflyg.</p><p>Sedan ska man vara medveten om en sak. Det tillkännagivande vi gör är en tydlig markering mot i första hand Miljöpartiet som vill stänga Bromma, och sedan vill man helst inte utveckla Arlanda.</p><p>Med det tillkännagivande som vi nu gör har vi signalerat att man måste fatta beslut om Arlanda innan man går in i Brommadiskussionen. Det sätter en otrolig press på regeringen att göra saker i rätt ordning.</p><p>Det är framför allt det som vi kristdemokrater har pekat på. Vi delar den uppfattning som har lyfts fram av Socialdemokraterna i talarstolen i dag. Arlanda måste utvecklas. Men då kan man inte börja med att stänga Bromma för att sedan bromsa Arlanda.</p><p>Det är därför som vi har ställt oss bakom initiativet. Det är för att sända en tydlig signal att Sveriges riksdag vill ha ett levande och väl fungerande flyg. När vi vet hur utvecklingen blir kan vi eventuellt fatta ett framtida beslut om Bromma.</p>",
    "intressent_id": "0977592683711",
    "rel_dok_id": "H801TU14",
    "replik": "Y",
    "systemdatum": "2021-09-24 15:24:00"
  }
}