{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:56 om återinrättande av landsbygdsminister",
    "underrubrik": "",
    "kammaraktivitet": "interpellationsdebatt",
    "anforande_id": "87eaa894-f151-ec11-915f-901b0eac4c70",
    "anforande_nummer": "54",
    "talare": "Edward Riedl (M)",
    "parti": "M",
    "anforandetext": "<p>Fru talman! Låt mig först säga att ingenting skulle glädja mig mer än om vi kunde sätta oss ned och lösa dessa frågor. Problemet är att Socialdemokraterna har satt sig i regering med Miljöpartiet, vilket omöjliggör en fungerande energipolitik, en fungerande politik för fler jobb och företag och en lösning på de problem som finns med brottslighet och mycket annat.</p><p>Det är viktigt att komma ihåg att den svartmålning näringsministern kallar SD-retorik - jag vet inte exakt vad det är som skulle vara det - står inte jag för. Det är verkligheten som knackar på dörren. Det är omvärlden som beskriver Sverige som Europas farligaste land. Det är den största tidningen i Europa som skriver så om resultatet av regeringens politik. Det är inte jag som sätter sådana etiketter på Sverige. Såväl internationell press som väljare känner - med rätta - att utvecklingen går åt fel håll, och regeringen bär ansvaret för det.</p><p>När socialdemokratiska regeringar inte satsar så mycket pengar berättar de ofta hur mycket det blir när man lägger ihop många år. Faktum är att bara bensinskattehöjningar, dieselskattehöjningar och fordonsskattehöjningar tar mer pengar från landsbygden än vad regeringen tillför. Det är värt att påminna dem som lyssnar på denna debatt om.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tror att när människor sätter sig runt köksbordet och tittar på sin privatekonomi och plussar ihop allt märker de att de är förlorare när denna regering styr.</p>",
    "intressent_id": "0273506284025",
    "rel_dok_id": "H91056",
    "replik": "N",
    "systemdatum": "2021-11-30 16:24:53"
  }
}