{
  "anforande": {
    "dok_hangar_id": "5129716",
    "dok_id": "H909105",
    "dok_titel": "Protokoll 2021/22:105 Fredagen den 29 april",
    "dok_rm": "2021/22",
    "dok_nummer": "105",
    "dok_datum": "2022-04-29 00:00:00",
    "avsnittsrubrik": "Svar på interpellation 2021/22:453 om regeringens relation till islamistiska organisationer",
    "underrubrik": "",
    "kammaraktivitet": "interpellationsdebatt",
    "anforande_id": "2ec02348-bc23-ed11-9178-901b0e9b71a8",
    "anforande_nummer": "91",
    "talare": "Kulturministern Jeanette Gustafsdotter (S)",
    "parti": "S",
    "anforandetext": "<p>Fru talman! Tack, Pontus Andersson, för rättelsen inledningsvis!</p><p>När det gäller besök på Stockholms moské vill jag än en gång betona att det var <em>ett</em> besök av flera i trossamfund. Det gör man som kulturminister, och det tänker jag fortsätta med. För att förtydliga det hela: Det var inte ett besök hos Muslimska brödraskapet.</p><p>Låt mig avslutningsvis också vara tydlig. Statsminister Magdalena Andersson har gett alla statsråd i uppdrag att vända på varje sten för att bekämpa brottsligheten. I min roll som kulturminister innebär det exempelvis att fortsätta arbetet med demokrativillkoren. Inte en krona ska gå till våldsbejakande extremister eller antidemokratiska rörelser. Därför är det viktigt att få rättssäkra och välfungerande demokrativillkor på plats.</p><p>Samtidigt behöver jag tydligen poängtera att de absolut flesta svenskar som har muslimsk kulturell bakgrund inte har några problem med att vara muslimer och vara laglydiga svenska medborgare. Det finns ingen motsättning mellan att vara muslim och att vara demokrat, oavsett vad Sverigedemokraterna insinuerar. </p><p>Regeringen arbetar för att på olika sätt motverka de strömningar, oavsett om de är religiösa eller politiska, som vill bygga upp parallella samhällen. En politisk islam som vill omstörta samhället har ingen plats i Socialdemokraternas Sverige.</p><p>Interpellationsdebatten var härmed avslutad.</p>",
    "intressent_id": "0321691108412",
    "rel_dok_id": "H910453",
    "replik": "N",
    "systemdatum": "2022-08-24 16:52:32"
  }
}