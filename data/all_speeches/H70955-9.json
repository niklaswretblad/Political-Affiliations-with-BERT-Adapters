{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:175 om det ökade antalet barn- och ungdomsrån",
    "underrubrik": "",
    "kammaraktivitet": "interpellationsdebatt",
    "anforande_id": "7c6c5512-e04c-ea11-9130-901b0e9b71a0",
    "anforande_nummer": "9",
    "talare": "Boriana Åberg (M)",
    "parti": "M",
    "anforandetext": "<p>Herr talman! Tack, ministern, för svaret!</p><p>Det går inte en enda dag utan rubriker i tidningarna om barn och ungdomar som har blivit rånade. Våldet blir grövre och grövre, ofta med sadistiska inslag. Barn och unga människor får sin frihet beskuren. De vågar inte röra sig ensamma. Inte ens i stora shoppingcentrum med kameraövervakning går de säkra.</p><p>Föräldrarna är oroliga. De tvingas följa sina barn till skolan eller träningen. Lärarna råder eleverna att röra sig i grupp. Till och med barnprogrammet <em>Lilla Aktuellt </em>har haft inslag om hur barn ska agera när de utsätts för rån.</p><p> STYLEREF Kantrubrik \\* MERGEFORMAT Svar på interpellationer</p><p>Det är skrämmande att barn och ungdomar i Sverige, ett av världens mest jämlika länder, rånas av andra jämnåriga. Det är skrämmande och sorgligt, då vårt samhälle byggdes upp tack vare den starka tilliten mellan individerna. Nu kommer detta att raseras. Ett samhälle som inte förmår skydda sina mest sårbara medborgare är dömt till undergång.</p><p>Därför behövs det akuta åtgärder. Det går inte att fortsätta dalta med brottslingarna, oavsett deras ålder.</p><p>Det finns ingen tvekan om att påföljderna inte avskräcker. Gärningsmännen agerar i grupp, och om de grips skyller de på varandra. Deras låga ålder gör att de släpps direkt och i stället förvisas till socialtjänsten.</p><p>Ministern säger i sitt svar att socialtjänsten kan bidra med viktiga insatser. För dem som begår rån med sadistiska inslag är inte socialtjänsten den rätta instansen. Ministern är säkert medveten om att det finns 12-13-åringar med en redan gedigen brottskarriär. De saknar all form av respekt för socialsekreterare och för andra myndigheter.</p><p>Det daltas även med äldre ungdomsbrottslingar. Många unga förbrytare har begått grova brott som misshandel, utpressning och rån. De har gripits, anhållits, ibland till och med erkänt - men sedan har de släppts direkt. Dessa förbrytare kan ha massor av domar, men dessa domar saknar konsekvenser.</p><p>Jag vet inte om ministern minns fallet med Niclas i Göteborg, som misshandlades grovt av ett gäng. Han blev rånad på bankomatkort, mobil och dator och tvingades att kyssa rånarens nakna fötter. Den rånaren hade redan i mars blivit gripen för flera rån, erkänt men blivit frisläppt. Efter det brutala rånet mot Niclas begick han två nya rån.</p><p>Detta fall visar att rättssystemet brister och saknar brottsofferperspektiv.</p><p>Det finns fortfarande ett starkt motstånd mot att döma till fängelsestraff. Varför? Jo, för att man tror att fängelsestraff har en stämplande effekt. Fängelsestraff har en avskräckande effekt och skyddar också samhället, eftersom brottslingarna inte kan begå nya brott medan de är inne i fängelset.</p>",
    "intressent_id": "0105632258713",
    "rel_dok_id": "H710175",
    "replik": "N",
    "systemdatum": "2020-02-11 16:07:00"
  }
}