{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellation 2019/20:267 om tillståndsplikt för jägares och sportskyttars vapenmagasin",
    "underrubrik": "",
    "kammaraktivitet": "interpellationsdebatt",
    "anforande_id": "1d1478f2-6168-ea11-912e-901b0eac4c78",
    "anforande_nummer": "56",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag tycker att det är anmärkningsvärt att moderata riksdagsledamöter ägnar så mycket debattid åt att undervärdera Polismyndigheten och så flagrant säga att de inte talar sanning om hur beslagsreglerna fungerar i Sverige. De flesta magasin de hittar i de här miljöerna är magasin till exempelvis pistoler som är helt lagliga i Sverige i dag och det inte finns någon reglering kring, och de måste alltid göra en bedömning av om magasinen kommer till brottslig användning. Det där har kriminella lärt sig. De vet hur de ska göra för att undgå detta.</p><p>Polisen vill ha en ny lagstiftning som gör att när de kommer på en 17åring med ett vapenmagasin ska den personen i värsta fall kunna hamna i fängelse med en straffskala som börjar gälla redan i sommar. Det är det ni motarbetar.</p><p>Jag vill svara på frågan igen. Jag ser inte landets jägare och sportskyttar som någon form av vapenlobby. Men jag ser i sociala medier hur folk konsekvent sprider en del missuppfattningar och illvilliga tolkningar av den här lagstiftningen. I många frågor kan man diskutera vad som är rätt och fel i politiken, men när det gäller lagstiftning och hur den är utformad finns det <em>en</em> tolkning av hur lag kan utformas och vad som är rätt och fel - inte på gränsen utan vad som är rätt och fel.</p><p>När vi nu säger att en jägare inte behöver ansöka om tillstånd vare sig för samma ändamål som tillståndet avser eller för samma ändamål som rätten att inneha vapnet innebär det att en jägare har rätt att använda sitt jaktvapen både till övning och till tävling på i princip samma sätt som gäller för ammunition, vilket de flesta jägare i Sverige tycker är bra.</p><p>Nu måste vi göra en avvägning i politiken. Det är det som är det svåra. Man måste vara pragmatisk och fundera på vad som är de stora problemen i samhället just nu. Som socialdemokratisk inrikesminister väljer jag att peka på de skjutningar och sprängningar och det våld som gängkriminella faktiskt plågar Sverige med.</p><p>Om Polismyndigheten kommer in med två skrivelser till regeringen och säger att det skulle vara ett verktyg för dem för att kunna sätta en del av de kriminella i fängelse samtidigt som vi har ett system som inte fokuserar på att man som jägare behöver söka tillstånd för de här vapenmagasinen väger det som polisen säger tyngre just nu. Jag tror att många jägare också känner att vi måste få stopp på skjutningarna. De som ligger bakom dem är inte ansvarstagande. De kommer aldrig att ansöka om en vapenlicens, och det är inte heller poängen med det här. Poängen är precis det motsatta: Just för att de <em>inte</em> är laglydiga sportskyttar eller jägare ska de kunna sitta i fängelse redan från i sommar.</p><p> STYLEREF Kantrubrik \\* MERGEFORMAT Svar på interpellationer</p><p>Jag hoppas att den diskussion vi har i justitieutskottet kommer att leda fram till att vi reder ut hur hela lagstiftningen ser ut - inte bara gällande detta utan också gällande vapenlagen och vapenförordningen.</p><p>Nu låter det som att Moderaterna inte vill ha någon reglering alls av det här, men jag har läst i tidningen att ni kan tänka er en reglering av det här. Det är jättespännande! Jag är konstruktiv och vill komma framåt. Finns det förslag som liknar varandra och kan komma att innebära förändring framför allt för de kriminella gängen och brottslingar som i dag kan ha vapenmagasin ska vi se till att åstadkomma det så snabbt som möjligt, gärna redan till sommaren.</p>",
    "intressent_id": "014744660015",
    "rel_dok_id": "H710267",
    "replik": "N",
    "systemdatum": "2020-03-17 16:14:37"
  }
}