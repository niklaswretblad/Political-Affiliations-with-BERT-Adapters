{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2020/21:866, 871, 872 och 873 om veteranbilar som blir klassade som miljöfarligt avfall",
    "underrubrik": "",
    "kammaraktivitet": "interpellationsdebatt",
    "anforande_id": "60a850f7-7b40-ec11-9164-0090facf175a",
    "anforande_nummer": "16",
    "talare": "Lars Beckman (M)",
    "parti": "M",
    "anforandetext": "<p>Fru talman! Låt mig först vara tydlig. Till skillnad från ministern anser jag inte att bilentustiaster är kriminella. Jag tycker att de gör ett fantastiskt arbete, och jag tycker att de ska vara stolta över det hantverksarbete som de gör. Jag tror att det finns väldigt få personer som importerar bilar från USA och som är kriminella. Jag tycker att det är ett olyckligt uttalande.</p><p>Fru talman! Den här debatten har varit tydlig. Ministern och regeringen har inte agerat i den här frågan. Ministern hänvisar själv till att det är Naturvårdsverket som har gjort en översyn, det vill säga regeringen har inte gjort någonting.</p><p>Den informella myndighetsstyrning som har skett de sista sju åren i Sverige och som har gett uttryck för att man ska förakta bilister och känna bilhat tror jag är väldigt olycklig, och jag tror att den har påverkat hur myndigheterna agerar. Det har under många år fungerat med den amerikanska bilimporten. Det är därför vi har en cruisingrörelse i Sverige, fru talman. Vi har Classic Car Week i Rättvik och många motorträffar i Gävleborg för att det har fungerat i alla år. Men någonting har hänt inom de svenska myndigheterna under de sista åren. Man får för sig att amerikansk bilimport skulle vara skrot och avfall.</p><p> STYLEREF Kantrubrik \\* MERGEFORMAT Svar på interpellationer</p><p>Det här kommer inte i ett vakuum, fru talman. Det här kommer i en kontext. Och det måste få ett stopp. Vi ska vara stolta över vår cruisingrörelse. Vi ska vara stolta över våra näringsidkare som gör ett fantastiskt arbete med att bevara det svenska rullande kulturarvet.</p><p>Jag skulle vilja rikta ett varmt tack till alla entusiaster i Sverige som bevarar det svenska kulturarvet med amerikansk cruising.</p>",
    "intressent_id": "0588282566419",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:12"
  }
}