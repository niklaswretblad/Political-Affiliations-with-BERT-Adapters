{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "2fe5fe42-382c-ec11-915b-901b0eac4c78",
    "anforande_nummer": "88",
    "talare": "Martin Ådahl (C)",
    "parti": "C",
    "anforandetext": "<p>Fru talman! Ibland här i kammaren begär man replik för att man inte håller med om det som sägs i ett anförande, men ibland begär man replik för att man håller med - för att det faktiskt är sådant som man själv tycker.</p><p>Bland många bra saker av Kristdemokraterna tog Jakob Forssmed här upp en vision som jag faktiskt ibland har saknat i debatterna, nämligen att man fullt ut värnar det svenska biståndet. Det kan jag verkligen förstå att man gör i det läge vi just nu har internationellt efter covid, med akut fattigdom, krig och många som lever i extrem nöd på olika platser. </p><p>Tidigare i den här budgetdebatten har vi dock hört från ett parti som vill använda biståndet som en bankomat för att finansiera alla möjliga satsningar. Man vill ta från de allra mest utsatta i världen, och man ställer det mot allt det vi behöver göra i vårt eget land - som att vi skulle överge allt det vi har stått för under alla år, nämligen att bistå de allra mest utsatta av våra medmänniskor där ute i världen. Den uppenbara frågan, fru talman, är: Är detta någonting som Kristdemokraterna och Jakob Forssmed ställer upp på? Det handlar bland annat om att finansiera en pensionsreform, eller hur Sverigedemokraterna nu hade tänkt sig det hela. </p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}