{
  "anforande": {
    "dok_hangar_id": "5080328",
    "dok_id": "H80963",
    "dok_titel": "Protokoll 2020/21:63 Onsdagen den 13 januari",
    "dok_rm": "2020/21",
    "dok_nummer": "63",
    "dok_datum": "2021-01-13 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "3632e588-b57d-eb11-914b-901b0eac4c70",
    "anforande_nummer": "65",
    "talare": "Johan Pehrson (L)",
    "parti": "L",
    "anforandetext": "<p>Herr talman! Det här sista blev lite Alice i Underlandet.</p><p>Jag tänkte först prata om polariseringen. Det är viktigt att vi motverkar den och att vi löser riktiga problem, för det som föder extremism på alla sätt är att människor känner att ingenting händer med grundläggande samhällsproblem.</p><p>Men, herr talman, Vänsterpartiet och Sverigedemokraterna har gjort upp tillsammans mängder av gånger. De samarbetar i finansutskottet för att komma fram med egna budgetar, inte minst till Sveriges regioner och kommuner med det offentliga. Ni har ju ett samarbete. Nu låter det som att ni inte gör någonting tillsammans, men Vänsterpartiet och Sverigedemokraterna samarbetar de facto i parlamentet i dag.</p><p>Min fråga till Jimmie Åkesson rör dock detta med att vi ska lösa problem. Sverige behöver efter krisen satsa på digitalisering. Vi måste fokusera på jobben. Vi måste ha en integrationssatsning av aldrig tidigare skådat slag. Då måste man vara smart med skattepengarna genom att sänka skatter för företag och sänka skatten på jobb.</p><p>Men Jimmie Åkesson vill att det ska regna pengar. Vi hörde här förut att 82 miljarder ska hällas ut till alla människor, oavsett inkomst. Är det smart att använda pengarna på det sättet?</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2021-03-05 14:20:49"
  }
}