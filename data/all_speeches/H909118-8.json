{
  "anforande": {
    "dok_hangar_id": "5133922",
    "dok_id": "H909118",
    "dok_titel": "Protokoll 2021/22:118 Fredagen den 20 maj",
    "dok_rm": "2021/22",
    "dok_nummer": "118",
    "dok_datum": "2022-05-20 00:00:00",
    "avsnittsrubrik": "Svar på interpellation 2021/22:485 om behovet av fler småhus",
    "underrubrik": "",
    "kammaraktivitet": "interpellationsdebatt",
    "anforande_id": "e48f3a07-bc39-ed11-9178-901b0e9b71a8",
    "anforande_nummer": "8",
    "talare": "Statsrådet Johan Danielsson (S)",
    "parti": "S",
    "anforandetext": "<p></p><p>Herr talman! Mikael Eskilandersson har frågat mig hur jag avser att agera för att möta de återkommande och de nu nya siffror som understryker behovet av fler småhus.</p><p>Regeringen anser att det är viktigt att utbudet av bostäder motsvarar den efterfrågan och de behov som finns på bostadsmarknaden. Enligt Boverket har ett lågt utbud av småhus under pandemin tillsammans med en hög omsättning lett till kraftiga prisökningar. Det är därför glädjande att SCB:s senaste siffor visar att det påbörjades cirka 12 750 bostäder i småhus under 2021, vilket är 17 procent fler än under 2020.</p><p>Sverige ska ha en långsiktig bostadspolitik för alla, och regeringen ser ett behov av att löpande kunna följa hur behoven på bostadsmarknaden utvecklas. Regeringen har därför överlämnat propositionen <em>Ett bättre underlag för åtgärder på bostadsmarknaden</em> till riksdagen. I propositionen föreslås att det ska bli tydligare att kommunerna ska behandla de bostadsbehov som inte tillgodoses på bostadsmarknaden när de planerar för bostadsförsörjningen. Enligt förslaget ska analysen som ligger till grund för uppgifterna i kommunernas riktlinjer för bostadsförsörjningen genomföras med stöd av underlag som Boverket förser kommunen med.</p><p>Vad gäller efterfrågan förväntas kommunerna känna till hur den lokala bostadsmarknaden fungerar. Kommunerna ska ha kunskap om utbudet av bostäder i olika prisklasser och hyresnivåer i kommunen, hur efterfrågan ser ut i olika områden, liksom viljan att bygga nya bostäder för uthyrning eller försäljning.</p><p>Regeringen har under mandatperioden arbetat på flera fronter för att skapa bättre förutsättningar för bostadsbyggandet. Bland annat har regeringen lämnat en proposition till riksdagen om privat initiativrätt som syftar till att möjliggöra en snabbare detaljplaneprocess. Riksdagen har antagit förslaget, och ändringarna trädde i kraft den 1 augusti 2021.</p><p>Regeringen har även uppdragit åt flera myndigheter att göra en översyn av sina anspråk på områden av riksintresse. Denna översyn syftar till en kraftig minskning av såväl antalet riksintresseanspråk som den samlade areella utbredningen av dessa områden.</p><p>Regeringen har också nyligen överlämnat propositionen <em>Certifierade byggprojekteringsföretag </em><em>-</em><em> en mer förutsägbar byggprocess</em> till riksdagen. Förslagen innebär att det införs en ny aktör i lagen - certifierat byggprojekteringsföretag - som ska kunna användas för att öka förutsägbarheten och effektiviteten i byggprocessen. Bostadsbyggandet kan gynnas av att repeterbara processer underlättas. Lagändringarna föreslås träda i kraft den 1 augusti i år.</p>",
    "intressent_id": "0613648926029",
    "rel_dok_id": "H910485",
    "replik": "N",
    "systemdatum": "2022-09-21 16:45:53"
  }
}