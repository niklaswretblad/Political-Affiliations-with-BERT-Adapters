{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:16 om situationen för mänskliga rättigheter i Iran",
    "underrubrik": "",
    "kammaraktivitet": "interpellationsdebatt",
    "anforande_id": "9beaa894-f151-ec11-915f-901b0eac4c70",
    "anforande_nummer": "74",
    "talare": "Utrikesministern Ann Linde (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Utrikesdepartementet gör regelbundna rapporter om mänskliga rättigheter, demokrati och rättsstatens principer i Iran. I den senaste rapporten lyfts just de allvarliga bristerna som finns fram. Det gäller bland annat den utsatta situationen för och diskrimineringen av kurder och personer som tillhör andra religiösa och etniska minoriteter som till exempel bahaier och yazidier.</p><p>Kurdiska aktivister har under de senaste åren gripits. De har fängslats och till och med avrättats för brott mot rikets säkerhet. Ett antal kurdiska organisationer är också förbjudna i Iran.</p><p>Hur Sveriges regering engagerar sig för situationen i den kurdiska regionen i Irak beskrev jag senast i mitt svar på den interpellation som Amineh Kakabaveh hade förra året, 471, om mänskliga rättigheter i Kurdistan.</p><p>Sverige har ett brett engagemang för främjande av demokratisk utveckling och respekt för mänskliga rättigheter i Irak, inklusive i den kurdiska regionen. Det är något som vi också framhåller på en mängd olika sätt. Det gör vi bilateralt och inom EU, och vi har dialog med företrädare för provinsregeringen i Erbil.</p><p>Jag ser med oro på den nu aktuella utvecklingen där det blir ett allt hårdare politiskt klimat mot oppositionella röster i irakiska Kurdistan. Vi framhåller regelbundet både själva och genom EU och i bilaterala samtal med turkiska företrädare det allvar med vilket vi ser på Turkiets militära aktivitet i sitt närområde, inklusive i norra Irak.</p><p>Turkiets militära insatser i norra Irak påverkar de civilas säkerhet men också stabiliteten i regionen. Vi kommer att fortsätta att betona vikten av en deeskalering av våldet i regionen och att det ska vara full respekt för folkrätten. Det handlar också om Iraks suveränitet.</p><p>Vi gör det också bilateralt i direkta samtal, och vi använder de multilaterala arenorna FN och EU. Vi för fram tydliga budskap om internationell humanitär rätt, mänskliga rättigheter och skydd av civila.</p><p>Regeringen och jag känner väl till vad som pågår i Iran och i regionen. Vi är väldigt tydliga i de här frågorna och i vår dialog med iranska företrädare. Vår position kan knappast vara tydligare.</p>",
    "intressent_id": "0992800527915",
    "rel_dok_id": "H91016",
    "replik": "N",
    "systemdatum": "2021-11-30 16:24:57"
  }
}