{
  "anforande": {
    "dok_hangar_id": "5060580",
    "dok_id": "H709113",
    "dok_titel": "Protokoll 2019/20:113 Tisdagen den 28 april",
    "dok_rm": "2019/20",
    "dok_nummer": "113",
    "dok_datum": "2020-04-28 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "61ce0c5d-07a4-ea11-9138-901b0e9b71a0",
    "anforande_nummer": "2",
    "talare": "Jessika Roswall (M)",
    "parti": "M",
    "anforandetext": "<p>Fru talman! Tack, statsministern, för återrapporten!</p><p>Vi är ju fortfarande mitt uppe i pandemin och kan bara skönja vad krisen kommer att få för effekter. I första hand handlar det fortfarande om att stoppa spridningen såklart.</p><p>Tyvärr har vi sett i den här krisen att många länder inte har reagerat så sunt som vi tycker att de borde göra. Tio länder inom EU har fortfarande handelshinder, och det är helt oacceptabelt. Vi har också sett en oroande utveckling i flera länder. Jag tänker på Ungern och Polen, som inte respekterar våra grundläggande värderingar.</p><p>Det var inte för inte som jag, ordföranden i EU-nämnden, Åsa Westlund, och även förste vice ordföranden, Annika Qarlsson, på det öppna sammanträdet förra veckan använde ord som provocerande och direkt stötande. Jag förstår att det här mötet i Europeiska rådet till stor del handlade om ekonomiska frågor. Men vi får inte glömma att reagera och agera mot handelshinder och mot de länder som tar tillfället i akt att inte respektera rättsstatens principer. </p><p>Med detta sagt låter det ändå som att det här mötet förflöt ganska lugnt. Men låt oss vara ärliga med att de nästkommande mötena kanske inte kommer att vara lika lugna. Mycket av det som rapporterades var kring återhämtningsfonden. Rätt hanterad hoppas jag verkligen att den kommer att ge effekt, men man kan ju vara orolig över att det inte blir så.</p><p>EU är viktigt för svensk ekonomi. Vi är beroende av EU och att det fungerar, och det är bra att vi har en gemensam plan. Men vi måste också påminna om att Sverige har sparat i ladorna för att klara sådana här kriser, och det har inte alla andra gjort.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Nu sa statsministern att det handlade om att ta ytterligare vägledning när han lyssnade runt på vad de andra statscheferna sa. Men jag undrar vad bedömningen är från Sverige. Kommer återhämtningsfonden att gynna också Sverige eller kommer den att vara dålig? Sedan talas det väldigt mycket om hur stor den är och hur mycket pengar det handlar om, men vad är Sveriges linje när det gäller vad den kommer att innehålla?</p>",
    "intressent_id": "0718034011110",
    "rel_dok_id": "",
    "replik": "N",
    "systemdatum": "2020-06-01 14:57:16"
  }
}