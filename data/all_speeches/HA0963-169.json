{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9f77235a-6cad-ed11-917f-901b0eac4c70",
    "anforande_nummer": "169",
    "talare": "Olle Thorell (S)",
    "parti": "S",
    "anforandetext": "<p>Herr talman! Jag tackar ledamoten Weinerhall för att han lyfter upp frågan om relationen till Kina och att han gör en mer fjärran utblick än hittills i debatten när vi naturligt nog har fokuserat på Ukraina och närområdet. Det är bra.</p><p>Jag vill också påpeka att även om en debatt alltid innehåller konflikt och oenighet är vi överens om en del saker i vårt utskott. Under till exempel förra mandatperioden tog vi tillsammans fram en Kinastrategi. Vi jobbade hårt och länge så att vi kunde enas om texten. Det finns inga reservationer, och vi talar med en röst som land gentemot Kina. Det är oerhört viktigt.</p><p>Jag vill alltså berömma ledamoten Weinerhall, men jag vill också fråga om han ser något problem med att Sverige nu driver en mer regional, provinsiell, utrikespolitik. Finns det då inte en risk att man tappar fokus på de stora globala utmaningarna, till exempel relationen med Kina?</p>",
    "intressent_id": "0879782396219",
    "rel_dok_id": "",
    "replik": "Y",
    "systemdatum": "2023-02-15 21:07:53"
  }
}