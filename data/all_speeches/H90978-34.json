{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Frågestund",
    "underrubrik": "Sjukvårdens beredskap för ukrainska flyktingar",
    "kammaraktivitet": "frågestund",
    "anforande_id": "8d649a50-80d0-ec11-9170-0090facf175a",
    "anforande_nummer": "34",
    "talare": "Anders W Jonsson (C)",
    "parti": "C",
    "anforandetext": "<p>Fru talman! Min fråga går till statsrådet Hallengren.</p><p>Coronakommissionen har ju nyligen kommit med sitt betänkande, där man berättigat kritiserar regeringen för att inte fullt ut ha tagit ledarskap och framför allt för att ha låtit andra hålla i taktpinnen. Vi står nu inför en ny kris som kommer att påverka Sverige på många olika sätt. Jag är därför angelägen om att regeringen nu förbereder sig och ser till att vi kan hantera konsekvenserna av den.</p><p> STYLEREF Kantrubrik \\* MERGEFORMAT Frågestund</p><p>Vi ser nu utifrån det EU-beslut som är fattat att vi kommer att ta emot ett stort antal flyktingar i Sverige - och det ska vi göra, för Sverige är långt ifrån fullt. I det läget kommer det att ställas stora krav på den svenska sjukvården när människor kommer från Ukraina och hit, inte minst beroende på att många av dem till exempel inte har covid-19-vaccinerats. Det finns också andra stora sjukvårdsbehov.</p><p>Min fråga till statsrådet är: Har regeringen vidtagit åtgärder för att se till att den svenska sjukvården nu rustar sig för att ta emot alla dem som flyr för sina liv?</p>",
    "intressent_id": "0229760896014",
    "rel_dok_id": "H9C120220303fs",
    "replik": "N",
    "systemdatum": "2022-05-10 18:43:57"
  }
}