{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "018fdfdc-bf39-ed11-9178-901b0e9b71a8",
    "anforande_nummer": "101",
    "talare": "Annika Qarlsson (C)",
    "parti": "C",
    "anforandetext": "<p>Fru ålderspresident! Tack, statsministern, för svaret!</p><p>Min följdfråga gäller ett helt annat område. Jag tog inte upp det på EUnämnden inför mötet, men jag vet att det finns diskussioner och delar där man tittar på hur man ska följa upp det sexuella våldet.</p><p>En av de mer hemska metoder som man använder i krig är sexuellt våld, med våldtäkter och övergrepp på olika sätt. Detta drabbar såklart kvinnorna. Det drabbar även män. Det drabbar också familjer och en hel samhällsstruktur, som får svårt att hämta sig efter detta. Hus kan byggas upp och vägar byggas om, men när en värderingsstruktur bryter samman på det sätt som sker med det sexuella våldet får det konsekvenser på mycket längre sikt.</p><p>Jag skulle vilja höra statsministern beskriva var på agendan denna fråga finns. På vilket sätt jobbar man redan nu för att samla in vittnesmål och bevis? Hur kan man koordinera arbetet för att straffa dem som begår dessa övergrepp?</p>",
    "intressent_id": "0962841101917",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}