{
  "anforande": {
    "dok_hangar_id": "5057470",
    "dok_id": "H70984",
    "dok_titel": "Protokoll 2019/20:84 Tisdagen den 10 mars",
    "dok_rm": "2019/20",
    "dok_nummer": "84",
    "dok_datum": "2020-03-10 00:00:00",
    "avsnittsrubrik": "Svar på interpellation 2019/20:338 om villkorat bistånd till fler länder",
    "underrubrik": "",
    "kammaraktivitet": "interpellationsdebatt",
    "anforande_id": "6a703b26-ab84-ea11-9134-0090facf175a",
    "anforande_nummer": "38",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! Israel har ingen högerregim. Israel är en demokrati och har en folkvald regering.</p><p>När det gäller den israelisk-palestinska konflikten trodde jag inte att det skulle behöva sägas, men jag säger det ändå: Det är självklart att vi ska hjälpa och stödja det palestinska folket. Det handlar om människor som har plågats och farit illa under oerhört lång tid på grund av politiskt vanstyre, maktmissbruk, korruption och allting annat. Det är vi överens om, Peter Eriksson.</p><p>Det vi inte är överens om är detta med vikten av att ställa krav och vidta åtgärder i utvecklingspolitiken. I stället för tydlighet när det gäller demokratikraven och respekten för mänskliga rättigheter ser vi att det är inkonsekvens som präglar biståndspolitiken. Fallet Tanzania är inte regel; det är ett undantag. År efter år har auktoritära regimer kunnat förtrycka sin befolkning, fängsla oppositionella och begränsa yttrandefriheten med bibehållet svenskt bistånd.</p><p>Fru talman! Kristdemokraterna kommer inte att medverka till detta. För de utsattas skull, men även för biståndsviljan och tilltron till svensk biståndspolitik, är det nödvändigt att reagera och agera mot de regimer som undergräver demokrati och människovärde. Att inte agera, Peter Eriksson, är att ta på sig ett stort ansvar, framför allt i en tid när allt fler ifrågasätter enprocentsmålet och ett generöst svenskt bistånd.</p><p> STYLEREF Kantrubrik \\* MERGEFORMAT Svar på interpellationer</p><p>Tack för debatten!</p>",
    "intressent_id": "0201207390210",
    "rel_dok_id": "H710338",
    "replik": "N",
    "systemdatum": "2020-04-22 17:09:13"
  }
}