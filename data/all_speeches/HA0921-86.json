{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "a087c5b8-3e76-ed11-917b-901b0eac4c70",
    "anforande_nummer": "86",
    "talare": "Energi- och näringsministern Ebba Busch (KD)",
    "parti": "KD",
    "anforandetext": "<p>Fru talman! Det här handlar om teknikneutralitet. Vi ska inte dopa sönder ett kraftslag till förmån för ett annat, utan det viktiga är att vi får ned utsläppen och att kraftslagen är fossilfria. Därför kommer vi inte att gå in med ensidiga subventioner till ett enskilt kraftslag. Det är inte på det sättet vi ser till att det blir tillräckligt kostnadseffektivt och håller för en riktig grön omställning framåt. </p><p>Det vi kan göra är till exempel att kroka arm med Frankrike, som har hittat sätt att korta sina tillståndsprocesser för kärnkraft och framför allt också för vindkraft. I detta inspireras vi gärna av andra länder och tar oss an det som den tidigare rödgröna regeringen inte gjorde för att öka takten för nya kraftslag. Vi välkomnar samtliga kraftslag, oavsett hur många gånger Per Bolund nämner ordet \"kärnkraft\" i sina repliker.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2022-12-07 15:52:38"
  }
}