{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "Landsbygdspolitik",
    "underrubrik": "",
    "kammaraktivitet": "ärendedebatt",
    "anforande_id": "1cf00849-1986-ea11-9132-901b0eac4c78",
    "anforande_nummer": "31",
    "talare": "Magnus Oscarsson (KD)",
    "parti": "KD",
    "anforandetext": "<p>Fru talman! I sitt anförande talade ledamoten om att vi behöver ha ett levande lantbruk och fler mjölkbönder. Men med facit i hand ser vi att det är precis tvärtom. Det slutar fem mjölkbönder varje vecka.</p><p>I livsmedelsstrategin står det att lönsamheten ska öka. När jag talar med bönder - vilket jag vet att också ledamoten är ute och gör - hör jag hela tiden ett mantra som jag känner att man inte bara säger utan också menar: Lönsamheten måste öka. Lönsamheten för jordbruket måste öka.</p><p>Jag tycker att det är intressant att höra ledamoten säga att det kanske inte har gått så fort som ledamoten verkar vilja. Det tycker jag är sunt, för med facit i hand kan man inte vara nöjd när man ser att vi är det enda land i Europa där mängden invägd mjölk minskar och antalet mjölkbönder minskar med fem varje vecka.</p><p>Vi har en miljöbalk som jobbar emot jordbruket. Sverige är mig veterligen det enda land där man klassar jordbruk som miljöfarlig verksamhet. Är detta något som du, Maria Gardfjell, kommer att jobba för att ta bort? Det som står i miljöbalken kan ju inte vara rätt. Det kan inte vara rätt att bönder som till exempel går till mjölkgropen tänker att det är farlig verksamhet. Tänker ledamoten förändra det?</p>",
    "intressent_id": "0792733370419",
    "rel_dok_id": "H701MJU8",
    "replik": "Y",
    "systemdatum": "2020-04-24 12:50:04"
  }
}