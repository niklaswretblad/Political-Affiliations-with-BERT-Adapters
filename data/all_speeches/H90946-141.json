{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Migration",
    "underrubrik": "",
    "kammaraktivitet": "ärendedebatt",
    "anforande_id": "0416cb82-f493-ec11-916c-901b0e9b71a0",
    "anforande_nummer": "141",
    "talare": "Axel Hallberg (MP)",
    "parti": "MP",
    "anforandetext": "<p>Fru talman! I integrationspolitiken finns otroligt många viktiga delar. Arbete är en viktig del, men de andra delarna får inte glömmas bort. Det handlar om utbildning och att vi ska ha ett jämlikt skolsystem. Det handlar om bostadspolitiken och att vi ska bygga billiga hyresrätter. Men det handlar också om fritidsaktiviteter, kultur och sammanhållning. Det är inte lätt att integreras i samhället eller att få och ta ett första jobb om man lever i en otroligt utsatt situation och inte heller upplever att man blir insläppt i det svenska samhället. Det finns många delar i migrationspolitiken som är viktiga. Vi ska inte göra det enklare än det är.</p><p>Arbetskraftsinvandringen är också viktig för Sverige och för många människor. Vi vill inte försvåra för människor att komma till Sverige och arbeta. Och vi tror inte på olika kvoter eller på att det är staten som bäst avgör arbetsgivarnas behov av arbetskraft. Det gör arbetsgivarna. Det är grunden i vår politik för arbetskraftsinvandring.</p>",
    "intressent_id": "0556755096938",
    "rel_dok_id": "H901SfU4",
    "replik": "Y",
    "systemdatum": "2022-02-22 16:32:17"
  }
}