{
  "anforande": {
    "dok_hangar_id": "5066845",
    "dok_id": "H8096",
    "dok_titel": "Protokoll 2020/21:6 Fredagen den 11 september",
    "dok_rm": "2020/21",
    "dok_nummer": "6",
    "dok_datum": "2020-09-11 00:00:00",
    "avsnittsrubrik": "Svar på interpellation 2019/20:431 om artskyddsförordningen och klimatomställningen",
    "underrubrik": "",
    "kammaraktivitet": "interpellationsdebatt",
    "anforande_id": "e366f22b-ac04-eb11-9146-901b0e9b71a8",
    "anforande_nummer": "4",
    "talare": "Lars Thomsson (C)",
    "parti": "C",
    "anforandetext": "<p>Fru talman! Tack, statsrådet, för svar och förtydligande!</p><p>Nej, det handlar verkligen inte bara om artskydd och tolkning kring örnar på Gotland i vår utbyggnadsförfrågan, men det är det helt dominerande faktumet. Att man sedan inte har elkabeln klar är ett annat pinsamt faktum å regeringens vägnar.</p><p>Jag zoomar ut bilden till att gälla Sverige. Jag tog Gotland som ett exempel, men det här är ju ett Sverigefenomen. Det är därför som det är så avgörande tungt. Det finns tre saker som tungt bromsar vindkraftsutbyggnaden i dag: Försvarets jättestora utbredning, ett lokalt veto och artskyddet. Samtliga tre ligger på regeringens bord att hantera.</p><p> STYLEREF Kantrubrik \\* MERGEFORMAT Svar på interpellationer</p><p>Vi har nu byggt otroligt mycket vindkraft. Vi har 20 terawattimmar i produktion och är på väg mot 45 terawattimmar om tre år. Men efter det är tillstånden i praktiken slut. Därmed behöver vi ansöka om nytt tillstånd, och då måste man åtgärda artskyddsförordningen. Den har ju den största bromseffekten efter veto och militära hänsyn.</p><p>Det här gäller inte bara örnar. Det finns ju domar kring berguv, vråk, glada, fiskgjuse, dalripa, alfågel, nattskärra, måsfåglar, orre och tjäder när det gäller artskyddet. Det är några domar som har stoppat miljardinvesteringar i vindkraft därför att det har handlat om tjäderns spelplatser, samtidigt som vi har jakträtt på 20 000 tjädrar. Det är ju helt absurt att det kan bli så.</p><p>Andra vindparker har stoppats på grund av örn, inte för att det finns örn och örnbon i området och inte ens för att det finns överflygande örn. Det handlar bara om risken för ett kommande bo och en kommande habitatform. Rättsprövningen blir ju absurd när den inte får någon praktisk tillämpning.</p><p>Grundproblemet är att ingen dom tar hänsyn till bevarandestatus och därmed inte tillämpar fridlysningsbestämmelser. Det är precis det som det handlar om. Jag påstår att ministern i sitt svar inte talar om det som är rättsläget.</p><p>Den prövning av Vänersborgsfallet som görs i EU-domstolen är ett bevis på att det inte finns någon rättspraxis på populationsnivå. Frågan har därför skickats vidare till EU om hur vi ska se på det här. Jag ser fram emot en bedömning.</p><p>Vi vet allihop att vi kommer att behöva väldigt många klimatinsatser. Jag saknar verkligen mod från regeringen och Miljöpartiet att prioritera klimat före lokal påverkan på biologisk mångfald, för det fungerar inte med konstlade konflikter.</p><p>Ledande fågelforskare i Sverige säger i dag rätt unisont att ingen fågelart i Sverige är hotad av vindkraft, inte en enda på populationsnivå. Därför är det inte styrande. Ändock bromsar det enormt mycket av vår utveckling av vindkraften.</p><p>Vi vet också av de utredningar som finns att det dör ungefär 17,5 miljarder fåglar per år. 50 000 av dem dör av vindkraften. Det är alltså helt marginellt. Ändå är det vindkraften som blir bromsad i sammanhanget.</p><p>Frågan kvarstår: Vågar ministern prioritera om och sätta klimatet först? Det är ju precis det vi behöver just nu.</p>",
    "intressent_id": "0853831481615",
    "rel_dok_id": "H8C120200911ip",
    "replik": "N",
    "systemdatum": "2020-10-02 14:38:52"
  }
}