{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "Europarådet",
    "underrubrik": "",
    "kammaraktivitet": "ärendedebatt",
    "anforande_id": "94b49bf3-f0b6-ea11-9135-901b0eac4c70",
    "anforande_nummer": "85",
    "talare": "Carina Ohlsson (S)",
    "parti": "S",
    "anforandetext": "<p>Fru talman! Precis som Kerstin Lundgren sa har jag varit i utrikesutskottet, och vi har också fört diskussioner i Europarådet, både inom och mellan partigrupper. Det är väldigt svårt att tvärsäkert säga hur man ska göra. Vi bär med oss mandatet, så det är inte så att utrikesutskottet ska säga till delegationen vad vi ska göra. Naturligtvis träffas vi i partigrupper där.</p><p> STYLEREF Kantrubrik \\* MERGEFORMAT Europarådet</p><p>Jag har stor respekt för det som Kerstin Lundgren framför, eftersom hon också har varit i Europarådet i många år. Jag har respekt för hennes synpunkter och åsikter och tycker att det i denna fråga har varit oerhört svårt att väga in de olika aspekterna.</p><p>Som jag tidigare har sagt ser vi inte de förbättringar man naturligtvis hade önskat när det gäller utvecklingen på MR-området i Ryssland. Aggressionen mot Ukraina och den illegala annekteringen av Krim kvarstår, liksom konflikten mellan Ryssland och Georgien.</p><p>Från svenskt och alla andra håll där man står upp för mänskliga rättigheter och rättsstatens principer ska vi fortsätta att vara kritiska och diskutera hur denna fråga ska hanteras om man inte ser någon framgång eller några förändringar. Jag tar alltså till mig det som Kerstin Lundgren framför. Vi måste fortsätta att vara starkt kritiska från Europarådets sida när det handlar om Rysslands illegala annektering av Krim.</p><p>Vi för också diskussioner och dialog med andra organisationer i Ryssland, även människorättsorganisationer, och en del av dem har framfört att det vore bra om Ryssland också var med i Europarådet.</p>",
    "intressent_id": "0859968278117",
    "rel_dok_id": "H701UU8",
    "replik": "Y",
    "systemdatum": "2020-06-25 16:34:57"
  }
}