{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Svar på interpellation 2020/21:69 om oskuldsintyg och så kallade oskuldsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "20b59d44-fb2f-eb11-914a-901b0e9b71a8",
    "anforande_nummer": "6",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Hedersnormer och hedersförtryck är inte något som man ser eller pratar om. Det är tabubelagt, och det är svårt för många att berätta om det. När man kommer till hälso- och sjukvården är det sekretess, och därför vågar man berätta. Jag har själv varit i kontakt med några tjejer, och jag vet att vi från kvinnorörelsen aldrig kommer att rekommendera en tjej att ha ett så kallat intyg för oskuld om det finns krav på att hon ska det.</p><p>Många tvingas, och det är inte bara småflickor utan också äldre kvinnor. Detta är inte något som man hittar på. Varken Sveriges Radio, TV4:s <em>Kalla fakta</em> och andra medier, kvinnoorganisationer eller jag har någon anledning att hävda något som inte finns. Detta krav finns och är omfattande i många delar av världen. Till och med i Frankrike kommer man med lagförslag om detta då det finns omfattande samfund som utfärdar eller rekommenderar.</p><p>Jag menar att detta är ytterst allvarligt. Vi måste se till att Socialstyrelsen, IVO, hälso- och sjukvården och alla ungdomsmottagningar får riktlinjer och information om att detta är olagligt och att de ska hjälpa flickorna. I Sverige måste detta bort. Vi måste bekämpa myten om kvinnors oskuld. Det handlar om värderingar.</p>",
    "intressent_id": "0545353563812",
    "rel_dok_id": "H81069",
    "replik": "N",
    "systemdatum": "2020-11-26 16:23:38"
  }
}