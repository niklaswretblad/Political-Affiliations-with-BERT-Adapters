{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Polisfrågor",
    "underrubrik": null,
    "kammaraktivitet": "ärendedebatt",
    "anforande_id": "82b9fe4e-c977-e911-911b-901b0eac4c78",
    "anforande_nummer": "5",
    "talare": "Josefin Malmqvist (M)",
    "parti": "M",
    "anforandetext": "<p>Fru talman! Vi är nu inne på vårt femte år med Stefan Löfven som statsminister i Sverige. Då kan man fundera: Hur har det gått?</p><p>Poliserna har blivit färre. Det finns knappt några poliser på landsbygden i dag. Sexualbrotten har tredubblats sedan 2014, och förra året hade vi nästan en skjutning varje dag.</p><p>I det läget väljer vår regering att skära ned polisbudgeten med en kvarts miljard kronor. Hur kan regeringen vara så ansvarslös? Jag förstår inte hur man kan se medborgarna i ögonen.</p><p></p><p>I ett land där otryggheten börjar bli kännbar för alla är det provocerande att skära i polisens budget och samtidigt öka resurserna till Arbetsförmedlingen, för att nämna ett exempel.</p><p>Inte minst ökningen av sexualbrotten - och att utredningarna av sexualbrott bortprioriteras av en hårt belastad polis som i stället lägger resurser på mordutredningar - ställer krav på omedelbara insatser. Det är därför glädjande att riksdagen i dag väntas tillkännage för regeringen behovet av att återinrätta specialenheter inom polisen för att öka lagföringen av exempelvis sexualbrott och narkotikabrott. Vi har sett att specialistkompetens effektivt kan bidra till att bekämpa och utreda dessa typer av brottslighet.</p><p>Dagens beslut väntas också innebära ännu ett tillkännagivande till regeringen om att begränsa antalet godkända id-handlingar, vilket vi välkomnar, och förhoppningsvis också utöka rätten till kränkningsersättning för poliser. Det vet vi är en viktig fråga.</p><p>Fru talman! Även om regeringen är senfärdig fortsätter vi här i riksdagen att sätta press, för vi vet att tryggheten behöver stärkas nu.</p><p>Vi står bakom samtliga våra reservationer, men för tids vinnande yrkar jag bifall endast till reservation nr 12.</p><p>(Applåder)</p>",
    "intressent_id": "019430605328",
    "rel_dok_id": "H601JuU10",
    "replik": "N",
    "systemdatum": "2019-05-16 12:57:37"
  }
}