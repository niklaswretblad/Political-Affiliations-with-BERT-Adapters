{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "64b9bf8e-782b-ec11-915b-901b0eac4c78",
    "anforande_nummer": "42",
    "talare": "Annie Lööf (C)",
    "parti": "C",
    "anforandetext": "<p>Herr talman! Centerpartiet har presenterat en rad förslag för att stärka skyddet för vår liberala demokrati, bland annat att stärka grundlagen och exempelvis förbättra skyddet mot diskriminering.</p><p></p><p>Sverigedemokraterna vill förändra grundlagen i en helt annan riktning. I en tung riksdagsmotion från förra året skriver man att regeringsformen ska inledas med en berättelse om att makten ska utgå från svenskarnas folk. Man vill inskränka minoriteters rätt till sin egen kultur. Man vill grundlagsfästa att prideflaggan inte ska få hissas på offentliga byggnader.</p><p>Detta är förändringar som helt följer Sverigedemokraternas kultursyn när det gäller att definiera vem som är svensk, vem som är en del av folket och vem som inte är det. Det är genom att inskränka minoriteters rättigheter i grundlagen som risken blir överhängande för att majoritetsbeslut kan förtrycka just minoriteter. Kanske är detta till och med själva idén bakom SD:s grundlagsändringar, som lades fram i en riksdagsmotion förra året. Eller kan Jimmie Åkesson förklara syftet, varför det är nödvändigt att definiera ett svenskt folk i den svenska grundlagen?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2021-10-12 18:22:35"
  }
}