{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "511ec86e-0ebd-ea11-9135-901b0eac4c70",
    "anforande_nummer": "22",
    "talare": "Socialministern Lena Hallengren (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Särskild debatt om åtgärder för att hindra smittspridning inom äldreomsorgen</p><p>Fru talman! Detta är ett arbete som redan har påbörjats. Det är inte så att inga åtgärder vidtogs före pandemin, men det är helt uppenbart att vi behöver göra så mycket mer.</p><p>Jag menar att det äldreomsorgslyft som har tagits fram och som Sveriges Kommuner och Regioner nu ska se till att sätta i sjön, där 10 000 fler inte bara får en möjlighet att få en anställning utan också en utbildning, hänger ihop med detta. Det handlar om att få en fast anställning med trygga villkor och att få möjlighet att göra sitt jobb med rätt utbildning i botten. Att vara vårdbiträde eller undersköterska och arbeta med de allra sköraste är inget enkelt arbete, utan det krävs kompetens för detta.</p><p>Resurser har tillskjutits såväl nu som under förra mandatperioden, i gott samarbete med bland andra Vänsterpartiet. Men detta är resurser som måste fortsätta att öka. Nu har kommuner och regioner så här långt fått ett tillskott på nästan 29 miljarder, och jag tror inte att det sista ordet är sagt än.</p>",
    "intressent_id": "0853395328224",
    "rel_dok_id": "",
    "replik": "Y",
    "systemdatum": "2020-07-03 11:20:48"
  }
}