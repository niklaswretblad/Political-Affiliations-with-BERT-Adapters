{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7548e5fe-ab04-eb11-9146-901b0e9b71a8",
    "anforande_nummer": "32",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag lämnade ett kort svar, eftersom det egentligen inte var någon skillnad på ett skriftligt svar på en fråga och ett interpellationssvar. Däremot finns förstås möjligheten till dialog vid en interpellationsdebatt. </p><p>Jag vill inte gå i för mycket polemik med Lars Beckman. Jag inser att det har varit en mycket svår situation, och det är en fortsatt svår situation. Även om hela tonen av pandemin på något sätt har sjunkit undan i den politiska debatten finns det naturligtvis människor som fortfarande lever med oket och oron för detta. </p><p>Jag tycker samtidigt att det kan vara rimligt att ge rätt verklighetsbeskrivning till protokollet. Regeringen och riksdagen hade samma ambi-tion. Man ska inte underskatta den hastighet med vilken vi i princip införde en ny socialförsäkringsförmån mitt under en pandemi. Det skedde mycket snabbt, och det började med att Socialstyrelsen definierade riskgrupper. Man definierade riskgrupper bland arbetsföra, för det var uppdraget. Barn i allmänhet tillhör inte några riskgrupper, men barn på individnivå kan - naturligtvis i dialog med läkare och andra - anses vara extra utsatta.</p><p>Återigen: Jag har inget nytt besked att ge till Lars Beckman eller till någon som lyssnar på debatten. Jag inser dilemmat, jag gör verkligen det, men jag vill också säga att skälet till att det någonstans gjordes en avgränsning var att man definierade det som den som har omfattande behov vilket man ser som den statliga assistansen. Den har diskuterats många gånger, och jag är medveten om att det finns brister också i den. Men jag har inget annat besked att ge till Lars Beckman eller någon annan i dagsläget.</p>",
    "intressent_id": "0853395328224",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:05"
  }
}