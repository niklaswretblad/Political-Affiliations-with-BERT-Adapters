{
  "anforande": {
    "dok_hangar_id": "5033831",
    "dok_id": "H60991",
    "dok_titel": "Protokoll 2018/19:91 Måndagen den 13 maj",
    "dok_rm": "2018/19",
    "dok_nummer": "91",
    "dok_datum": "2019-05-13 00:00:00",
    "avsnittsrubrik": "Återrapportering från Europeiska rådets möte den 9 maj",
    "underrubrik": null,
    "kammaraktivitet": null,
    "anforande_id": "fb08b677-0e86-e911-9121-901b0e9b71a0",
    "anforande_nummer": "24",
    "talare": "Bengt Eliasson (L)",
    "parti": "L",
    "anforandetext": "<p>Fru talman! Jag tackar statsministern för svaret. Jag skulle vilja lyfta fram en särskild fråga som statsministern själv har tangerat flera gånger, nämligen den sociala pelaren. Det handlar om det gemensamma arbetet med att fördjupa samarbetet, att samtala mer med varandra och att lära av varandra på ett fördjupande sätt framåt. </p><p>Man måste betona att den sociala pelaren är mer än bara arbetsmarknad, som statsministern har varit inne på. Den är mer än bara gemensamma regelverk och så vidare runt dessa delar. Det handlar faktiskt om den sociala situationen på bredden för Europas medborgare, både hur vi ser på varandras medborgare och hur staterna ser på sina egna medborgare. </p><p>Hur går dessa samtal mellan länderna? Vi vet ju att det även här finns en djup oenighet bland Europas stater om hur vi ska se på dessa otroligt viktiga frågor för att EU ska vara den fördjupande kraft som vi så gärna vill ha. </p>",
    "intressent_id": "0116759114313",
    "rel_dok_id": null,
    "replik": "N",
    "systemdatum": "2019-06-03 16:47:46"
  }
}