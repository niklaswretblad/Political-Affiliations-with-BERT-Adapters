{
  "anforande": {
    "dok_hangar_id": "5122305",
    "dok_id": "H90976",
    "dok_titel": "Protokoll 2021/22:76 Tisdagen den 1 mars",
    "dok_rm": "2021/22",
    "dok_nummer": "76",
    "dok_datum": "2022-03-01 00:00:00",
    "avsnittsrubrik": "Återrapportering från Europeiska rådets möte den 24 februari",
    "underrubrik": "",
    "kammaraktivitet": "",
    "anforande_id": "15bebadd-a8cf-ec11-9170-0090facf175a",
    "anforande_nummer": "14",
    "talare": "Ilona Szatmari Waldau (V)",
    "parti": "V",
    "anforandetext": "<p>Fru talman! Tack, statsministern, för återrapporten!</p><p>Rysslands anfallskrig mot Ukraina är ett oerhört brott som måste fördömas på alla sätt. Kraftiga åtgärder måste vidtas för att få Ryssland att lämna Ukraina.</p><p>Jag vill göra det klart för alla att vi i Vänsterpartiet står på Ukrainas sida och att vi har drivit på för stöd till Ukraina och för kraftiga sanktioner mot Ryssland. Bland annat var vi det enda parti som ansåg att Sveriges regering skulle driva på för att all rysk verksamhet skulle stängas av från Swift samt för att all handel med rysk olja och gas och ryskt uran skulle upphöra.</p><p>Vi behöver ta till alla medel vi har för att få ett stopp på det här kriget och för ett fritt Ukraina. Men vi måste också vara medvetna om att flera av åtgärderna mot Ryssland även kan drabba civilbefolkningen. Detta innebär inte att vi ska avstå; våra åtgärder måste vara så kraftfulla att Rysslands ledning känner dem inpå bara skinnet. Men det måste också innebära att vi så långt som det är möjligt ska välja sanktioner som drabbar Rysslands styrande och inte dess folk.</p><p>För Vänsterpartiet är det också självklart att asylrätten ska gälla, och vi håller inte med om statsministerns tidigare uttalande om att ansvaret för att ta emot flyktingar ligger på andra länder. Jag hoppas att statsministern nu ändrat åsikt och att flyktingar från Ukraina som befinner sig i Sverige eller tar sig hit får stanna samt att vi erbjuder asyl i den omfördelning som kommer att ske. Sveriges asylpolitik måste alltid leva upp till asylrätten.</p><p>Jag vill också fråga statsministern vilken diskussion som fördes om att all handel med rysk olja och gas ska upphöra samt hur den ryska civilbefolkningen och oppositionen ska kunna stödjas i sitt motstånd mot det pågående kriget.</p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2022-05-09 17:01:37"
  }
}