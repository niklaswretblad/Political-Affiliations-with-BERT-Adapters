{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "38fad202-ccc0-ec11-9167-901b0eac4c78",
    "anforande_nummer": "36",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Elisabeth Svantesson hävdar att ny kärnkraft inte behöver bli jättedyr. Så kanske det är. Som jag sa tidigare finns det många rapporter där man hävdar det. Men jag gillar verkligheten. Som entreprenör och företagare i grunden gillar jag att räkna på pengarna som det kommer att handla om i verkligheten och inte som någon har räknat i Excel. När Finland byggde sin reaktor tog det 16 år, och den levererar tre till fyra gånger dyrare el än svenska vindkraftverk gör. Flamanvilles nya reaktor i Frankrike levererar uppåt sju gånger dyrare el. Vem ska betala för det?</p><p>Moderaterna pratar om nya kärnkraftverk; någon måste betala för det. Ni har inte en enda krona i er budget för det. Har ni tänkt att någon annan ska betala? Ska elkonsumenterna stå för de permanent fördyrade kostnaderna för en sådan dyr lösning? Det vore bra att få veta.</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}