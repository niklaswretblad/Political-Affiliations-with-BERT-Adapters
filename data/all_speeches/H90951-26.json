{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8965139e-2ab4-ec11-9167-901b0eac4c78",
    "anforande_nummer": "26",
    "talare": "Ebba Busch (KD)",
    "parti": "KD",
    "anforandetext": "<p>Fru talman! Först vill jag välkomna Magdalena Andersson till partiledardebatterna. Jag ser fram emot goda och tuffa diskussioner oss emellan framöver.</p><p>Statsministern befinner sig i en lite märklig sits. Hon kunde till slut tillträda, men utan ett budgetunderlag och utan sin koalitionspartner sedan sju år tillbaka.</p><p>Min fråga gäller just det här, för Miljöpartiet säger sig vilja återvända till regeringen efter valet. Man vill lägga ned ännu mer kärnkraft, göra drivmedlen ännu dyrare, stoppa fler gruvprojekt, fortsätta blockera tuffa insatser mot brottsligheten och återgå till den migrationspolitik som gällde före 2015. Min fråga till statsministern lyder därför: Kan hon ge besked här i dag, inför svenska folket och dess valda ombud, huruvida Miljöpartiet är välkommet tillbaka till Rosenbad om nu olyckan är framme och Magdalena Andersson får bilda regering igen i höst?</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}