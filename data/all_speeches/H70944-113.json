{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "(forts. från § 13) Internationell samverkan (forts. UU1)",
    "underrubrik": "",
    "kammaraktivitet": "",
    "anforande_id": "f637759c-e536-ea11-912a-901b0eac4c78",
    "anforande_nummer": "113",
    "talare": "Hans Wallmark (M)",
    "parti": "M",
    "anforandetext": "<p>Fru talman! Precis som utrikesutskottets ordförande framhåller finns det lite olika saker som göms mellan alla de här olika posterna. Låt mig beröra tre av dem!</p><p>Den första är Svenska institutet. Jag tycker att det har varit lite varierande kvalitet på kommentarerna från socialdemokratiskt håll när det gäller en del av det som har publicerats på Svenska institutets hemsida, där det, som det har uppfattats, har funnits en alltför glättig bild av möjligheten att få bidrag och andra stödformer om man kommer till Sverige. Vi har fått möjligheten att träffa Svenska institutets nya generaldirektör, fru talman. Jag tyckte att hon var väldigt klargörande. Det fanns en tydlig självkritik och därmed en insikt om behovet av självrättelse från Svenska institutets sida. Jag undrar hur Socialdemokraterna ställer sig till detta.</p><p>Den andra är att det handlar om 2 miljarder till olika utgiftsområden, som ni nämner, och att ett av de utgiftsområdena är Europarådet. Hur ställer sig Socialdemokraterna till att man nu på ett helt annat sätt än tidigare har accepterat Ryssland som fullvärdig medlem? Det har funnits ett sådant samarbete på ministernivå, men nu har Ryssland släppts in i den parlamentariska församlingen - med svenska socialdemokraters hjälp och i strid med de andra partier från Sveriges riksdag som var där nere.</p><p>Den tredje, fru talman, är något som förtjänar beröm. Bland de här organisationerna finns även Organisationen för säkerhet och samarbete i Europa, OSSE. Jag tycker att det är bra att Sverige nu tydligt ansöker om att bli ordförandeland för OSSE. Europeisk säkerhet är viktig. Det är viktigt att Sverige är ett engagerat land i internationella samarbeten. Det som skiljer Socialdemokraterna och Moderaterna åt, fru talman, är att vi tycker att Sverige utöver att vara aktivt i OSSE, Nordiska rådet och EU dessutom ska vara aktivt i Nato.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2020-01-14 16:51:28"
  }
}