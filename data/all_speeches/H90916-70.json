{
  "anforande": {
    "dok_hangar_id": "5110458",
    "dok_id": "H90916",
    "dok_titel": "Protokoll 2021/22:16 Torsdagen den 14 oktober",
    "dok_rm": "2021/22",
    "dok_nummer": "16",
    "dok_datum": "2021-10-14 00:00:00",
    "avsnittsrubrik": "Frågestund",
    "underrubrik": "Det svenska jordbrukets konkurrenskraft",
    "kammaraktivitet": "frågestund",
    "anforande_id": "8fedea43-7d40-ec11-9164-0090facf175a",
    "anforande_nummer": "70",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Det är oerhört centralt att vi stärker det svenska jordbrukets konkurrenskraft. Detta gör vi genom flera åtgärder.</p><p>Det kanske viktigaste är att vi satsar mer på det svenska jordbruket. Jag har nyligen, i den budget som vi har lagt fram till riksdagen, presenterat satsningar som är betydligt starkare än tidigare. Det rör sig om 28 ½ miljard till landsbygd och jordbruk i vårt land i det paket som vi lägger fram.</p><p>Parallellt med detta, fru talman, jobbar vi med en strategisk plan som ska definiera hur vi jobbar vidare för att stärka lönsamheten och konkurrenskraften i det svenska jordbruket. Det handlar framför allt om förenklingar men också om satsningar, till exempel innovationssatsningar; det tror jag också är centralt.</p><p>En del av konkurrenskraften hämmas av beroendet av fossil energi, till exempel diesel. Därför är det viktigt för regeringen att jobba för att göra jordbruket fossilfritt. Helena Jonsson har nyligen presenterat en utredning som jag ser fram emot att föra vidare för att göra jordbruket fossilfritt och mer konkurrenskraftigt.</p>",
    "intressent_id": "0973474532717",
    "rel_dok_id": "H9C120211014fs",
    "replik": "N",
    "systemdatum": "2021-11-08 11:19:23"
  }
}