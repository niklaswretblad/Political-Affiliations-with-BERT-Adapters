{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:350 om extratjänster",
    "underrubrik": "",
    "kammaraktivitet": "interpellationsdebatt",
    "anforande_id": "c875054e-2af6-ec11-916f-901b0eac4c70",
    "anforande_nummer": "2",
    "talare": "Lars Beckman (M)",
    "parti": "M",
    "anforandetext": "<p>Fru talman! Tack, ministern, för svaret! Vi kommer alla ihåg 2014 när Socialdemokraterna i allmänhet och Stefan Löfven i synnerhet gick till val på att Sverige skulle ha EU:s lägsta arbetslöshet. Det var inget litet löfte; det var ett viktigt löfte. Sverige skulle ha EU:s lägsta arbetslöshet. </p><p>Fru talman! I årets val har väljarna all anledning att utvärdera hur det har gått för Sverige. Den som är intresserad av dessa frågor kan med fördel gå in på Ekonomifaktas hemsida och klicka på fliken \"Arbetslöshet\" och sedan på fliken \"Arbetslöshet - internationellt\" för att se hur det har gått. Ja, vi har lägre arbetslöshet än Spanien, Grekland och Turkiet, men det är också vad vi har. Vi ligger, fru talman, bland de sämsta i Europa när det gäller arbetslöshet och ungdomsarbetslöshet. Det är ett fundamentalt misslyckande för regeringen.</p><p></p><p>En av förklaringarna till att det har gått så dåligt och går så dåligt är naturligtvis att regeringen har fokuserat på fel sak. En av de saker som regeringen har fokuserat på är extratjänster, en offentligt finansierad arbetspolitisk åtgärd, vars syfte har sagts vara att den som har haft en extratjänst ska kunna få ett jobb. Den senaste rapporten från riksdagens utredningstjänst visar att i Gävleborg har 3 procent gått till arbete utan stöd - 97 procent har inte gjort det.</p><p>För någon vecka sedan hade P4 Gävleborg ett inslag, som man kan hitta på deras hemsida. Det handlade om Ibrahim som i dag har en extratjänst där han hjälper folk att låna skidor. Jag tror inte att P4-reportern ens reflekterade över vad hon skrev i texten. Det står så här under bildtexten: \"Ibrahim Ibrahim är utbildad svetsare men gillar att hjälpa folk att låna skidor.\" När extratjänsten nu avslutas kommer han att få lämna den. Därför har P4 Gävleborg naturligtvis frågat Gävle kommun varför man inte anställer Ibrahim. Då säger den miljöpartistiska nämndordföranden: Det har vi inte råd med. Vi har inte budgeterat för de här tjänsterna. De ryms inte innanför ramarna.</p><p>Ibrahim som är utbildad svetsare, ett bristyrke i Sverige, har alltså stått och lånat ut pjäxor och skidutrustning. När extratjänsten avslutas har Gävle kommun inte budgeterat tjänsten, och då får Ibrahim gå hem. Så här det ser ut med extratjänsterna runt omkring. Det blir som ett ekorrhjul för den enskilde. Det här är en fullständigt meningslös åtgärd. I stället hade man kunnat ha en arbetsmarknadspolitisk åtgärd som hade gett Ibrahim möjlighet att till exempel få licens som svetsare eller en praktikplats på en firma så att han hade kunnat jobba med det han är utbildad för.</p><p>Jag vet inte vilka slutsatser arbetsmarknadsministern har dragit av det fundamentala misslyckandet med extratjänster, men helt klart har Sverige väldigt stora problem. Vid ett rundabordssamtal med Svenskt Näringsliv nyligen sa de privata matchningsföretagen att de aldrig har haft så hög efterfrågan på arbete. Om kranarna öppnas skulle de se till att få folk i jobb.</p><p>När ska ministern öppna kranarna till de privata matchningsföretagen så att till exempel Ibrahim kan få jobb som svetsare?</p>",
    "intressent_id": "0588282566419",
    "rel_dok_id": "H910350",
    "replik": "N",
    "systemdatum": "2022-06-27 17:04:03"
  }
}