{
  "anforande": {
    "dok_hangar_id": "5060301",
    "dok_id": "H709109",
    "dok_titel": "Protokoll 2019/20:109 Onsdagen den 22 april",
    "dok_rm": "2019/20",
    "dok_nummer": "109",
    "dok_datum": "2020-04-22 00:00:00",
    "avsnittsrubrik": "Väg- och fordonsfrågor",
    "underrubrik": "",
    "kammaraktivitet": "ärendedebatt",
    "anforande_id": "e98f2bd2-2ca0-ea11-9138-901b0e9b71a0",
    "anforande_nummer": "72",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jessica Thunander, det är inte två olika frågeställningar. Miljön bryr sig inte om varifrån koldioxiden kommer. Det finns inga gränser för detta, och det gör ingen skillnad om det är ett legalt eller ett insmugglat bränsle. Koldioxiden finns där i alla fall, och den släpps ut i vår miljö.</p><p>Detta är en oerhört relevant fråga eftersom en ganska omfattande kvantitet bränsle smugglas in i landet och bidrar till klimatutsläpp. Detta måste vi gemensamt göra något åt. Det vore önskvärt att ni som för fram önskemål och ambitioner om höga miljöresultat också lyfte denna fråga och förde ett resonemang kring den. Annars kommer vi inte att nå målen - det är helt omöjligt.</p><p>Det går inte att se utanpå en bil vad den drivs med. Motorn fungerar och fordonet rör sig, men vad är det som kommer ut ur avgasröret? Det är ju det som är intressant.</p><p>Det går i dag att köra ett fordon helt klimatneutralt, på olika bränslen. Men det går absolut inte att göra det på gammal öststatsdiesel. Det bränslet innehåller dessutom en massa svavel.</p>",
    "intressent_id": "0880018341619",
    "rel_dok_id": "H701TU11",
    "replik": "Y",
    "systemdatum": "2020-05-27 17:15:40"
  }
}