{
  "anforande": {
    "dok_hangar_id": "5031462",
    "dok_id": "H60978",
    "dok_titel": "Protokoll 2018/19:78 Fredagen den 12 april",
    "dok_rm": "2018/19",
    "dok_nummer": "78",
    "dok_datum": "2019-04-12 00:00:00",
    "avsnittsrubrik": "Svar på interpellationerna 2018/19:159 och 160 om inofficiella äktenskap",
    "underrubrik": null,
    "kammaraktivitet": "interpellationsdebatt",
    "anforande_id": "4a08add7-9d6d-e911-911b-901b0eac4c78",
    "anforande_nummer": "47",
    "talare": "Mikael Eskilandersson (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tackar Morgan Johansson för svaret.</p><p>Morgan Johansson håller inte med mig i beskrivningen av att regeringens fokus har legat på att förhindra registreringar av barnäktenskap snarare än att förhindra att barn utsätts för barnäktenskap. Men faktum är att regeringen inte har tillåtit någon utredning att titta på hur man ska förhindra inofficiella barnäktenskap i Sverige.</p><p>Den tidigare barnäktenskapsutredningen, där jag själv satt i den politiska referensgruppen, fick, enligt riktlinjerna från regeringen, inte lov att titta på inofficiella barnäktenskap. Det var alltså den utredning som lade fram slutbetänkandet <em>Ökat skydd mot hedersrelaterad</em><em> b</em><em>rottslighe</em><em>t</em>.</p><p>Den nya utredningen om månggifte, som jag också sitter i referensgruppen för, är också förhindrad att diskutera eller lägga fram förslag som gäller inofficiella äktenskap.</p><p>Jag är helt övertygad om att om man verkligen vill komma åt barnäktenskap och månggifte på riktigt kan man inte bara rikta in sig på dem som godkänns i våra register. Vi måste givetvis sätta stopp för alla barnäktenskap om vi ska nå resultat.</p><p>Jag vill därför uppmana regeringen att sluta undanta inofficiella äktenskap när man tillsätter utredningar. Det vore bättre att peka ut inofficiella äktenskap som särskilt intressanta att angripa, om det är möjligt.</p><p>Vidare hänvisar Morgan Johansson till att äktenskapstvång sedan 2014 är ett brott. Detta ska skydda mot barnäktenskap, men det gör det inte i verkligheten, utanför kammaren och utanför riksdagen.</p><p>Antalet fällande domar gällande äktenskapstvång i Sverige varje år kan räknas på en sågverksarbetares fingrar. Dessa enstaka domar är också i regel ett resultat av att starka unga flickor själva har sökt myndigheternas stöd för att slippa bli bortgifta.</p><p>I domarna är straffvärdet dessutom mycket lågt, och om en flicka lyckas fly före den obligatoriska våldtäkten under bröllopsnatten blir straffet till och med villkorligt. Det blev alltså inte ens ett riktigt fängelsestraff för de föräldrar som ingått ett avtal om den då 13-åriga flickan. Den blivande maken, som föreslagit avtalet med föräldrarna, friades helt.</p><p>Jag vet att Morgan Johansson som minister inte får yttra sig om enskilda fall, men de straff som döms ut ligger i regel alltid under minimistraffet för till exempel våldtäkt, som är två års fängelse och enligt ett tillkännagivande nu i veckan ska höjas till tre års fängelse.</p><p>En mormor och en moster som dömdes fullt ut för äktenskapstvång av en 16-årig flicka fick till exempel ett år och nio månader samt betala 120 000 i skadestånd. Dessa låga straff kan ministern inte gärna vara nöjd med, och framför allt är de knappast avskräckande.</p><p>Även om ministern inte får yttra sig om enskilda fall får ministern yttra sig om grupper i samhället. År 2016 identifierade Migrationsverket 132 barn som var gifta i Sverige. Jag undrar mycket över vad som hänt denna grupp, vilket jag hoppas att ministern kan svara på. Lagstiftningen om äktenskapstvång skulle ju vara en kraftig förstärkning av skyddet för att undvika barnäktenskap.</p><p>Jag undrar: Hur många av dessa barns föräldrar eller makar har åtalats för äktenskapstvång? Och hur många av dessa äktenskap har nu upphävts i praktiken, där flickorna har flyttats till fosterföräldrar?</p>",
    "intressent_id": "0468956880528",
    "rel_dok_id": "H6C120190412ip",
    "replik": "N",
    "systemdatum": "2019-05-03 14:21:07"
  }
}