{
  "anforande": {
    "dok_hangar_id": "5072791",
    "dok_id": "H80925",
    "dok_titel": "Protokoll 2020/21:25 Onsdagen den 21 oktober",
    "dok_rm": "2020/21",
    "dok_nummer": "25",
    "dok_datum": "2020-10-21 00:00:00",
    "avsnittsrubrik": "Riksrevisionens rapport om RUT-avdraget",
    "underrubrik": "",
    "kammaraktivitet": "ärendedebatt",
    "anforande_id": "cedf1831-4024-eb11-9143-901b0eac4c70",
    "anforande_nummer": "46",
    "talare": "Tony Haddou (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Riksrevisionens rapport om RUT-avdraget</p><p>RUT-avdraget Fru talman! Jag tackar för frågan. Om vi tittar på andra sektorer som är kvinnodominerade ser vi att det är de som har fått stå tillbaka för att man öser ut pengar till RUT-bidrag för de allra rikaste. Om vi tittar på hemtjänsten ser vi att det är en överrepresentation av kvinnor som jobbar där. Det gäller också den generella välfärden ute i landets kommuner. Och det är likadant inom vården. </p><p>Å andra sidan, om man öser bidrag över en sektor som är kvinnodominerad skapar det arbete. Vi hade lika gärna kunnat pussla med detta skattesystem och öst bidrag över någon annan sektor som är kvinnodominerad. Då hade det skapat jobb, eller hur? Skillnaden här är att vi inte tycker att det är rimligt att ösa mer pengar över de allra rikaste som själva kan betala för detta. </p><p>När det gäller referenserna till svartarbete innehåller Skatteverkets rapport också andra faktorer som har spelat en stor roll för att svartarbetet har minskat. Många borgerliga partier är också emot dessa faktorer, exempelvis kontrollsystem och så vidare. Det förstår jag, eftersom man vill avreglera det mesta. Men det har inte funkat särskilt bra. </p><p>Jag skulle vilja vädja till Centerpartiet också. Som vi har hört i denna debatt ger de borgerliga partierna sig på dem med låga inkomster, som står längst ned på samhällsstegen, när de passar på att diskutera bidragstak. </p><p>Jag tycker att vi ska se över fler bidragstak för de allra rikaste. Det får räcka nu. Jag tycker helt enkelt att vi ska omfördela. </p>",
    "intressent_id": "0920901966627",
    "rel_dok_id": "H801SkU2",
    "replik": "Y",
    "systemdatum": "2020-11-11 18:07:08"
  }
}