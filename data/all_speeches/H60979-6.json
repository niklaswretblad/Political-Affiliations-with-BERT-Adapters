{
  "anforande": {
    "dok_hangar_id": "5031716",
    "dok_id": "H60979",
    "dok_titel": "Protokoll 2018/19:79 Tisdagen den 23 april",
    "dok_rm": "2018/19",
    "dok_nummer": "79",
    "dok_datum": "2019-04-23 00:00:00",
    "avsnittsrubrik": "Svar på interpellationerna 2018/19:96 och 154 om den ekonomiska politikens konsekvenser för boende på landsbygden",
    "underrubrik": null,
    "kammaraktivitet": "interpellationsdebatt",
    "anforande_id": "2ec748da-4176-e911-911b-901b0eac4c78",
    "anforande_nummer": "6",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! När man lyssnar på interpellanterna är det lätt att få intryck av att regeringen är på väg att förbjuda bilkörning över huvud taget. Det kanske är överflödigt att säga att så inte är fallet. </p><p>Jag delar interpellanternas uppfattning att bilen är helt central. Många människor bor på ställen i Sverige där det inte finns alternativ till att köra bil. Många människor, inte minst inom LO-yrken, har arbetstider som kräver att de kan ta sig med bil till jobbet eftersom det inte finns några andra alternativ. Om man jobbar på obekväma arbetstider går det ingen kollektivtrafik. </p><p>Jag är också väl medveten om att det finns äldre som lever i glesbygd och som behöver bilen för att till exempel kunna åka och handla mat. Andra kanske behöver köra barn till träning. </p><p>Därför är det så viktigt att vi den dag som vi inleder den gröna skatteväxlingen gör det på ett sådant sätt att alla människor har möjlighet att vara med i den omställningen. </p><p>Förutom att vi är väl medvetna om att man i delar av Sverige behöver bilen för att kunna ta sig till olika aktiviteter är det också oerhört viktigt att det finns en acceptans för den gröna omställningen, eftersom det är någonting som vi behöver göra. Vi måste se till att vi gör denna omställning därför att vi annars inte tar vårt ansvar gentemot våra barn och barnbarn. Redan i dag ser vi även de ekonomiska konsekvenserna av klimatförändringarna. Därför behöver vi göra en grön omställning som har en acceptans och som alla kan vara med i. En grön omställning kan aldrig handla om att vi ska subventionera höginkomsttagares köp av Teslor. Vi måste ha en grön omställning som hela landet kan vara med i. </p><p></p><p>Utgångspunkten för regeringens politik är därför att hela landet inte bara ska kunna leva utan också växa. Därför satsar regeringen också i vårändringsbudgeten på underhåll av enskilda vägar, på gods på järnväg och på utbyggnad av lärcentrum. Det finns också stora satsningar i januariavtalet för att stärka landsbygden, både servicen och möjligheten till företagande på landsbygd. Också under den förra mandatperioden gjordes viktiga satsningar på att bygga ut servicekontor, på att inrätta lärcentrum, på stöd till kommersiell service och på stöd till underhåll av vägar, för att nämna några saker. Detta är naturligtvis någonting som vi vill fortsätta med. </p><p>Reseavdraget har precis alla de problem som Mattias Karlsson pekade på. Det är just därför vi behöver se över reseavdragen - för att se om de på ett bättre sätt kan stödja dem som verkligen behöver stöd samtidigt som vi minskar möjligheterna till fusk. Precis som påpekats finns det ett stort problem med fusk i samband med reseavdragen, och en av de saker vi ska titta på är om ett avståndsbaserat reseavdrag skulle minska möjligheterna till fusk. Det har å andra sidan andra nackdelar.</p><p>Jag vill ta upp några saker som har sagts i debatten. </p><p>Sofia Westergren säger att indexering ska återinföras. Här gör vi exakt det Moderaterna föreslog i sin budgetreservation, som man fick igenom tillsammans med Kristdemokraterna och med stöd av Sverigedemokraterna. Vi föreslår ett ettårsstopp för indexeringen och att den sedan fortsätter, vilket var exakt det Moderaterna föreslog i riksdagen. </p><p>Sofia Westergren säger att vi har en av världens högsta bensinskatter. Låt mig lista några länder som har högre: Holland, Italien, Finland, Grekland, Frankrike, Tyskland och Storbritannien. </p><p>Mattias Karlsson säger att jag har lovat att inte höja bensinskatten. Jag skulle gärna vilja ha ett citat på det.</p>",
    "intressent_id": "098412828516",
    "rel_dok_id": "H6C120190423ip",
    "replik": "N",
    "systemdatum": "2019-05-14 14:15:26"
  }
}