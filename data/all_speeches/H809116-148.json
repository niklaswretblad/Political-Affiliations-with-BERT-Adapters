{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "Idrott, friluftsliv och spel",
    "underrubrik": "",
    "kammaraktivitet": "",
    "anforande_id": "294f8aa5-390b-ec11-9160-901b0e9b71a0",
    "anforande_nummer": "148",
    "talare": "Anna Wallentheim (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Idrott, friluftsliv och spel</p><p>Fru talman! Hade det varit så att Roland Utbult inte hade begärt replik på mitt anförande hade jag nog nästan blivit besviken. Vi har haft den här debatten ganska många gånger om fritidspengen och någon gång också om fritidskortet eller åtminstone om de tankar man hade.</p><p>Jag tänker passa på att vända min blick mot Annicka Engblom som i sitt anförande påpekade att fördelen med vårt utskott är att vi oftast kan hitta saker som förenar oss i stället för skiljer oss åt.</p><p>Nu är det så, Utbult, att ni har tänkt om när det gäller fritidspengen. Ni har i stället utvecklat ett fritidskort. Jag uppskattar att Roland Utbult och Kristdemokraterna har hittat ett annat sätt att presentera detta, därför att jag vet att syftet med det är gott.</p><p>Jag är en av dem som nämnt att vi tror på generell välfärd. Jag tänker erkänna att tanken på fritidskortet fångar mig mer än tanken på fritidspengen. Där finns en grundidé som jag tror att vi kan spinna vidare på.</p><p>Jag står fortfarande fast vid att vi tror på idén att vi delar ut pengar till välfärden och till kommuner och regioner som får ta ansvar för att se till att fler barn och unga kommer i kontakt med idrotten och fritidslivet.</p><p>Om ni fortsätter att spinna vidare på den här idén och fortsätter att samtala med oss om hur vi ökar rörelsen för våra barn och unga tror jag att vi gemensamt kan hitta lösningar för att öka rörelsen och minska stillasittandet bland barn och unga.</p>",
    "intressent_id": "0111479807829",
    "rel_dok_id": "",
    "replik": "Y",
    "systemdatum": "2021-09-01 17:32:01"
  }
}