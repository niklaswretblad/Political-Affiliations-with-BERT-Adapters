{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Nya verktyg mot gängkriminaliteten",
    "underrubrik": "",
    "kammaraktivitet": "ärendedebatt",
    "anforande_id": "e10c7667-bb23-ed11-9178-901b0e9b71a8",
    "anforande_nummer": "61",
    "talare": "Gustaf Lantz (S)",
    "parti": "S",
    "anforandetext": "<p>Fru talman! Tack så mycket för ett i många stycken väldigt bra anförande, ledamoten Juno Blom - precis som i den tidigare debatten om hedersvåld!</p><p>Jag känner igen tongångarna från den före detta ledamoten Johan Pehrson, som väl var den på högersidan i politiken - alltså i det nya block som har formats - som verkligen kunde lyfta frågan om det förebyggande. Han gjorde det ofta, och ofta med värme. Här har vi alltså sex förslag som handlar om åtgärder mot gängbrottsligheten, och vi är helt överens om att det inte räcker utan att vi måste komma åt rekryteringen också. </p><p>Nu närmar vi oss valet, Juno Blom, och jag tänkte bara höra hur ni ser på det samarbete som ni går in i det här valet på. Har den senaste tidens debatt angående upploppen under påskhelgen förändrat er syn på möjligheten att åstadkomma ett bra förebyggande arbete i den konstellationen? Johan Pehrson är nämligen den som har tagit tydligt avstånd från det uttalande Ebba Busch gjorde i radio, medan de två andra partierna och deras partiledare har uttryckt en förståelse för och ställt sig bakom det. </p>",
    "intressent_id": "075747847023",
    "rel_dok_id": "H901JuU44",
    "replik": "Y",
    "systemdatum": "2022-08-24 16:46:09"
  }
}