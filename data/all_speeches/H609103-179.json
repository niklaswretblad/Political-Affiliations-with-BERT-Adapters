{
  "anforande": {
    "dok_hangar_id": "5036113",
    "dok_id": "H609103",
    "dok_titel": "Protokoll 2018/19:103 Onsdagen den 12 juni",
    "dok_rm": "2018/19",
    "dok_nummer": "103",
    "dok_datum": "2019-06-12 00:00:00",
    "avsnittsrubrik": "Säkerhetspolitik",
    "underrubrik": null,
    "kammaraktivitet": "ärendedebatt",
    "anforande_id": "f470f0aa-46ca-e911-9123-901b0eac4c78",
    "anforande_nummer": "179",
    "talare": "Hans Wallmark (M)",
    "parti": "M",
    "anforandetext": "<p>Fru talman! För ungefär en timme sedan ställde jag tre frågor till Socialdemokraterna. Jag tycker inte att jag har fått något direkt svar på dem, så jag tänker upprepa dem här var och en.</p><p>För det första: På vilken nivå är den politiska viljan hos Socialdemokraterna?</p><p>Fru talman! Socialdemokraterna säger att Moderaterna ska finansiera så mycket. Det har varit argumentet de senaste åren. Varje gång vi har föreslagit mer pengar till försvaret - och det har vi gjort - har det sagts: Anslagsbingo! Det har ni sagt trots att detta har blivit till överenskommelser som Socialdemokraterna sedan har anslutit sig till. Det sas så även om den budget som riksdagen biföll i december, och det är exakt de nivåer och den ekonomi som är försvarets ekonomi för 2019, 2020 och 2021 enligt det så kallade 73-punktsprogrammet. Socialdemokraterna har en tendens att avfärda Moderaterna och sedan med tiden göra Moderaternas ekonomi till sin.</p><p> STYLEREF Kantrubrik \\* MERGEFORMAT Säkerhetspolitik</p><p>När det gäller Försvarsberedningen är grunden för oss den säkerhetspolitiska analysen - det blir sämre - vilken försvarspolitisk inriktning som behövs och ekonomin. Om nu Socialdemokraterna tillstår att det behövs 84 miljarder men sedan ändå i interna budgetförhandlingar har för avsikt att ge mindre undrar jag bara, fru talman: Vad är det man ska ta bort? Varför vill man inte berätta vad man ska ta bort?</p><p>För det andra: Socialdemokraterna hävdar att vi som är för ett svenskt Natomedlemskap är lite glättiga. På vilket sätt skulle vår glättighet skilja sig från socialdemokratisk säkerhetspolitisk syn i Nederländerna, Spanien,  Tyskland, Norge eller Danmark? På vilket sätt skulle vi vara mer kärnvapenkramande än socialdemokraterna i just de här länderna?</p><p>För det tredje: Diskussionen om det så kallade kärnvapenförbudet har pågått under lång tid. När har regeringen för avsikt att leverera sitt svar på frågan om man är för eller emot?</p>",
    "intressent_id": "0980681611418",
    "rel_dok_id": "H601UU12",
    "replik": "Y",
    "systemdatum": "2019-08-29 12:21:20"
  }
}