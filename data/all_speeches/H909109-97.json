{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Svar på interpellation 2021/22:459 om utländskt ägande av viktig infrastruktur",
    "underrubrik": "",
    "kammaraktivitet": "interpellationsdebatt",
    "anforande_id": "14839754-be2a-ed11-9178-901b0e9b71a8",
    "anforande_nummer": "97",
    "talare": "Alexandra Anstrell (M)",
    "parti": "M",
    "anforandetext": "<p>Herr talman! Tack, ministern, för det utvecklade svaret!</p><p>Jag menar att Sverige inte har tillräcklig beredskap vad gäller elförsörjning. Min fråga gällde inte frihandel generellt utan mer specifikt om det är så himla fiffigt att en icke-demokratisk nation äger en så stor och viktig andel av svensk infrastruktur.</p><p>Jag menar också att detta arbete borde skyndas på med anledning av det oroliga säkerhetsläge som vi befinner oss i efter att Ryssland invaderade Ukraina den 24 februari. Vi har inte tid att vänta eller att vara oförberedda.</p><p>Om vi tittar på de havsbaserade vindkraftsprojekt som är under prövning i tillståndsfasen ser vi att det är väldigt många som står i kö. Ännu mer finns planlagt längre fram, visar en sammanställning som Svensk Vindenergi har gjort.</p><p>I höstas fick vi veta att regeringen gav Svenska kraftnät i uppdrag att bygga ut stamnätet till vårt sjöterritorium för att underlätta utbyggnaden av vindkraft till havs. I och med detta blir det en form av dold subvention till vindkraften, för i praktiken handlar det om en typ av subvention i form av minskade anslutningsavgifter för havsbaserade vindkraftsprojekt. Man kan undra om detta är rätt väg att gå sett till facit det senaste halvåret och de stigande elpriserna.</p><p>Problemet i det här fallet är inte att projektörer tycker att det är för dyrt att bygga ute till havs så som förutsättningarna ser ut i dag. Då skulle de ju inte stå i kö så mycket. Regeringens förslag beror på andra idéer eller ideologier. Vore det inte bättre om regeringen lät Svenska kraftnät fokusera på de akuta stamnätsbrister som vi faktiskt har och som vi har sett nu i överföringskapaciteten från norr till söder, med tanke på de enorma elprisskillnaderna?</p><p>Nu får en del konsumenter ändå tillbaka pengar för elkostnaden. Jag har ett hus i Jämtland där min dotter har bott i vinter. Där har elkostnaden varit ganska låg jämfört med mina elpriser i Haninge. Jag fick dock tillbaka väldigt mycket mer för mitt hus i Jämtland, trots att jag betalat mycket mer för elen i Haninge. Jag tycker att detta är stört - det är ju de som har betalat mer som borde få tillbaka mer.</p><p>Jag tänker på pensionären i Dalarna som fick en elräkning som var större än hans pension. Han borde få mer tillbaka, inte de som har betalat mindre. Om man drar en parallell till de minskade anslutningsavgifterna för havsbaserade vindkraftverk ser man att det också kommer att drabba konsumenten i slutändan. Ökade kostnader för Svenska kraftnät innebär i förlängningen höjda avgifter för slutkunderna. När man pratade om detta nämnde man inte att en majoritet av remissinstanserna sa nej till förslaget.</p><p></p><p>Herr talman! Jag har i tidigare debatter om vindkraft lyft upp vikten av att vi ska göra rätt saker för vår framtid och för våra barn och deras barns framtid. Jag menar att vi saknar tillräcklig forskning om hur vindkraftverken påverkar oss människor och vår sömn och hälsa och hur vindkraften påverkar djurlivet, såsom renar, rovdjur och fåglar.</p><p>Jag har fått veta att Boverket inte har något regeringsuppdrag att ta fram en policy eller riktlinjer för att vägleda kommuner och andra aktörer i hur en vindkraftsutbyggnad ska kunna ske utan det som är negativt vad gäller psykosocial livsmiljö, buller och annat. Inte heller är det tydligt på nationell, regional och lokal nivå vilken part som skriver avtal med vem och hur finansiering ska ske.</p><p>Det känns som att det är en ganska stor framfart som sker på ideologisk basis, inte på faktabaserad basis. Om Kina äger största delen av våra vindkraftverk - vem får då elen om det blir kris eller krig?</p>",
    "intressent_id": "0866055333028",
    "rel_dok_id": "H910459",
    "replik": "N",
    "systemdatum": "2022-09-02 14:54:50"
  }
}