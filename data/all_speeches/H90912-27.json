{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Regeringsprövning av kalkstenstäkter i undantagsfall",
    "underrubrik": "",
    "kammaraktivitet": "ärendedebatt",
    "anforande_id": "5c851f8f-a231-ec11-915b-901b0eac4c78",
    "anforande_nummer": "27",
    "talare": "Maria Gardfjell (MP)",
    "parti": "MP",
    "anforandetext": "<p>Herr talman! Jag tackar för en mycket bra fråga från Rickard Nordin. </p><p>När regeringen nu ska se över regelverken har man tillsatt tre utredningar. Det är Miljöprövningsutredningen som har i uppdrag att utreda och föreslå åtgärder för hur en modernare och mer effektiv prövning ska gå till. Syftet är att underlätta för miljö- och klimatförbättringar. Det handlar också om att underlätta för investeringar, att de kommer till snabbare och att det blir enklare prövningsprocesser samtidigt som man bibehåller ett miljöskydd. </p><p>Utredningen om innovationskritiska metaller och mineral ska se över prövningsprocesser och regelverk för att bättre ta hänsyn till både lokal miljöpåverkan och samhällsnytta, däribland klimatpåverkan, i samband med gruvverksamhet. </p><p>Slutligen har Klimaträttsutredningen i uppdrag att utreda möjligheten att väga klimatnytta mot negativ påverkan på människors hälsa och miljön genom en särskild avvägningsregel i miljöbalken eller på annat sätt. </p><p>Men bibehållet miljöskydd är en viktig aspekt i dessa olika utredningar. </p><p>Jag måste också säga att jag blir orolig om Centerpartiet inte håller med om att miljöbalken ska vara stark. </p>",
    "intressent_id": "064711971110",
    "rel_dok_id": "H901MJU7",
    "replik": "Y",
    "systemdatum": "2021-10-20 14:38:34"
  }
}