{
  "anforande": {
    "dok_hangar_id": "5095419",
    "dok_id": "H809114",
    "dok_titel": "Protokoll 2020/21:114 Tisdagen den 27 april",
    "dok_rm": "2020/21",
    "dok_nummer": "114",
    "dok_datum": "2021-04-27 00:00:00",
    "avsnittsrubrik": "Svar på interpellationerna 2020/21:653 och 656 om sälfrågor",
    "underrubrik": "",
    "kammaraktivitet": "interpellationsdebatt",
    "anforande_id": "6a2b8c89-7706-ec11-9160-901b0e9b71a0",
    "anforande_nummer": "76",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Tack, ministern, för svaret! Om det i nuläget inte är lämpligt att driva frågan undrar man ju hur tidsplanen ser ut. När tänker regeringen driva frågan, och vad väntar man egentligen på?</p><p>Regeringen har i regleringsbrevet till Havs- och vattenmyndigheten inför 2021 beslutat att 3 miljoner ska fördelas till länsstyrelserna och användas till ersättning för hanteringskostnaderna när det gäller gråsälar som skjutits med stöd av beslut från Naturvårdsverket avseende skyddsjakt och licensjakt. Det är 3 miljoner kronor som faktiskt skulle kunna användas till bra mycket bättre saker om man när man har skjutit en säl kunde få avyttra kött, skinn eller annat. Det vore mer hållbart och skulle skapa en mer levande landsbygd och troligen också öka självförsörjningsgraden, då fler fiskare skulle kunna fiska kustnära med nät - om det nu finns några fiskar kvar, vill säga, när till och med sälarna svälter.</p><p>Fru talman! När sälarna svälter är det en tydlig indikation på att det är dåligt med fisk i Östersjön. Då behöver vi göra ännu mer saker och kanske vidta åtgärder snabbare än hittills. Då återkommer jag till min fråga om tidsplan. Om man inte ser någon möjlighet att driva detta nu, när ska man då driva det för att faktiskt kunna skaffa incitament? Det är ju nu som riksdagen har fattat beslut. Det är ju nu man har gjort sitt tillkännagivande om att regeringen ska driva dessa frågor.</p>",
    "intressent_id": "0866055333028",
    "rel_dok_id": "H8C120210427ip",
    "replik": "N",
    "systemdatum": "2021-08-26 16:12:22"
  }
}