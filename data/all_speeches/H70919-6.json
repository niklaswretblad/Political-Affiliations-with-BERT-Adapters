{
  "anforande": {
    "dok_hangar_id": "5043818",
    "dok_id": "H70919",
    "dok_titel": "Protokoll 2019/20:19 Tisdagen den 15 oktober",
    "dok_rm": "2019/20",
    "dok_nummer": "19",
    "dok_datum": "2019-10-15 00:00:00",
    "avsnittsrubrik": "Personlig assistans för hjälp med andning",
    "underrubrik": "",
    "kammaraktivitet": "ärendedebatt",
    "anforande_id": "1aface63-dcff-e911-9126-901b0eac4c70",
    "anforande_nummer": "6",
    "talare": "Mikael Dahlqvist (S)",
    "parti": "S",
    "anforandetext": "<p>Fru talman! Tack, Pia Steensland, för frågan!</p><p>Vi håller i stort med om Pia Steenslands beskrivning av hur LSS ska se ut och utvecklas. Detta håller vi också med om som parti.</p><p>Sedan vet Pia Steensland, precis som jag, att skälen till att vi har fått den situation vi har i dag är av juridisk karaktär. Det finns ingen justering av lagen från riksdagen förutom den ändring vi gjorde i slutet av den förra mandatperioden som säkerställde en del funktioner.</p><p>Detta är en rättighetslagstiftning, vilket innebär att det egentligen inte finns någon budget utan att det är utifrån behov av insatser som man gör en prognos. Vi har inte gjort några nedskärningar; det vill jag vara tydlig med.</p><p>Nu tar vi steg för steg för att tillsammans med våra samarbetspartier säkra att LSS fungerar som vi har tänkt. Det första steget, som vi diskuterar i dag, är andning.</p><p>Pia Steensland frågade mig om den kommande promemorian och om hur den kan påverka de övriga grundläggande behoven. Mitt enkla svar är: Vet ej. Jag har tyvärr inte den juridiska kompetensen att bedöma det i dagsläget. Mitt ärliga svar är att vi naturligtvis får kolla upp detta och se om det finns någon fara med det som påstås.</p>",
    "intressent_id": "0554852839719",
    "rel_dok_id": "H701SoU3",
    "replik": "Y",
    "systemdatum": "2019-11-05 15:56:34"
  }
}