{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "(forts.) Svar på interpellation 2020/21:523 om milt väder som försämrar vägarnas skick",
    "underrubrik": "",
    "kammaraktivitet": "interpellationsdebatt",
    "anforande_id": "c067a6d6-95bf-eb11-9156-901b0e9b71a8",
    "anforande_nummer": "89",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! När det gäller mobilitetspaketet gjorde Jens Nilsson fantastiska insatser. Men med all respekt, den 3-4 december satt jag i förhandlingsrummet när vi gjorde upp om mobilitetspaketet. Det var jag från Sverige tillsammans med min danska kollega, och så småningom Tyskland och andra som till slut fick ihop en majoritet som gjorde att vi fick ett mobilitetspaket. Det var tack vare svenskt engagemang från Sveriges regering. Sedan var det processen i parlamentet och nu ett mobilitetspaket på plats som faktiskt innebär att vi kan ställa krav på sjysta villkor och förbättrade konkurrensmöjligheter för svensk åkerinäring. Det hade inte skett om Thomas Morell hade fått sin vilja igenom och om Moderaterna fortsatt hade styrt detta land. </p><p></p><p>På den tiden som Thomas Morell var aktiv moderat valde den moderatledda regeringen att inte lyfta ett finger för åkerinäringen eller för att få ett mobilitetspaket. Då var utgångspunkten att det skulle vara så billiga transporter som möjligt. </p><p>Jag märker att Thomas Morell har bekymmer med att reda ut klimatets påverkan på vägarna. Jag har sagt otaliga gånger i debatten att vi lägger mer resurser än någonsin på vägunderhåll - 164 miljarder. Vi har lagt mer pengar i de budgetar som har kommit sedan dess. Jag förutspår att vi i nästa nationella plan kommer att få göra ytterligare insatser för att förbättra vägunderhållet efter år av underinvesteringar. </p><p>Men det blir ett sisyfosarbete om vi inte samtidigt gör någonting åt grundorsaken när klimatet nu med stormar, översvämningar och bränder påverkar infrastrukturen. Där vill vi bli världens första fossilfria välfärdsland. Där gör vi aktiva insatser för att ställa om hela transportsektorn - transporteffektivitet, elektrifiering och biobränsle. Där står Thomas Morell och säger att man ska sänka bensinskatten, sänka flygskatten och dra ned på miljöanslaget. </p><p>Jag tror därför att Sverigedemokraterna har en lång resa kvar för att få trovärdighet både i transportpolitiken och inte minst i klimatpolitiken. </p><p>Interpellationsdebatten var härmed avslutad. </p>",
    "intressent_id": "0284192765516",
    "rel_dok_id": "H810523",
    "replik": "N",
    "systemdatum": "2021-05-28 11:20:20"
  }
}