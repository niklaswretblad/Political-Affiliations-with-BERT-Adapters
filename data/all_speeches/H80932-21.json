{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Särskild debatt om kriminalvårdens stabsläge och kapacitet",
    "underrubrik": "",
    "kammaraktivitet": "",
    "anforande_id": "7d701ac5-f533-eb11-914a-901b0e9b71a8",
    "anforande_nummer": "21",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Jag är jätteglad över att Morgan Johansson har besökt anstalter i 20 år.</p><p>Själv har jag besökt anstalter i sex år. Det är så länge jag har suttit i justitieutskottet. Vad jag har lärt mig från dag ett är att det är fullt och slitet på Sveriges anstalter och att regeringen konsekvent har arbetat för att skärpa straffen och låsa in fler och fler på anstalterna utan att se vad det leder till.</p><p>Det leder till att personalen på anstalterna har en livsfarlig arbetsmiljö. Det leder till att det återfallsförebyggande arbete som Morgan Johansson talar om inte fungerar som det ska därför att det är för fullt på anstalterna.</p><p>Det går inte längre att skylla på att Moderaternas budget var så himla kass. Det kan jag hålla med om, men nu gäller det för regeringen att ta sitt ansvar. Vi kan inte ha anstalter i Sverige som ser ut som i sista säsongen av <em>Orange Is the New Black</em>.</p>",
    "intressent_id": "0150118366721",
    "rel_dok_id": "",
    "replik": "Y",
    "systemdatum": "2020-12-01 17:54:28"
  }
}