{
  "anforande": {
    "dok_hangar_id": "5036696",
    "dok_id": "H609106",
    "dok_titel": "Protokoll 2018/19:106 Måndagen den 17 juni",
    "dok_rm": "2018/19",
    "dok_nummer": "106",
    "dok_datum": "2019-06-17 00:00:00",
    "avsnittsrubrik": "Utökad fredsplikt på arbetsplatser där det finns kollektivavtal och vid rättstvister ",
    "underrubrik": null,
    "kammaraktivitet": "ärendedebatt",
    "anforande_id": "178ec400-48ca-e911-9123-901b0eac4c78",
    "anforande_nummer": "71",
    "talare": "Patrik Björck (S)",
    "parti": "S",
    "anforandetext": "<p>Fru talman! Jag löper risk att upprepa mig nu. Eftersom frågorna upprepas på samma sätt blir svaren tyvärr likartade.</p><p>Förslaget handlar om att skapa <em>lika</em> spelregler på svensk arbetsmarknad. De spelregler som finns på svensk arbetsmarknad kommer nu att gälla alla parter som är tvungna att upprätthålla dessa principer. Då är frågan bara om man tycker att detta är bra eller dåligt. Uppenbarligen har de tre fackliga centralorganisationerna gjort bedömningen att de tror att detta stöder den svenska modellen. Det är deras absoluta uppfattning, och den står de bakom.</p><p> STYLEREF Kantrubrik \\* MERGEFORMAT Utökad fredsplikt på arbetsplatser där det finns kollektivavtal och vid rättstvister</p><p>Då står jag också bakom den, och då tycker jag att regeringens förslag är rimligt och att det innebär en bra avvägning för att upprätthålla möjligheterna till stridsåtgärder. Det är inte någonting annat det handlar om än de fyra principer som arbetsmarknadsministern har gått igenom mer noggrant än vad jag gjorde i mitt anförande.</p><p>Jag valde där att i stället peka på en del lite märkliga företeelser i Vänsterns kritik. Jag inser att detta inte är en plats för att stå och diskutera fackliga strategier, men det finns fortfarande delar som jag tycker är märklig kritik. Eftersom Vänsterpartiet anklagar svensk arbetarrörelse för att genomföra en politik som går emot löntagarnas intressen är jag tvungen att förklara för Ali Esbati, fru talman, vad som är den fackliga strategi som ligger bakom att man vill ha ett avtal på en arbetsplats och varför man vill ha ett riksavtal.</p><p>Jag vill förklara vad det finns för tanke bakom detta och vad det är som har byggt Sveriges löntagare så starka och deras fackliga organisationer så unikt starka. Det är just den här principen, som Ali Esbati bara lättvindigt vill trolla bort. Han säger: Det är väl bra om det uppstår en ny fackförening som får lite majoritet, så kan man spräcka riksavtal hur mycket som helst!</p><p>Det vill inte vi, och därför har vi en lagstiftning som klargör detta.</p>",
    "intressent_id": "0516528386117",
    "rel_dok_id": "H601AU13",
    "replik": "Y",
    "systemdatum": "2019-08-29 12:30:58"
  }
}