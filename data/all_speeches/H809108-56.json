{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "cfb44f31-ade0-eb11-9153-901b0eac4c78",
    "anforande_nummer": "56",
    "talare": "Elisabeth Svantesson (M)",
    "parti": "M",
    "anforandetext": "<p></p><p>Fru talman! Mats Persson nämnde att hårt arbetande människor måste känna att de kan lita på rättsväsendet. Jag delar verkligen den åsikten.</p><p>De senaste sju åren har dock otryggheten slagit rot och den grova kriminaliteten brett ut sig och blivit råare. Många känner sig otrygga.</p><p>En viktig del i att komma till rätta med detta och pressa tillbaka kriminaliteten är att poliserna kan göra sitt jobb och är tillräckligt många. Då är det viktigt att förbättra villkoren så att ännu fler söker sig till att bli poliser. Det handlar också om att de som redan är poliser ska känna sig högt värderade och vill stanna kvar i yrket.</p><p>När Kristdemokraterna och Moderaterna lade fram budgeten på riksdagens bord inför 2019 gjorde vi en viktig lönesatsning eftersom vi såg behovet av att höja polisernas löner, också på lång sikt.</p><p>Men när jag nu läser vårpropositionen ser jag inget av det. Lönesatsningen tar slut i år, och jag ser inget om att regeringspartierna och stödpartierna tänker förlänga den.</p><p>Hur tänker ni? Är det så att lönesatsningen är slut och att ni inte ser behovet av att höja polisernas löner?</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}