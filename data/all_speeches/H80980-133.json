{
  "anforande": {
    "dok_hangar_id": "5084255",
    "dok_id": "H80980",
    "dok_titel": "Protokoll 2020/21:80 Torsdagen den 11 februari",
    "dok_rm": "2020/21",
    "dok_nummer": "80",
    "dok_datum": "2021-02-11 00:00:00",
    "avsnittsrubrik": "Förskolan",
    "underrubrik": "",
    "kammaraktivitet": "ärendedebatt",
    "anforande_id": "0d012102-7ea7-eb11-914f-901b0eac4c78",
    "anforande_nummer": "133",
    "talare": "Michael Rubbestad (SD)",
    "parti": "SD",
    "anforandetext": "<p></p><p>Fru talman! Det är glädjande att höra att Liberalerna inte är nöjda med hur läroplanen ser ut kopplat till genuspedagogiken och jämställdhetsarbetet. Det är klart att vi ska jobba med de frågorna, men vi måste jobba med dem på rätt sätt. Som ert yrkande var formulerat i dag kände vi att vi inte riktigt kunde ställa oss bakom det. Det lade inte fokus på vad ni ville förändra utan bara på att man skulle jobba vidare med genuspedagogik.</p><p>Det man gör i dag, det Skolverket rekommenderar att man ska jobba med, är att byta ut \"han\" och \"hon\" mot \"hen\" i sångerna. Man ska ta bort könskodade leksaker som bilar och dockor och i stället använda naturfärgat återbruksmaterial, och personalen ska undvika ord som \"mamma\" och \"pappa\".</p><p>Om Liberalerna ser över det här till nästa år och förändrar sitt yrkande är det inte alls osannolikt att vi kan få en samsyn här. Jag delar uppfattningen att arbetet mot hedersrelaterat våld är extremt viktigt och någonting som vi verkligen måste börja jobba med redan i förskolan. Är det så att vi är överens välkomnar jag även Liberalerna och Roger Haddad att följa upp Sverigedemokraternas yrkanden på området och också i andra utskott.</p>",
    "intressent_id": "0694917698222",
    "rel_dok_id": "H801UbU7",
    "replik": "Y",
    "systemdatum": "2021-04-27 19:29:23"
  }
}