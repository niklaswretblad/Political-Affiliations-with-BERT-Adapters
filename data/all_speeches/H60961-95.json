{
  "anforande": {
    "dok_hangar_id": "5023951",
    "dok_id": "H60961",
    "dok_titel": "Protokoll 2018/19:61 Torsdagen den 7 mars",
    "dok_rm": "2018/19",
    "dok_nummer": "61",
    "dok_datum": "2019-03-07 00:00:00",
    "avsnittsrubrik": "Frågestund",
    "underrubrik": "Samtal till Vårdguiden åtkomliga på nätet",
    "kammaraktivitet": "frågestund",
    "anforande_id": "7a5bc97a-7651-e911-911c-0090facf175a",
    "anforande_nummer": "95",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Dag Larsson, för frågan! Frågan förtjänar verkligen uppmärksamhet i Sveriges riksdag. Det blev minst sagt en medial uppmärksamhet, och ett antal människor runt om i landet blev naturligtvis oroliga och bekymrade och undrade om de kan vända sig till 1177.</p><p>Precis som Dag Larsson beskrev är det här en fråga för regioner och landsting som gemensamt organiserar tjänsten. Det var tre landsting med en egen lösning som gjorde att situationen uppstod.</p><p>För mig var det viktigt att kalla till mig SKL och berörda parter så att jag kunde försäkra mig, och alla som frågar mig, om att man kan lita på 1177. Svaret är ja. Jag träffade parterna i slutet av förra veckan. Det var företrädare för SKL, Stockholms läns landsting och Inera, den bolagsform som SKL och regionerna har valt för tjänsten.</p><p>Jag känner mig trygg med att man har vidtagit de åtgärder som krävs för att vi ska kunna bygga vidare på den framgång som 1177 är.</p>",
    "intressent_id": "0853395328224",
    "rel_dok_id": "H6C120190307fs",
    "replik": "N",
    "systemdatum": "2019-03-28 17:28:48"
  }
}