{
  "anforande": {
    "dok_hangar_id": "5099790",
    "dok_id": "H809133",
    "dok_titel": "Protokoll 2020/21:133 Torsdagen den 3 juni",
    "dok_rm": "2020/21",
    "dok_nummer": "133",
    "dok_datum": "2021-06-03 00:00:00",
    "avsnittsrubrik": "Frågestund",
    "underrubrik": "Ekonomiskt stöd till äldre arbetare",
    "kammaraktivitet": "frågestund",
    "anforande_id": "5d6f07f4-3a1d-ec11-915b-901b0eac4c78",
    "anforande_nummer": "83",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Tack, Mattias Vepsä, för frågan! Sverige är det enda land i Norden som saknar en ventil för äldre utslitna.</p><p>Undersköterskor, barnskötare, byggnadsarbetare och lagerarbetare som sliter ett helt yrkesliv och sliter ut kroppen har ingen ekonomisk ventil när de är nära pensionsåldern och förlorar arbetsförmågan på grund av utslitning. Så kan vi inte ha det.</p><p>I sommar kommer ett utredningsförslag om en äldreventil - en ventil för äldre utslitna så att våra äldre som har kämpat och slitit i ett helt yrkesliv inte ska behöva ta ut sin ålderspension i förtid och därmed sänka sin pension livet ut.</p><p>Det här är en anständighetsfråga. Och det är en ännu mer aktuell fråga med tanke på att pensionsåldern ska höjas 2023. Då måste vi ha en lösning för de människor som fortfarande arbetar med kroppen och som sliter ut kroppen. Det måste naturligtvis kombineras med långsiktiga insatser för att förbättra arbetsmiljön och arbetsvillkoren så att så få som möjligt sliter ut kroppen.</p><p> STYLEREF Kantrubrik \\* MERGEFORMAT Frågestund</p><p>De här människorna förtjänar trygghet, och vi får förslag på vårt bord i sommar.</p>",
    "intressent_id": "0922497728524",
    "rel_dok_id": "H8C120210603fs",
    "replik": "N",
    "systemdatum": "2021-09-24 15:26:30"
  }
}