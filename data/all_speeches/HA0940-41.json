{
  "anforande": {
    "dok_hangar_id": "5161942",
    "dok_id": "HA0940",
    "dok_titel": "Protokoll 2022/23:40 Fredagen den 16 december",
    "dok_rm": "2022/23",
    "dok_nummer": "40",
    "dok_datum": "2022-12-16 00:00:00",
    "avsnittsrubrik": "Skatt, tull och exekution ",
    "underrubrik": "",
    "kammaraktivitet": "ärendedebatt",
    "anforande_id": "daedf305-c198-ed11-917f-901b0eac4c70",
    "anforande_nummer": "41",
    "talare": "Ilona Szatmári Waldau (V)",
    "parti": "V",
    "anforandetext": "<p>Herr talman! Tack, ledamoten, för svaret!</p><p>Nu kom ledamoten tillbaka till att man har ett ansvar för att hålla koll på sin ekonomi. Det är jättelätt att säga att man ska ha koll på sin ekonomi när man står här i kammaren med en inkomst på över 70 000 och dessutom en skattesänkning på 1 400 kronor i månaden nästa vecka. Men de barnfamiljer som faktiskt inte har pengar till hyra, till mat för dagen eller till att köpa vinterskor eller vinterjackor åt sina barn får inte någonting i skattesänkning. Och det görs inga förändringar av föräldrapenningen, a-kassan eller sjukersättningen.</p><p>Borde det inte vara bättre att sänka skatten för dem som har låga inkomster och höja den för dem som har höga inkomster? Är det inte bättre att vi som tjänar över 70 000 drar in på en och annan utlandsresa - inte för att jag gör någon, men jag är övertygad om att flera gör det - än att den som tjänar betydligt mindre ska behöva dra in på maten eller än en gång få stå över att köpa nya vinterskor?</p><p>Varför har vi en regering som satsar på dem som redan har, tar från dem som inte har något och lägger det på skattesänkningar för dem som är rika? På vilket sätt gynnar det de föräldrar som i dag står med flera hyror i skuld och inte har något alternativ? Hur kan ledamoten skylla på de föräldrarna?</p>",
    "intressent_id": "0229350341619",
    "rel_dok_id": "HA01SkU1",
    "replik": "Y",
    "systemdatum": "2023-01-20 13:51:06"
  }
}