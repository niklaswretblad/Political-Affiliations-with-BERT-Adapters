{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellationerna 2020/21:618 och 619 om vägunderhållet i Värmland",
    "underrubrik": "",
    "kammaraktivitet": "interpellationsdebatt",
    "anforande_id": "8c18b480-7506-ec11-9160-901b0e9b71a0",
    "anforande_nummer": "109",
    "talare": "Pål Jonson (M)",
    "parti": "M",
    "anforandetext": "<p>Fru talman! Jag kan lugna infrastrukturministern med att jag också gärna ser satsningar på järnväg och underhåll. Jag vill dock inte ha höghastighetståg, utan jag vill ha en bättre järnväg mellan Oslo och Stockholm.</p><p>Jag kan konstatera att vi har fått en utsträckt hand från Norge. Jag kan dock inte hitta någonting om järnväg mellan Oslo och Stockholm i infrastrukturpropositionen, vilket inger oro. Det är ju bekant att Moderaterna som parti står bakom satsningen på järnväg mellan Oslo och Stockholm, som också skulle ha mycket goda effekter för att flytta människor från flyg till järnväg.</p><p>Jag vill återigen lyfta upp behovet av en koordinering på nordisk nivå kopplat till infrastrukturen. Förr i tiden - fram till 2011 - hade vi ju ordningen att de nordiska trafikministrarna träffades i Nordiska rådet för att diskutera infrastrukturfrågor, allt i akt och mening att binda ihop de nordiska länderna.</p><p>Jag lyssnade mycket noggrant när infrastrukturministern talade för Nordiska rådets svenska delegation. Alla i Nordiska rådets svenska delegation, inklusive de socialdemokratiska ministrarna, ville se en återaktivering av Nordiska ministerrådets möten, som gör att trafikministrarna träffas. Jag hörde inte ett positivt gensvar från infrastrukturministern, men han får gärna korrigera mig om han har nyheter beträffande detta i dag.</p><p></p><p>Jag har en sista punkt, fru talman. Det är naturligtvis jättebra att det kommer mer pengar till väg. Samtidigt ska man ha klart för sig att det ser väldigt ojämnt ut när det gäller fördelningen över hela landet. Värmland är det län som har fått den tredje sämsta utdelningen över tid när det gäller länsplaner; vi har i princip haft nolltillväxt två infrastrukturperioder i rad. Detta är olyckligt för den regionala utvecklingen i mitt och Marléne Lund Kopparklints län.</p><p>Tack, infrastrukturministern, för debatten!</p>",
    "intressent_id": "0642224351118",
    "rel_dok_id": "H8C120210420ip",
    "replik": "N",
    "systemdatum": "2021-08-26 15:57:58"
  }
}