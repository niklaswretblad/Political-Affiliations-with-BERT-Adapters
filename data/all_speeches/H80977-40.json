{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellation 2020/21:341 om bonus-malus",
    "underrubrik": "",
    "kammaraktivitet": "interpellationsdebatt",
    "anforande_id": "d05a25c4-37a4-eb11-914f-901b0eac4c78",
    "anforande_nummer": "40",
    "talare": "Lars Beckman (M)",
    "parti": "M",
    "anforandetext": "<p>Fru talman! Då använder vi finansministerns egna siffror. Det blir alltså en straffskatt på en minibuss på 70 000 kronor på tre år, och man kan få ett bilstöd på 30 000 kronor. Det innebär att familjen går 40 000-50 000 kronor i förlust. Det är naturligtvis ett fullkomligt bedrövligt system. Precis som finansministern säger är dessa fordon dyra i inköp i alla fall.</p><p>Jag förutsätter, fru talman, att när jag får ett skriftligt svar från ett statsråd representerar statsrådet regeringen. I ett skriftligt svar från Lena Hallengren som har getts på en fråga med samma ämne som nu framgick att mindre bilar i de flesta fall inte bara är billigare utan även mer bränslesnåla och därmed utgör en mindre belastning på miljön.</p><p>Fru talman! Inte nog med att man skuldbelägger de barnfamiljer som har behov av bil därför att de har permobiler, man skuldbelägger familjerna och anser att de är miljöbovar. Verkligheten är att de är i starkt behov av fordonen. De kan inte välja bort dem. Det går inte att sätta in två permobiler i en Golf, och det borde jag inte behöva tala om för finansministern och andra regeringsföreträdare.</p><p>När man gör en så dramatisk skattehöjning som slår stentufft mot de barnfamiljer i Sverige som är beroende av rullstolar, permobiler eller andra hjälpmedel - hygienstolar, andningsutrustning eller personliga assistenter - förutsätter jag att man har gjort en konsekvensanalys. Det är bedrövligt om man har gjort en konsekvensanalys och släpper igenom ett system som är direkt riktat mot Sveriges funktionsnedsatta. Men om man inte har gjort en konsekvensanalys och släpper igenom ett sådant här system är det faktiskt lika bedrövligt, för de familjer vi pratar om har svårt nog att få vardagen att gå ihop. De har svårt nog med skjutsningar till hjälpmedelscentraler och skjutsningar till habiliteringsträning. Det kan vara en så enkel sak som att åka och hälsa på farmor och farfar. Då måste man ha med sig permobiler och kanske personliga assistenter.</p><p>Det kan ju inte vara meningen, fru talman, att funktionsnedsatta i ett välfärdsland som Sverige inte ska kunna röra sig i bil. Det är precis som finansministern sa: Redan med dagens bonus-malus får man en straffskatt på 18 000-20 000 kronor per år, och det blir ännu högre från den 1 april. Det är inte rimligt, och det är inte rimligt att ett statsråd anför miljöskäl mot Sveriges funktionsnedsatta. De har inte valt den situationen. De kan inte välja bort bilen. Det finns inga elbilar; det finns inga alternativ till de här bilarna annat än möjligtvis riksfärdtjänst och färdtjänst.</p><p>Men det är helt i linje med den politik den här regeringen för. Det är helt i linje med finansministerns uttalande i <em>Dagens Eko</em> 2016, som blev oerhört uppmärksammat - att vi ska skära ned på stödet till Sveriges funktionsnedsatta för att finansiera i det fallet flyktingkrisen.</p><p> STYLEREF Kantrubrik \\* MERGEFORMAT Svar på interpellationer</p><p>Jag tror inte att det folkliga stödet finns, fru talman. Jag tror inte att det folkliga stödet finns för att ta bort personlig assistans för dem som behöver samhällets stöd mest. Jag tror inte att den folkliga acceptansen finns för att personer ska sparkas ut från aktivitetsersättningen för att gå på kommunernas försörjningsstöd. Och, fru talman, jag tror inte att stödet finns från svenska folket för att de som har behov av rullstol och behov av att kunna förflytta sig inte ska ha råd att köpa nya bilar. Det är ett hån att säga att man ska köpa mindre bilar när det inte finns några alternativ.</p>",
    "intressent_id": "0588282566419",
    "rel_dok_id": "H810341",
    "replik": "N",
    "systemdatum": "2021-04-23 15:28:49"
  }
}