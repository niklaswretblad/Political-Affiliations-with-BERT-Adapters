{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "f093bf96-a1ad-eb11-914f-901b0eac4c78",
    "anforande_nummer": "88",
    "talare": "Håkan Svenneling (V)",
    "parti": "V",
    "anforandetext": "<p>Fru talman! En av mina ambitioner som utrikespolitisk talesperson är att Vänsterpartiets alternativ ska vara tydligare i den politiska debatten. </p><p>Vi är tydliga motståndare till Nato; vi tycker att det skulle bidra till en ökad spänning i vårt närområde om vi gick med i Nato och att det bidrar till ökad spänning att man kapprustar på det sätt som Nato gör. Nato har otroligt många militärbaser runt Ryssland, med tydligt syfte riktat mot Ryssland.</p><p>Därmed är det inte sagt att vi tycker att alternativet är att inte rusta försvaret, för det tycker vi. Vi tycker att det är bra att försvaret rustas upp. Vi står för en lite långsammare upprustning än andra partier, men vi menar att de säkerhetspolitiska hoten mot Sverige har ökat. </p><p></p><p>Vi vill se ett ökat samarbete med våra nordiska grannländer, framför allt med Finland, och vi är djupt engagerade i att det ska ske. </p><p>Vi står inte bakom regeringen vare sig i deras säkerhetspolitik eller i deras utrikespolitik, utan vi har en egen linje som jag upplever ligger till vänster om regeringens. Vi håller med om en del av grundvärdena och de saker som regeringen står för - vi är kritiska till att rösta igenom Nato-optioner och så vidare - men vi är mycket tydligare med att vi vill att man jobbar med kärnvapennedrustning, kärnvapenfria zoner och sådana saker. </p><p>Vi försöker alltså att på en rad områden vara tydliga med våra politiska förslag om hur vi tror att man skulle kunna bidra till nedrustning, lågspänning och minskad spänning i relationen till Ryssland och på den europeiska kontinenten.</p><p>När det gäller Kerstin Lundgrens andra fråga, om sanktioner, får vi analysera det. Jag tycker i grunden att vi måste motarbeta korruption, och Vänsterpartiet har lagt fram flera förslag. För ett år sedan hade vi ett replikskifte om land-för-land-rapportering där jag kritiserade Centerpartiet för att inte ha stöttat oss och Kristdemokraterna i försöket att få igenom land-för-land-rapportering. Jag har inte tittat tillräckligt mycket i detalj på det här förslaget och vad det skulle innebära för att våga säga ett rakt ja eller nej i dag, men givetvis ska vi bekämpa korruption.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}