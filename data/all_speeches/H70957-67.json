{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "(forts.) Svar på interpellation 2019/20:174 om hoten mot kristna befolkningsgrupper i Irak",
    "underrubrik": "",
    "kammaraktivitet": "interpellationsdebatt",
    "anforande_id": "7bdb98f2-e04c-ea11-9130-901b0e9b71a0",
    "anforande_nummer": "67",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Den kristna befolkningen från den del av Irak som ingår i det så kallade omtvistade området drabbas hårt av den politiska oenigheten rörande kontrollen över detta område. Oklarheten bidrar till ett fortsatt instabilt säkerhetsläge och till påtagliga hinder för humanitär hjälp och återuppbyggnadsinsatser på Nineveslätten.</p><p>Som jag nämnde i mitt tidigare svar krävs det en långsiktig politisk lösning på de problem som förhindrar den kristna befolkningen och andra minoritetsgrupper att återvända hem. För att säkerställa långsiktig fredlig samexistens behövs en inkluderande politisk process för nationell försoning och för genomförande av reformer som leder till full respekt för de mänskliga rättigheterna utan diskriminering. En sådan process är också av stor vikt för att lösa den övergripande frågan om kontrollen över det omtvistade området och för att upprätta ett lagligt styre av dessa områden som har befolkningens stöd.</p><p>Efter förra årets regeringsskifte i Irak har förhandlingarna mellan den federala regeringen i Bagdad och provinsregeringen i Erbil haft ett förnyat momentum. Förbättringen av relationerna mellan Bagdad och Erbil har dock tyvärr inte resulterat i några verkliga genombrott som har inneburit en förändring av situationen på marken.</p><p>Det internationella samfundet kan stötta den nationella irakiska dialogen inte minst genom FN:s insats i Irak, Unami. Unami har som en av sina uppgifter att hjälpa Irak i en process för att lösa konflikterna om de omtvistade områdena. Sverige verkade under vår tid i säkerhetsrådet för en roll för insatsen inom detta område, och vi har därefter fortsatt att stödja ett aktivt engagemang från FN i Irak rörande försoning och fredsbyggande.</p><p>Regeringen uppmanar kontinuerligt både den federala regeringen i Bagdad och provinsregeringen i Erbil till dialog och fortsatta ansträngningar för att lösa utestående frågor som styrningen av det omtvistade området. Statsminister Löfven tog till exempel upp frågan om dialogen Bagdad-Erbil vid ett möte med Iraks president i februari. Regeringen har också i kontakter med Irak, inklusive i samband med Iraks utrikesministers besök i Sverige i maj, särskilt tagit upp frågan om vikten av att så snart som möjligt etablera en gemensam styrning och stabil säkerhetsstruktur i området kring staden Sinjar.</p><p> STYLEREF Kantrubrik \\* MERGEFORMAT Svar på interpellationer</p><p>Det är viktigt att understryka att kontrollen över de omtvistade områdena inte enbart är en fråga mellan Bagdad och Erbil. De minoritetsgrupper, som den kristna befolkningen, som har sina hemtrakter i det området måste få sina intressen tillgodosedda och sina röster hörda i diskussionerna om områdets framtid.</p>",
    "intressent_id": "0992800527915",
    "rel_dok_id": "H710174",
    "replik": "N",
    "systemdatum": "2020-02-11 16:13:33"
  }
}