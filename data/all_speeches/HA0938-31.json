{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "4b9be986-bf98-ed11-917f-901b0eac4c70",
    "anforande_nummer": "31",
    "talare": "Rebecka Le Moine (MP)",
    "parti": "MP",
    "anforandetext": "<p>Herr talman! Sverige motsatte sig EU:s initiativ om restaurering av natur. Sverige blev som tur var överkört i den här frågan.</p><p>Sverige stretade emot en skogsstrategi på EU-nivå, men blev överkört av en majoritet som välkomnade förslaget.</p><p>Sverige röstade nej till att produkter på EU:s marknad inte ska bidra till avskogning eller skogsdegradering men blev överkört.</p><p>Sverige röstade för halverad fredningstid för den akut hotade ålen. Som tur var blev vi återigen överkörda.</p><p>Nu har regeringen pausat de otroligt genomarbetade åtgärderna för att se till att vattenkraften moderniseras. Det här är en direktimplementering av EU:s vattendirektiv som har överenskommits med alla berörda parter. Man har hittat en lösning för de 90 procent av dammarna som saknar tillstånd enligt dagens lagstiftning. Man var på väg att börja i den ände där den ekologiska nyttan av åtgärderna var som störst men dammarnas bidrag till energi var noll eller försumbart. I stället fortsätter nu regeringen den här miljökatastrofen, där utrotningshotade fiskar mals sönder i vattenturbiner.</p><p>Herr talman! Ulf Kristersson säger att den gröna omställningen är en prioriterad fråga under ordförandeskapet men har genom sitt agerande i regering placerat Sverige i en extrem position vad gäller den biologiska mångfalden. Alla politiska verktyg används för att accelerera artutrotning och stoppa förslag som skulle kunna gynna naturen.</p><p>Min fråga är: Vilka initiativ vill regeringen ta som ordförandeland i EU för att stärka den biologiska mångfalden och skyddet av hotade arter och hotad natur?</p>",
    "intressent_id": "0546731406922",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}