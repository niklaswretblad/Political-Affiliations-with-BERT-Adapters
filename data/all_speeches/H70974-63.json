{
  "anforande": {
    "dok_hangar_id": "5055817",
    "dok_id": "H70974",
    "dok_titel": "Protokoll 2019/20:74 Torsdagen den 13 februari",
    "dok_rm": "2019/20",
    "dok_nummer": "74",
    "dok_datum": "2020-02-13 00:00:00",
    "avsnittsrubrik": "Frågestund",
    "underrubrik": "Beviljandet av stöd till arbetsintegrerad lärarutbildning",
    "kammaraktivitet": "frågestund",
    "anforande_id": "f4416372-2d74-ea11-9134-0090facf175a",
    "anforande_nummer": "63",
    "talare": "Statsrådet Matilda Ernkrans (S)",
    "parti": "S",
    "anforandetext": "<p></p><p>Fru talman! Tack för engagemanget i att vi ska få fler lärare och fortsätta att förbättra lärarutbildningen!</p><p>Det har vidtagits och fortsätter att vidtas många olika åtgärder och initiativ för att vi ska få en lärarutbildning som lockar fler men som fler också klarar av så att vi kan få ut fler duktiga lärare i våra skolor.</p><p>När det gäller den arbetsintegrerade lärarutbildningen - det som vi kan kalla jobba och plugga samtidigt eller Dalamodellen - handlar en del av regeringens arbete om att vi vill sprida modellen till fler lärosäten runt om i landet. Det är just samverkan mellan högskolan eller universitet och skolan som är nyckeln i den arbetsintegrerade lärarutbildningen.</p><p>Det var fler än vi hade pengar till som ville vara med i satsningen. Det visar att intresset är stort. Urvalet har gjorts utifrån var vi kan få mest effektiv nytta av våra pengar.</p>",
    "intressent_id": "0983984918111",
    "rel_dok_id": "H7C120200213fs",
    "replik": "N",
    "systemdatum": "2020-04-01 17:29:26"
  }
}