{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Frågestund",
    "underrubrik": "Anskaffning av nytt polarforskningsfartyg",
    "kammaraktivitet": "frågestund",
    "anforande_id": "20049767-c02d-ec11-915b-901b0eac4c78",
    "anforande_nummer": "92",
    "talare": "Robert Stenkvist (SD)",
    "parti": "SD",
    "anforandetext": "<p>Herr talman! Också min fråga går till statsrådet Ernkrans. Jag hoppas att frågan faller inom hennes domsaga denna gång.</p><p>Forskningsfartyget Oden är enligt samstämmiga uppgifter pensionsfärdigt. Oden har bedrivit en unik forskning i Arktis som gett Sverige ett renommé världen över.</p><p>Det står i budgeten om satsningar på en ny isbrytarflotta. Men forskningsfartyget Oden nämns inte, i alla fall inte vad jag kunnat se. Det står mycket kort i budgeten om driften av Oden, men det är inte säkert att Oden håller så länge som driftspengarna och anslaget räcker.</p><p>Står Sverige utan polarforskningsfartyg kommer ju Sveriges renommé att sjunka som en sten. Har regeringen tagit något nytt beslut angående anskaffande av ett nytt, liknande forskningsfartyg som ett Oden II?</p>",
    "intressent_id": "0955748436811",
    "rel_dok_id": "H9C120210923fs",
    "replik": "N",
    "systemdatum": "2021-10-15 16:02:12"
  }
}