{
  "anforande": {
    "dok_hangar_id": "5048687",
    "dok_id": "H70941",
    "dok_titel": "Protokoll 2019/20:41 Fredagen den 29 november",
    "dok_rm": "2019/20",
    "dok_nummer": "41",
    "dok_datum": "2019-11-29 00:00:00",
    "avsnittsrubrik": "Svar på interpellationerna 2019/20:152 och 153 om värnande av mänskliga rättigheter för Kinas medborgare",
    "underrubrik": "",
    "kammaraktivitet": "interpellationsdebatt",
    "anforande_id": "7d34ab7c-7822-ea11-912c-901b0e9b71a8",
    "anforande_nummer": "138",
    "talare": "Ann-Sofie Alm (M)",
    "parti": "M",
    "anforandetext": "<p>Herr ålderspresident! Tack, utrikesministern, för svaret!</p><p>Jag tror dock att ett utökat samarbete kring organdonationer måste följa på en ordentlig utredning av vad som faktiskt pågår i Kina, så att vi vet att de bevis som China Tribunal har lagt fram inte stämmer. Om de stämmer måste vi verkligen vidta åtgärder.</p><p>Jag förstår till fullo utrikesministerns dilemma när det gäller att vi pratar om en av våra största handelspartner. SvD skrev i går om Kinas inmarsch i Sverige. Det sker inte bara i Volvo, Spotify, Filmstaden och Oatly, utan det pågår också en inmarsch i våra forskningsbolag inom energi, teknik och elektronik. Det är viktigt att påpeka att alla företag i Kina är det kommunistiska partiet, som äger all information som företagen innehar. Det pågår ett strategiskt krig utan strid, och vi låter oss köpas upp bit för bit utan att diskutera grundläggande värderingar och vilken värld vi vill lämna över till kommande generationer.</p><p>När man vet vad som pågår innanför the great firewall i Kina, med organskördande, förföljelse av minoriteter, korrektionsläger för oliktänkande och brott mot mänskliga rättigheter, är det lätt att förstå att hela den yngre generationen i Hongkong ställer sig upp tillsammans och går ut på gatorna och protesterar. Det är lätt att förstå den desperation de känner. Det som pågår i Hongkong speglar en maktkamp mellan två system i världen.</p><p>Vår del är att ta ansvar, skydda och försvara det frihetliga demokratiska system som vi tror på och de värden som vi värnar, även de som finns utanför vårt lands gränser. </p><p>Den andra sidan är kommunismens totalitära system som genom totalbevakning av sina medborgare hotar alla som vill opponera mot dem. Hongkong är mycket liten i storlek jämfört med Kina. Men människornas mod och beslutsamhet för att försvara sin stad, sin värdighet och sina rättigheter är anmärkningsvärda i sin storlek. </p><p>Värdigheten hos Hongkongborna visades upp, precis som utrikesministern sa, på valdagen när de prodemokratiska krafterna vann en jordskredsseger. I dag är 17 av 18 distrikt kontrollerade av prodemokratiska partier. Detta borde sända mycket tydliga signaler till resten av världen. I Kina däremot har man bara rapporterat att valet har ägt rum, inte hur valresultatet blev. </p><p>Sverige är ett litet land i sammanhanget. Vi behöver EU och USA för att ge tyngd åt våra ord. </p><p></p><p>Herr ålderspresident! Jag vet att Sveriges regering står bakom ett land, två system. Men jag skulle ändå vilja fråga ministern följande: Vad tänker Sveriges regering göra för att stå upp för att våra frihetliga demokratiska värderingar även ska åtnjutas av Hongkongborna som så tydligt visat att det är det som de vill? Kan regeringen tänka sig att söka stöd hos både EU och USA för ett uttalande om att stödja Hongkongbornas rätt till demokratisk frihet från Kinas auktoritära inflytande?</p>",
    "intressent_id": "028954589415",
    "rel_dok_id": "H7C120191129ip",
    "replik": "N",
    "systemdatum": "2019-12-19 16:59:51"
  }
}