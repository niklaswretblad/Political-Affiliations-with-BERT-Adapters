{
  "anforande": {
    "dok_hangar_id": "5016018",
    "dok_id": "H60930",
    "dok_titel": "Protokoll 2018/19:30 Lördagen den 15 december",
    "dok_rm": "2018/19",
    "dok_nummer": "30",
    "dok_datum": "2018-12-15 00:00:00",
    "avsnittsrubrik": "Migration",
    "underrubrik": null,
    "kammaraktivitet": "ärendedebatt",
    "anforande_id": "b92318ca-1a18-e911-9112-901b0eac4c70",
    "anforande_nummer": "27",
    "talare": "Johan Forssell (M)",
    "parti": "M",
    "anforandetext": "<p>Fru talman! Till skillnad från Paula Bieler ser inte jag något spikrakt samband mellan högre anslag och högre effektivitet. Vi ser egentligen det rakt motsatta i samhället. Anslagen till Migrationsverket har ökat väldigt kraftigt. Produktiviteten har sjunkit väldigt kraftigt.</p><p>Jag är allvarlig när jag säger att det här är en ledningsfråga för Migrationsverket. Man måste återskapa en kultur där man fattar fler beslut. Vi kan till exempel göra en jämförelse med vårt östra grannland Finland, där jag tror att en beslutsfattare fattar fyra beslut i veckan. I Sverige ligger enligt en internrevisionsrapport från Migrationsverket motsvarande siffra på <em>ett</em> beslut. Här finns alltså en väldigt viktig uppgift för myndigheten att genomföra.</p><p>Vi kommer inte att kunna lösa det här genom att bara passivt se på och tillföra mer medel. Detta är en styrningsfråga på myndigheten, och det är naturligtvis nästa regerings uppgift att se till, till exempel via regleringsbrev, att det blir ordning på verksamheten. Som politiker måste vi kunna göra prioriteringar. Varje krona som vi lägger på en sak är en krona som hade kunnat gå till någonting annat.</p>",
    "intressent_id": "0126797549328",
    "rel_dok_id": "H601SfU4",
    "replik": "Y",
    "systemdatum": "2019-01-14 17:38:40"
  }
}