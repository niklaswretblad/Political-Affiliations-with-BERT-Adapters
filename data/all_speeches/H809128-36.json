{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "7e340042-3516-ec11-9160-901b0e9b71a0",
    "anforande_nummer": "36",
    "talare": "Amanda Palmstierna (MP)",
    "parti": "MP",
    "anforandetext": "<p>Herr talman! Tack, statsministern, för återrapporten och svaren på de tidigare frågorna!</p><p>Jag börjar med att i mitt första inlägg här göra en kommentar angående vaccinet. Jag har lyft flera gånger att det är oerhört viktigt med den globala solidariteten. Här har Sverige varit väldigt pådrivande både för vaccinet och för Trade for Health, som är ett handelsinitiativ som förvisso inte var uppe i dag men som finns med i det globala solidaritetstänket.</p><p>Det är oerhört bra att Europeiska rådet är fortsatt tydligt. I slutsatserna står att Europeiska rådet efterlyser ett intensifierat arbete för att säkra en global och rättvis tillgång till vaccin mot covid-19 och att man stöder Covax. Man utlovar också de här 100 miljoner doserna. Det är oerhört bra.</p><p>Vad gäller Belarus saknar man nästan ord. Det som händer är helt uppåt väggarna, oacceptabelt och fruktansvärt. Det är oerhört bra att Europeiska rådet snabbt kunde samla sig och uttrycka sig väldigt kraftfullt och fördömande mot den här tvångslandningen eller tvångskapningen.</p><p>Jag tycker att det är glädjande att vi också från svenskt håll kan skicka tydliga signaler - jag tänker på Exportkreditnämnden. Miljöpartiet och Socialdemokraterna i regeringen har gett Exportkreditnämnden en ny instruktion och ett nytt regleringsbrev där man skärpt kraven på mänskliga rättigheter och klimat. Det visar sig nu att de nya direktiven faktiskt fungerar, och myndigheten tar tillbaka den kritiserade affären med Belarus.</p><p>Det är mycket bra att det sammantaget blir tydliga signaler utrikespolitiskt, handelspolitiskt och från EU.</p>",
    "intressent_id": "0999976269027",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}