{
  "anforande": {
    "dok_hangar_id": "5016783",
    "dok_id": "H60933",
    "dok_titel": "Protokoll 2018/19:33 Onsdagen den 19 december",
    "dok_rm": "2018/19",
    "dok_nummer": "33",
    "dok_datum": "2018-12-19 00:00:00",
    "avsnittsrubrik": "Ekonomisk trygghet vid ålderdom",
    "underrubrik": null,
    "kammaraktivitet": "ärendedebatt",
    "anforande_id": "6f88f5f6-0623-e911-9118-901b0e9b71a0",
    "anforande_nummer": "12",
    "talare": "Teresa Carvalho (S)",
    "parti": "S",
    "anforandetext": "<p>Fru talman! Den som tar del av Moderaternas och Kristdemokraternas budgetreservation kan få intrycket att bostadstillägget kommer att höjas redan vid halvårsskiftet 2019. Det är en olycklig signal eftersom det är en tidsplan som inte är genomförbar, något som Katarina Brännström och Moderaterna är väl medvetna om.</p><p>Vi är överens i Pensionsgruppen om ett grundskyddspaket som innehåller förbättringar av både garantipensionen och bostadstillägget. Vi har jobbat intensivt i gruppen under hösten för att kunna leverera detta ens till 2020. Vårt gemensamma förslag, som Moderaterna och Kristdemokraterna hänvisar till, är inte bara en höjning av befintliga ersättningsnivåer och anslag utan innehåller också nya beräkningsgrunder, som kräver remisser och beredningar och därmed mer tid.</p><p> STYLEREF Kantrubrik \\* MERGEFORMAT Ekonomisk trygghet vid ålderdom</p><p>Min välvilliga tolkning är att den så kallade tidigareläggningen är en miss och att Moderaterna och Kristdemokraterna helt enkelt har skrivit fel i denna servettskiss till budgetreservation. För det kan väl inte vara så att det handlar om att man vill ge sken av att ha en annan ambitionsnivå än övriga partier i Pensionsgruppen, trots att man har kunskap om den beredningsprocess som väntar?</p><p>Jag skulle därför vilja ge Katarina Brännström en chans att tydliggöra här att Moderaterna står bakom helheten i Pensionsgruppens uppgörelse avseende förbättrat grundskydd vad gäller både innehåll och genomförande och att anslagshöjningen tyvärr inte kommer att kunna genomföras så tidigt som Moderaterna och Kristdemokraterna utlovar i sin budgetreservation.</p>",
    "intressent_id": "0315499690028",
    "rel_dok_id": "H601SfU2",
    "replik": "Y",
    "systemdatum": "2019-01-28 15:14:34"
  }
}