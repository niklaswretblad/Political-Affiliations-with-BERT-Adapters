{
  "anforande": {
    "dok_hangar_id": "5075981",
    "dok_id": "H80942",
    "dok_titel": "Protokoll 2020/21:42 Torsdagen den 26 november",
    "dok_rm": "2020/21",
    "dok_nummer": "42",
    "dok_datum": "2020-11-26 00:00:00",
    "avsnittsrubrik": "Huvudmannaskap för personlig assistans",
    "underrubrik": "",
    "kammaraktivitet": "ärendedebatt",
    "anforande_id": "9b0f2300-3941-eb11-9147-901b0eac4c70",
    "anforande_nummer": "12",
    "talare": "Mikael Dahlqvist (S)",
    "parti": "S",
    "anforandetext": "<p>Fru talman! Det är intressant att Camilla Waltersson Grönvall inte svarar på min fråga vad det innebär om utredningen går för snabbt fram och vi riskerar att människor hamnar utanför systemet. Det vore intressant om ledamoten kunde svara på den frågan i stället för att kasta ur sig fullt av nya påståenden.</p><p>Det är intressant också att Moderaterna har läst vår januariöverenskommelse, men tyvärr inte riktigt så bra som jag hade hoppats. Det står nämligen i vår överenskommelse att vi ska utreda huvudmannaskapet för den personliga assistansen. Det står inte vilken huvudman.</p><p>Sedan kan det mycket väl bli, fru talman, precis som Camilla Waltersson Grönvall och många partier vill, så att staten tar över den personliga assistansen. Det är inte alls omöjligt, men jag tycker att det är seriöst att först titta på frågan i lugn och ro och, som jag sa tidigare, väga för- och nackdelar.</p><p>Sedan vet också Camilla Waltersson Grönvall, fru talman, att budgeten när det gäller insatser för LSS bygger på prognoser. När året är slut betalar staten den summa som det blivit. Det bygger på hur många vi räknar med kommer att få insatsen. Blir det fler, ja, då betalar vi den summan. Blir det färre blir det ett överskott. Detta är utifrån den gällande lagstiftningen. Regeringen gör en seriös bedömning av hur LSS-lagstiftningen ser ut i dag, hur domarna ser ut och hur de bedöms. Det handlar inte om något annat.</p><p> STYLEREF Kantrubrik \\* MERGEFORMAT Huvudmannaskap för personlig assistans</p><p>Fru talman! Följande fråga kvarstår till Camilla Waltersson Grönvall: Är ni alltså beredda att genomföra den här förändringen under denna mandatperiod när vår största myndighet varnar för konsekvenserna?</p>",
    "intressent_id": "0554852839719",
    "rel_dok_id": "H801SoU10",
    "replik": "Y",
    "systemdatum": "2020-12-18 14:58:26"
  }
}