{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "c6829754-be2a-ed11-9178-901b0e9b71a8",
    "anforande_nummer": "24",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Svaret är naturligtvis allt det vi har gjort under de här åtta åren. Vi lade om politiken 2014 från en politik under alliansregeringen då man skar ned på polisutbildningen med 90 procent under två år för att finansiera sina skattesänkningar. Vi lade i stället om politiken och sa: Nu satsar vi på rättsväsendet, polisen, domstolarna och åklagarna, och nu har alla rättsväsendets myndigheter mer pengar än vad de någonsin har haft tidigare. </p><p>Vi har nu fler poliser som utbildar sig än någonsin tidigare. Över 3 000 är i utbildning. Vi har två nya polisutbildningar. Vi har hårdare straff än någonsin tidigare i modern tid. Vi har också fler frihetsberövade än någonsin tidigare i modern tid. Det är inte bara hantlangarna utan också gängledarna som sitter i fängelse.</p><p>Varför fortsätter skjutningarna? Jo, det beror på att för varje kille vi tar står det en bakom som är beredd att kliva i skorna. Därför blir det ännu viktigare framöver att satsa på det förebyggande arbetet, såsom skola, socialtjänst och fritidsverksamhet, för att bryta nyrekryteringen till gängen.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}