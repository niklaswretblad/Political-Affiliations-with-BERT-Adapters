{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Uppföljning av vaccinationer mot covid-19",
    "underrubrik": "",
    "kammaraktivitet": "ärendedebatt",
    "anforande_id": "7d446627-3062-eb11-914e-901b0e9b71a0",
    "anforande_nummer": "30",
    "talare": "Lorena Delgado Varas (V)",
    "parti": "V",
    "anforandetext": "<p>Fru talman! Regeringen gav i slutet av maj 2020 Folkhälsomyndigheten i uppdrag att ta fram en nationell operativ plan för framtida vaccination mot sjukdomen covid-19. Nu är vaccinationer på gång mot covidl9. Det här är ljuset i tunneln för många invånare och för landet.</p><p>Det är nu ett antal vacciner på gång in i Sverige efter att de har godkänts av Europeiska läkemedelsmyndigheten. När vaccinationerna börjar innebär det att 21 regioner ska vaccinera sina invånare. Med anledning av hur testning och smittspårning har fungerat i regionerna samt med anledning av att vaccinationen av invånare mot den årliga influensan inte har fungerat problemfritt i vissa regioner finns en berättigad oro för hur vaccinationen mot covid-l9 ska fungera. Just därför är ett vaccinationsregister så viktigt.</p><p>De lagändringar som utskottet tillstyrker innebär att tillämpningsområdet för lagen om register över nationella vaccinationsprogram utvidgas till att även omfatta vaccinationer mot sjukdomen covid-19. Vidare innebär det att den vårdgivare som ansvarat för en vaccination mot covid-19 även ska lämna uppgift om vaccinationsdosens nummer till vaccinationsregistret. Det här behövs för att kunna följa vaccinationerna och spridningen av dem.</p><p>Men vi från Vänstern vill lite mer. Det framgår i remissyttranden att Folkhälsomyndigheten anser att en utökning av innehållet i lagstiftningen är nödvändig för att vaccinationsregistret ska kunna användas på ett mer ändamålsenligt sätt.</p><p> STYLEREF Kantrubrik \\* MERGEFORMAT Uppföljning av vaccinationer mot covid-19</p><p>I delrapporten från Folkhälsomyndigheten läggs förslag fram om att en uppgift om vårdenhet ska införas i lagen om register över nationella vaccinationsprogram.</p><p>Den nuvarande lagstiftningen medger endast att uppgift om vårdgivare förs in i registret. En vårdgivare kan vara staten, ett landsting, en kommun, ett företag eller en enskild näringsidkare. Vi anser att detta är ett alltför grovt mått; vi behöver lite mer detaljer. Det kan vara en stor region, ytmässigt och befolkningsmässigt, men även ett mindre, privat företag. Det kan också vara en stor privat koncern, med verksamheter spridda över hela landet.</p><p>Var vaccinationer utförs är av stor betydelse för att kunna bedöma pandemins framtida spridningsrisk, immunitetsläget och så vidare. Det förslag som kom från Folkhälsomyndigheten återfinns inte i regeringens proposition.</p><p>Dessutom är det så att den registrering som i dag görs av vårdgivare sker i olika system. Detta är ineffektivt och kostsamt. Många av de insatser som gjorts mot covid-19 har fördröjts på grund av mängden berörda aktörer. Det här bidrar till att försvåra - det är helt enkelt för många kockar om soppan.</p><p>Folkhälsomyndigheten skriver i sitt remissvar: \"Folkhälsomyndigheten skulle ha god hjälp av ett utökat register där vi kan följa och analysera skyddet mot flera smittsamma sjukdomar som kan förebyggas genom vaccination, och med hjälp av det analysera konsekvenserna av utvecklingen och utvärdera effekterna av vaccinationer.\"</p><p>Vänsterpartiet kan konstatera att det är av stor vikt att det sker en breddning av vaccinationsregistret. Vi vill att regeringen ges i uppdrag att skyndsamt föreslå riksdagen att uppgifter om all vaccination mot pandemier registreras. På sikt vill vi att alla vaccinationer registreras. Detta vore ett bra proaktivt arbete, tror vi.</p><p>Därför lyfter jag reservation l - för de vaccinerades skull och för folkhälsan, nu och i framtiden.</p>",
    "intressent_id": "0852475703226",
    "rel_dok_id": "H801SoU4",
    "replik": "N",
    "systemdatum": "2021-01-29 13:47:57"
  }
}