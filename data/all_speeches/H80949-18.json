{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:190 och 207 om EU-förslaget om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "70d9026a-3062-eb11-914e-901b0e9b71a0",
    "anforande_nummer": "18",
    "talare": "Joar Forssell (L)",
    "parti": "L",
    "anforandetext": "<p>Fru talman! Nej, det är klart att jag inte har läst hela den här rapporten från pärm till pärm. Jag har inte ett helt departement till min hjälp, som Per Bolund har, så det vore orimligt. Jag har inte heller kritiserat någon del som jag inte har läst.</p><p>Det jag kritiserar är avsaknaden av till exempel kärnkraft. Det gör jag inte för att jag ensidigt ställer mig på kärnkraftens sida i svensk energidebatt. Tvärtom vill jag ha ett hållbart system där många olika energislag bidrar. Det innebär att vi kommer att behöva ha både vattenkraft och kärnkraft. Men vi är extremt positiva till alla de förnybara energikällor som vi också behöver i det sammanhängande systemet.</p><p> STYLEREF Kantrubrik \\* MERGEFORMAT Svar på interpellationer</p><p>Det som är min kritik här, fru talman, handlar om att jag inte tycker att regeringen har varit tillräckligt tydlig i sin kritik mot EU-kommissionen. Man har inte heller varit tillräckligt tydlig när det handlar om de saker som jag har lyft upp här, till exempel att bistå redan tidigt i processen så att kärnkraften hade kunnat vara med och man hade fått en helhet med kunskap - kunskap som vi i Sverige faktiskt har och som EU-kommissionen sagt att man har letat efter men inte hittat.</p><p>Det är det här som är hela frågan: Hur ser vi på helheten? Precis som Per Bolund säger här och som jag har sagt återkommande och skrivit på flera ställen är vi positiva till att EU ska ha ett arbete med taxonomi och ha den här typen av arbete med hållbarhet. Det är grundläggande, och jag tycker att det är helt rimligt. Men då måste man se till helheten.</p><p>Tidigare i dag i finansutskottet lyfte regeringens medarbetare till exempel fram Hybrit som något positivt, något som kanske kan gynnas av ett taxonomiarbete på EU-nivå. Det är bara det att Hybrit över huvud taget inte skulle vara möjligt om det inte vore för vattenkraft och kärnkraft. Det är de energislag vi har som kan leverera den mängden energi med den leveranssäkerheten och den reglerbarheten. Det är därför vi behöver elektrifiering, och det är därför vi behöver se till helheten.</p>",
    "intressent_id": "0980092192122",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:52"
  }
}