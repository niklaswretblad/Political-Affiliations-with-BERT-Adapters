{
  "anforande": {
    "dok_hangar_id": "5039890",
    "dok_id": "H70910",
    "dok_titel": "Protokoll 2019/20:10 Torsdagen den 26 september",
    "dok_rm": "2019/20",
    "dok_nummer": "10",
    "dok_datum": "2019-09-26 00:00:00",
    "avsnittsrubrik": "Frågestund",
    "underrubrik": "Elkapacitetsbristen",
    "kammaraktivitet": "frågestund",
    "anforande_id": "7bf27e19-54ef-e911-9128-901b0e9b71a0",
    "anforande_nummer": "78",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Här är det glädjande att se att vi har en positiv utveckling. En kraftig investering görs nu i att bygga ny förnybar elproduktion i hela Sverige. Vi talar om många tiotals miljarder kronor som sedan energiöverenskommelsen investerats i att bygga ut vindkraften i vårt land. Bara under de kommande åren kommer vindkraftsproduktionen att fördubblas, och 2022 kommer ungefär en fjärdedel av den el som vi använder i Sverige att komma från den rena och förnybara vindkraften.</p><p>Det här gör att vi har ett kraftigt elöverskott i vårt energisystem. Vi exporterar el till resten av Europa och resten av Norden, vilket ju är glädjande.</p><p>Samtidigt har vi en utmaning, som Ann-Charlotte Hammar Johnsson lyfter fram. Vi måste se till att elen blir tillgänglig i hela landet.</p><p>Därför har vi kraftigt ökat investeringstakten i elöverföring, i att bygga ut elledningar och öka kapaciteten så att vi kan se till att elen blir tillgänglig i hela landet. Det går inte på en dag eller en vecka, men långsiktigt ska vi se till att bygga ut elsystemen så att det finns tillgång till el i hela landet utan att det blir någon kapacitetsbrist.</p>",
    "intressent_id": "0956444284814",
    "rel_dok_id": "H7C120190926fs",
    "replik": "N",
    "systemdatum": "2019-10-15 16:00:34"
  }
}