{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "d393bf96-a1ad-eb11-914f-901b0eac4c78",
    "anforande_nummer": "59",
    "talare": "Fredrik Malm (L)",
    "parti": "L",
    "anforandetext": "<p></p><p>Herr talman! Jag förstår att Markus Wiechel är chockad av stormningen av Kapitolium. Men partiets tidning var inte särskilt chockad. Dess chefredaktör var snarare närmast inspirerad. Han för resonemang om att det här på något sätt går att relatera till Boston Tea Party, den amerikanska revolutionen, den långvariga frihetskampen och så vidare. Det är komplett vansinne, om jag ska vara uppriktig. Det här var ju vandaler som bröt sig in i en kongressbyggnad och vandaliserade den, mobiliserade av en president som under flera månader gjort allt för att underminera den amerikanska demokratin. Det har ingenting med frihet att göra över huvud taget.</p><p>Jag återkommer till det sista som ni skriver i er partitidning: att det beror helt på svenska politiker om inte vår riksdag ska bli stormad. Vad är det man menar med detta? Jag betraktar det här som ren utpressning. Gör ni inte som Sverigedemokraterna tycker och säger stormar vi riksdagen - hur kan man resonera så?</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}