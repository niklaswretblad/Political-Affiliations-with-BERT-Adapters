{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "eb93bf96-a1ad-eb11-914f-901b0eac4c78",
    "anforande_nummer": "83",
    "talare": "Markus Wiechel (SD)",
    "parti": "SD",
    "anforandetext": "<p></p><p>Fru talman! Vänsterpartiet har en historia som jag inte tänkte gå in så mycket på. Däremot vet vi att Vänsterpartiet i modern tid har sysslat med att ge bistånd till proryska separatister. Man har haft kontakter med diverse personer i både skurkstaten Venezuela och skurkstaten Kuba. Titt som tätt ser vi också hyllningar från vänsterpartister till ledarskiktet i dessa länder och den politik som bedrivs där.</p><p>V-ledamöter från Sveriges riksdag har träffat personer från Grupp 194. Håkan Svenneling själv har tillsammans med partivänner från Vänsterpartiet och även ett par socialdemokrater träffat en DFLP-aktivist, en person som har beskrivits som en del av den här organisationens ledarskap. DFLP har utfört en lång rad terrordåd och har fortfarande en verksam militant gren i Gaza.</p><p>Den här organisationen har täta kopplingar till Vänsterpartiet. Den här organisationen har företrädare som Håkan Svenneling själv har träffat.</p><p>Fru talman! Hur ser Håkan Svenneling egentligen på detta? Hur rimmar det med den syn på demokrati som han säger sig företräda?</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}