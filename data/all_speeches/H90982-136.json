{
  "anforande": {
    "dok_hangar_id": "5124227",
    "dok_id": "H90982",
    "dok_titel": "Protokoll 2021/22:82 Onsdagen den 16 mars",
    "dok_rm": "2021/22",
    "dok_nummer": "82",
    "dok_datum": "2022-03-16 00:00:00",
    "avsnittsrubrik": "Fiskeripolitik",
    "underrubrik": "",
    "kammaraktivitet": "ärendedebatt",
    "anforande_id": "9c96d4d6-ccd6-ec11-9170-0090facf175a",
    "anforande_nummer": "136",
    "talare": "Runar Filper (SD)",
    "parti": "SD",
    "anforandetext": "<p>Fru talman! Tack, Markus Selin, för frågorna! Vi tycker att det är viktigt att det kustnära fisket får en mer framträdande roll och bidrar till att öka svensk livsmedelsproduktion så att den överensstämmer med det som är sagt i livsmedelsstrategin. Vi tycker inte att det är konstigt att stödja detta. Självklart gör vi det.</p><p>Det är lite märkligt att Socialdemokraterna själva reserverar sig i fråga om de nationella ålförvaltningsplanerna och åtgärdsplanen. Vi måste rädda den europeiska ålen, som är hotad. Men det ska inte drabba svenskt fiske så att vi får sämre konkurrenskraft, vilket vi får. Det fiske som görs i Sverige har som sagt en marginell påverkan. Det är inte mycket ål som fiskas upp här om man jämför med hur det är i hela Europa. Vi tycker inte att det här ska behöva drabba svenska ålfiskare. </p><p>Det är ändå en tradition med gamla anor som kan bli lidande. Ålfisket har en lång förankring. Det är ytterst beklagligt att man inte ska få överlåta ålfisketillstånd från exempelvis far till son. När fadern dör kan ingen i familjen fiska längre. Då är det snart slut. Om 20-30 år har vi inte längre några ålfiskare kvar.</p>",
    "intressent_id": "065701062615",
    "rel_dok_id": "H901MJU17",
    "replik": "Y",
    "systemdatum": "2022-05-18 19:07:05"
  }
}