{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Arbetsmarknad och arbetsliv",
    "underrubrik": "",
    "kammaraktivitet": "ärendedebatt",
    "anforande_id": "ead6d288-ff9b-ed11-917f-901b0eac4c70",
    "anforande_nummer": "90",
    "talare": "Oliver Rosengren (M)",
    "parti": "M",
    "anforandetext": "<p>Fru talman! När Teresa Carvalho talar kan man nästan tro att det är en företrädare för ett arbetarparti som står i talarstolen. Men vi vet att det runt om i Sverige är Socialdemokraterna som håller emot när mina partikollegor gör sitt bästa och sliter dag ut och dag in för att få på plats en offensiv lokal arbetslinje.</p><p>Fru talman! Min fråga till Teresa Carvalho är: Vad gör egentligen Socialdemokraterna i Sveriges riksdag för att säkerställa att alla i Sverige får ta del av arbetslinjen och för att säkerställa att vi inte har socialdemokratiska kommuner runt om i vårt land som hindrar arbetslinjen från att komma på plats i deras kommun?</p><p>De stoppar förslag om heltidsaktivering för dem som tar emot försörjningsstöd. De hindrar olika satsningar som kan se till att alla människor kommer ut i arbete. Tidöavtalet lovar heltidsaktivering, samhällsnyttiga insatser som del av aktiveringen och ett bidragstak för att ge stöd åt den lokala arbetslinjen. Men vad lovar egentligen Socialdemokraterna, fru talman?</p>",
    "intressent_id": "039102787629",
    "rel_dok_id": "HA01AU2",
    "replik": "Y",
    "systemdatum": "2023-01-24 16:56:00"
  }
}