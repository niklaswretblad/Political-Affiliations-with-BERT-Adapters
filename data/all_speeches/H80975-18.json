{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "ef10d8e4-cca2-eb11-9152-901b0e9b71a8",
    "anforande_nummer": "18",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Vi har stått upp för att människor ska kunna ha kvar kopplingen till sin arbetsplats och till sitt jobb, sa Åsa Westlund i replikskiftet nyss. Men det gäller inte för alla. Det gäller inte för dem som har tidsbegränsade anställningar. I stället har den regering Åsa Westlund företräder infört en regel som säger att företagen behöver säga upp tillräckligt många som har den typen av anställning för att kunna få stöd, så att de andra på arbetsplatsen kan behålla sin koppling till densamma.</p><p>Detta går rakt emot internationell kriserfarenhet. Det går emot OECD:s utvärderingar av hur permitteringssystemen fungerade efter finanskrisen. Man konstaterade: Om inte tidsbegränsat anställda inkluderas drabbas de ännu hårdare i krisen.</p><p>Vad gjorde länder som Frankrike, Österrike, Tyskland, Belgien och Luxemburg efter finanskrisen? Jo, de valde att inkludera de tidsbegränsat anställda i sina permitteringssystem, för de såg hur de hade drabbats. Detta var också slutsatsen när parterna utredde ett svenskt permitteringssystem. Det var slutsatserna i utredningen 2012. Det var slutsatserna i lagstiftningen 2013. Ändå valde regeringen att inför krisen i våras införa den här regeln, som inte har stöd i de arbeten som har gjorts tidigare om hur stöd ska fungera i en kris.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Det här har lett till att 90 000 företag har fått den här frågan av Tillväxtverket. Har du sagt upp tillräckligt många tidsbegränsat anställda under den här krisen? Det är ett grundkrav för att du ska kunna få permitteringsstöd för dina tillsvidareanställda. Så finns det en liten ventil för undantag för det som beskrivs som verksamhetskritisk personal. Detta leder dock till en lång prövning, och det är svårt att veta vem som är verksamhetskritisk i det här läget.</p><p>Frågan är alltså: Varför är det här kravet så viktigt?</p>",
    "intressent_id": "0982795248728",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}