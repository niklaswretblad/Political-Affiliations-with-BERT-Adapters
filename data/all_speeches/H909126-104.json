{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "96022d69-c139-ed11-9178-901b0e9b71a8",
    "anforande_nummer": "104",
    "talare": "Per Bolund (MP)",
    "parti": "MP",
    "anforandetext": "<p>Fru talman! Den senaste veckans politiska cirkus har nog gjort att många med mig längtar efter lite stabilitet och en politik som bygger upp och förenar men inte förorenar. Sverige behöver läka från den destruktiva politiska kraft som bygger hela sin idé på att splittra och riva ned.</p><p>Vi i Miljöpartiet ser våra naturliga samarbetspartner i Socialdemokraterna, som vi har regerat med i sju år, men också Centerpartiet och Vänsterpartiet. Min och Miljöpartiets förhoppning är att vi tillsammans kan vara den konstruktiva kraften i svensk politik, den som efter höstens val kan samlas för att börja bygga nytt och hållbart för framtiden och för kommande generationer.</p><p>Miljöpartiet kommer att gå in i ett sådant samarbete som den gröna motorn för omställning. Vi har redan visat att vi får mer att hända i miljöarbetet än vad som har hänt på många årtionden med många tidigare regeringar. Nu föreslår vi vår generations stora satsning på miljö- och klimatinvesteringar med 100 miljarder kronor om året de kommande tio åren.</p><p>Vi kommer att prioritera att Sverige fullföljer den gröna industrirevolutionen, som tack vare vår politik redan har börjat. Vi ska fullfölja den elektrifiering som vår politik har banat väg för. Vi vill röja undan de hinder som fortfarande finns för att omställningen till en helt förnybar elproduktion ska bli verklighet. Vi kommer att satsa på en rättvis grön omställning.</p><p>Men vi behöver också satsa på att hantera den naturkris vi är inne i. Vi behöver många fler reformer för levande hav och för friska och gröna skogar i vårt land. Här finns det väldigt mycket mer att göra. Vi vet att naturen kan rädda oss, men först behöver vi rädda naturen, som Inger Andersen, chef för FN:s miljöorgan, sa.</p><p>För att det här ska bli verklighet behövs det ett starkt grönt parti. Det finns bara ett miljöparti i svensk politik.</p><p>(Applåder)</p><p></p><p>I detta anförande instämde Camilla Hansén och Annika Hirvonen (båda MP).</p><p>Partiledardebatten var härmed avslutad.</p>",
    "intressent_id": "0956444284814",
    "rel_dok_id": "",
    "replik": "N",
    "systemdatum": "2022-09-21 17:24:22"
  }
}