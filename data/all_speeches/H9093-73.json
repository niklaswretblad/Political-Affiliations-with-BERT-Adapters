{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "83b9bf8e-782b-ec11-915b-901b0eac4c78",
    "anforande_nummer": "73",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Det var trevligt att höra att Johan vill tala med oss. Vi kan gärna prata med varandra.</p><p>Förändringarna av sjukförsäkringen har lett till att arbetslösheten ökat väldigt kraftigt. Reglerna för sjukförsäkringen är väldigt stelbenta. Många människor, till exempel vårdpersonal som har arbetat under pandemin, går till Försäkringskassan och får höra att de ska säga upp sig på heltid i stället för att kunna arbeta deltid i sitt yrke som sjuksköterska, undersköterska eller vad det nu kan vara. Det är så reglerna ser ut i dag. De maximerar arbetslösheten. Det är det som är problemet.</p><p>Nuvarande sjukförsäkring gör inte att vi tillvaratar människors arbetsförmåga i det yrke de har, utan vi utförsäkrar dem och ber dem att söka försörjningsstöd i kommunerna, som får bekosta detta i stället. Vi skulle minska arbetslösheten om vi hade en bättre sjukförsäkring, så att vi såg till att välutbildade människor kan komma tillbaka till sitt eget yrke.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2021-10-12 18:22:36"
  }
}