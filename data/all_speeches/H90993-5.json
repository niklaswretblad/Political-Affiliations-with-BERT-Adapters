{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:350 om extratjänster",
    "underrubrik": "",
    "kammaraktivitet": "interpellationsdebatt",
    "anforande_id": "cb75054e-2af6-ec11-916f-901b0eac4c70",
    "anforande_nummer": "5",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! När kommunerna gör viktiga insatser för att människor ska slippa vara beroende av försörjningsstödet tycker jag att det är någonting väldigt bra. Det är klart att olika personer behöver olika typer av stöd. Det kan vara arbetsmarknadspolitiska insatser. Det kan vara olika typer av socialpolitiska insatser. Det kan vara olika utbildningar.</p><p>Det är viktigt att människor kan försörja sig själva och att de får stöd att göra det. Här går en skiljelinje i svensk politik mot Moderaterna, som bara tycker att människor ska ha plikt. För oss socialdemokrater handlar det om att göra rätt för sig, plikt, men också om en rätt att få stöd att kunna försörja sig själv om man har behov av ett sådant stöd.</p><p>När det gäller det exempel som ledamoten nämner här med Ibrahim är jag den första att säga att den kompetens som varje människa har såklart ska användas på den svenska arbetsmarknaden. Det handlar om att människor får möjlighet att använda kompetensen och utveckla den. Det är oerhört viktigt för både individ och samhälle.</p><p>Jag undrar samtidigt: Varför höjs inte kraven från Moderaterna? Varför kommer ni inte med förslag som handlar om att förstärka valideringen eller att se till att det blir ännu fler matchningstjänster som kommer på plats för att hjälpa Ibrahim och andra?</p><p>Det vi hör här är kritik och gnäll mot regeringen. Men vi hör väldigt få förslag från Moderaterna själva. Det enda de vill göra är att ta bort möjligheter för människor att kunna komma närmare arbete.</p><p>Jag tittar på den period när Moderaterna senast hade makten. Vad hände då? Jo, då slaktade man den aktiva arbetsmarknadspolitiken. Då tyckte Moderaterna att det var bättre att man bara skrev ut folk och att de var sysslolösa. Konsekvensen av det var ökat försörjningsstöd. Det blev ökade kostnader för kommunerna för försörjningsstödet.</p><p>Det är en cynisk och dålig politik när allt fler lämnar arbetskraften. Vi ska i stället se till att människor får rätt stöd, att fler är i arbetskraften och att fler får möjlighet att försörja sig själva.</p><p>Arbete är grunden för finansieringen av den generella välfärden. Men att ha ett eget jobb är förstås också grunden för människors frihet och deras möjlighet att känna gemenskap och utvecklas.</p><p>Det här är en viktig fråga inför valet. Kommer väljarna att stödja Moderaterna, som varje gång de får möjlighet slaktar arbetsmarknadspolitiken? Eller vill väljarna se att svensk arbetsmarknad fortsätter att stärkas och att allt fler får ett eget arbete att gå till? Jag tycker att valet är självklart.</p>",
    "intressent_id": "0661583406713",
    "rel_dok_id": "H910350",
    "replik": "N",
    "systemdatum": "2022-06-27 17:04:03"
  }
}