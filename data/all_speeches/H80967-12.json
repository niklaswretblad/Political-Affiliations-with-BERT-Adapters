{
  "anforande": {
    "dok_hangar_id": "5081481",
    "dok_id": "H80967",
    "dok_titel": "Protokoll 2020/21:67 Onsdagen den 20 januari",
    "dok_rm": "2020/21",
    "dok_nummer": "67",
    "dok_datum": "2021-01-20 00:00:00",
    "avsnittsrubrik": "EU-politisk debatt",
    "underrubrik": "",
    "kammaraktivitet": "",
    "anforande_id": "327b5d27-3987-eb11-914b-901b0eac4c70",
    "anforande_nummer": "12",
    "talare": "Jessika Roswall (M)",
    "parti": "M",
    "anforandetext": "<p>Herr talman! Som jag sa är detta otroligt viktigt för återhämtningen för Europa. Det talas om att flera länder kommer att ha som krav att man ska kunna visa upp ett intyg. Då är det extra viktigt att man kan lita på intygen.</p><p>Som jag också sa anser Moderaterna att Sverige måste ta på sig ledartröjan och driva arbetet för ett gemensamt certifikat och också gemensamt driva detta med våra nordiska grannar. För våra gränsregioner är det ju avgörande att pendlingen fungerar.</p><p>Greklands och Portugals premiärministrar har uttalat sig och även den socialdemokratiska statsministern i Finland. Danmark håller på att utveckla ett vaccinpass. Jag tycker inte att det räcker att som statsrådet här i dag säga att vi bejakar detta. Det är inte tillräckligt. Det räcker inte med ord här i kammaren, utan jag vill veta vad regeringen faktiskt gör. Och finns det en nordisk linje?</p>",
    "intressent_id": "0718034011110",
    "rel_dok_id": "",
    "replik": "Y",
    "systemdatum": "2021-03-17 16:55:44"
  }
}