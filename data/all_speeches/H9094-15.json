{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:886 och 889 om skadestånd till våldtäktsmän",
    "underrubrik": "",
    "kammaraktivitet": "interpellationsdebatt",
    "anforande_id": "ebc0f047-4549-ec11-915f-901b0eac4c70",
    "anforande_nummer": "15",
    "talare": "Mikael Strandman (SD)",
    "parti": "SD",
    "anforandetext": "<p>Fru talman! Jag tackar ministern för svaren.</p><p>Det är bra att det kommer 2022, men jag tycker fortfarande att det är konstigt att det ska ta så lång tid. Det saknas ju inte resurser på Justitiedepartementet. Det är 433 tjänstemän under ministern, de flesta högutbildade.</p><p>Hade jag varit justitieminister hade jag kastat mig över sådana här oegentligheter i lagarna som skadar förtroendet för hela rättsväsendet och påbörjat detta arbete långt tidigare. Debatten om att detta är tokigt har ju pågått sedan början av 2000-talet.</p><p>Det är bra att man nu ändrar detta i utsökningsbalken och stadgar att om det finns skulder till tidigare brottsoffer är dessa inte skyddade för utmätning. I och med det prioriterar man brottsoffer framför kriminella, och det är en bra signal. </p><p>Jag har en annan fråga till ministern. Om anledningen till att en person har suttit frihetsberövad för länge endast är att personen inte har fått tillräckliga rabatter men att själva domslutet avseende brottet inte har ändrats finns det ingen logik i att skadeståndet ska vara högre för att det är ett allvarligt brott. </p><p> STYLEREF Kantrubrik \\* MERGEFORMAT Svar på interpellationer</p><p>Som det ser ut i dag är det två parametrar som styr skadeståndet. Den ena är tidsutdräkten. Man får mer betalt för de sista månaderna man sitter än vad man får för de första; det är en exponentiell kurva på skadeståndet. Den andra parametern är brottets allvarlighetsgrad. Men häri finns det bara en logik om förövaren skulle vara helt oskyldigt dömd, för då är det klart att man ska ha betalt för det stigma det är att ha suttit denna tid utan att ha haft nåt med brottet att göra. </p><p>Men om domslutet avseende själva brottet inte har ändrats finns det ingen logik i att skadeståndet ska bli högre för att man inte har fått de straffrabatter som man anser sig ha rätt till.</p><p>Vad anser ministern om denna del av bedömningen av skadeståndets storlek? Är detta något ministern vill ändra på?</p>",
    "intressent_id": "0194021108712",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:15"
  }
}