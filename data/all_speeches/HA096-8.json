{
  "anforande": {
    "dok_hangar_id": "5149777",
    "dok_id": "HA096",
    "dok_titel": "Protokoll 2022/23:6 Onsdagen den 12 oktober",
    "dok_rm": "2022/23",
    "dok_nummer": "6",
    "dok_datum": "2022-10-12 00:00:00",
    "avsnittsrubrik": "Återrapportering från mötet i den europeiska politiska gemenskapen den 6 oktober och Europeiska rådets informella möte den 7 oktober",
    "underrubrik": "",
    "kammaraktivitet": "",
    "anforande_id": "cb2a639a-745f-ed11-917c-901b0e9b71a8",
    "anforande_nummer": "8",
    "talare": "Jan Ericson (M)",
    "parti": "M",
    "anforandetext": "<p>Fru talman! Jag tackar för svaret; det var ett positivt svar.</p><p>Även sabotaget mot Nord Stream-ledningarna diskuterades på toppmötet. Vi vet ju ännu inte vem som ligger bakom sabotaget, men det finns skäl att tro att denna sorts operationer eller hybridattacker kan komma att bli vanligare. Därför är det välkommet att bland annat EU-kommissionens ordförande tydligt har uttalat att EU måste göra mer för att skydda kritisk infrastruktur. Det vore utmärkt om EU gemensamt kunde stärka skyddet av denna infrastruktur.</p><p> STYLEREF Kantrubrik \\* MERGEFORMAT Återrapportering från mötet i den europeiska politiska gemenskapen den 6 oktober och Europeiska rådets informella möte den 7 oktober</p><p>Även energifrågorna diskuterades vid toppmötet, som statsministern berörde i sitt anförande, framför allt gasmarknaden. Detta gjordes dels i syfte att minska Europas beroende av rysk gas, dels för att hitta sätt att sänka gaspriserna. Men med tanke på att medlemsstaterna har så vitt skilda förutsättningar och energimixar vill jag fråga statsministern om hon kan utveckla lite mer om hur diskussionerna gick när det gäller Europas energiförsörjning den kommande vintern liksom om möjligheten att gemensamt skydda viktig energiinfrastruktur. Ser statsministern möjligheter till enighet i EU i dessa frågor?</p>",
    "intressent_id": "0940980416614",
    "rel_dok_id": "",
    "replik": "N",
    "systemdatum": "2022-11-08 15:50:16"
  }
}