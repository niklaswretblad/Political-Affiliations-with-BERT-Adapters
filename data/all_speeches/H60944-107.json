{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "38d6f69f-c239-e911-9116-901b0eac4c78",
    "anforande_nummer": "107",
    "talare": "Gustav Fridolin (MP)",
    "parti": "MP",
    "anforandetext": "<p>Fru talman! En viktig sak för KD i den budget som man drev igenom i riksdagen med Moderaterna och med stöd av Sverigedemokraterna var att lägga ned Jämställdhetsmyndigheten. Vi räddar den nu, men låt mig ändå försöka förstå.</p><p> STYLEREF Kantrubrik \\* MERGEFORMAT Partiledardebatt</p><p>Sverige har ungefär 220 myndigheter. Det är sådant som Statens nämnd för arbetstagares uppfinningar, Myndigheten för stöd till trossamfund, Revisorsinspektionen, Skatteverket och många fler. Alla dessa vill KD ha kvar, och jag har ingen annan uppfattning. De har tydliga uppgifter.</p><p>Jämställdhetsmyndighetens uppgift är enligt dess instruktion bland annat att arbeta mot mäns våld mot kvinnor, hedersrelaterat våld och förtryck, prostitution och människohandel.</p><p>Med tanke på alla myndigheter som KD valde att inte lägga ned när man hade chansen, vad i Jämställdhetsmyndighetens uppgift anser ni är för litet eller obetydligt för att samla i en myndighet?</p>",
    "intressent_id": "0238588409223",
    "rel_dok_id": null,
    "replik": "Y",
    "systemdatum": "2019-02-26 13:33:33"
  }
}