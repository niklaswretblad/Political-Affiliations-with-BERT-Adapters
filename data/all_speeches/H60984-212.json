{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "Vattenvård",
    "underrubrik": null,
    "kammaraktivitet": "ärendedebatt",
    "anforande_id": "647be5cf-9a80-e911-9121-901b0e9b71a0",
    "anforande_nummer": "212",
    "talare": "Betty Malmberg (M)",
    "parti": "M",
    "anforandetext": "<p>Fru talman! Timmen är sen. Det är klart att man undrar: Ska jag gå upp i debatten och ta en replik? Men med tanke på att jag blir apostroferad tycker jag ändå att det är på sin plats.</p><p>Maria Gardfjell tar väldigt detaljerat upp vattenskyddsområden. Hon inleder med att berätta att det bara är 30 procent av dricksvattentäkterna som har ett skydd i form av vattenskyddsområde. I nästa steg lämnar hon i princip det i knäet på oss moderater.</p><p>Vi skriver att det ska finnas en flexibilitet. Det är vad vi uttrycker i vår reservation och i vår motion som ligger bakom. Det handlar om att det ser väldigt olika ut på olika platser. Det kanske inte är så att vi kan ha exakt samma typ av skydd överallt.</p><p>Vättern till exempel, som är en av norra Europas största dricksvattentäkter, är nu ett vattenskyddsområde. Samtidigt vet vi att man projekterar för en gruvbrytning. Försvaret övar skjutningar i Vättern. Det är inte så statiskt. Jag undrar i det läget vad ett sådant vattenskyddsområde innebär.</p><p>Maria Gardfjell tar också upp problemet med urlakning och hur jordbruket kan förorena i olika vattenskyddsområden. Faktum är att det är det ekologiska jordbruket som enligt forskningen läcker mest till vattendrag. Det tycker jag att Maria Gardfjell kan ta till sig.</p>",
    "intressent_id": "0547818628111",
    "rel_dok_id": "H601MJU13",
    "replik": "Y",
    "systemdatum": "2019-05-27 18:17:34"
  }
}