{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "5b022d69-c139-ed11-9178-901b0e9b71a8",
    "anforande_nummer": "45",
    "talare": "Annie Lööf (C)",
    "parti": "C",
    "anforandetext": "<p>Herr talman! Vilka svepskäl? Nu har vi hört moderatledaren under många år säga att man sätter sakpolitiken i centrum. Men så konstaterar vi att partierna tycker olika på den så kallade egna sidan av politiken. M och KD röstar nej av en anledning, men L och SD röstar nej av en helt annan anledning till den strandskyddsproposition som lades fram för riksdagen. Det finns ingen samsyn eller majoritet där.</p><p>Vi har velat upphäva strandskyddet helt och hållet. Det är ingen hemlighet för Moderaterna, eftersom det var Moderaterna som stoppade den möjligheten när vi satt i alliansregering. Till skillnad från M hade vi konkreta förslag som kunde ha gjort skillnad redan nu i sommar. Men de stoppades av en samlad majoritet i riksdagen.</p><p>Jag frågar igen: Varför väljer Ulf Kristersson inte sakpolitiken utan i stället spel för gallerierna? Varför är han inte med och förändrar livet för tusentals på den svenska gles- och landsbygden genom att införa de mest långtgående förändringarna och lättnaderna av svensk strandskyddslagstiftning någonsin?</p><p>(Applåder) </p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}