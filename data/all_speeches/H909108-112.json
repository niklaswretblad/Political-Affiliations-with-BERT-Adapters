{
  "anforande": {
    "dok_hangar_id": "5130730",
    "dok_id": "H909108",
    "dok_titel": "Protokoll 2021/22:108 Torsdagen den 5 maj",
    "dok_rm": "2021/22",
    "dok_nummer": "108",
    "dok_datum": "2022-05-05 00:00:00",
    "avsnittsrubrik": "Vattenvård",
    "underrubrik": "",
    "kammaraktivitet": "ärendedebatt",
    "anforande_id": "c1bb7b56-4125-ed11-9178-901b0e9b71a8",
    "anforande_nummer": "112",
    "talare": "Maria Gardfjell (MP)",
    "parti": "MP",
    "anforandetext": "<p>Herr talman! Jag vill säga någonting kort om skogsbruket. När det gäller de ökade vattenmängderna från stora kalhyggen och även ras- och skredrisker finns det en väldigt bra rapport från Skogsstyrelsen och Trafikverket som jag kan tipsa om. Detta kostar samhället miljardbelopp varje år. Det är ett jättestort problem med skogsbruket, och skogsbruket är inte hållbart.</p><p>När det gäller frågorna om lantbruket är jag också ett stort fan av Greppa näringen. Alla de frivilliga insatser som har gjorts i jordbruket är viktiga, men de räcker inte. Vi ser en ökad övergödning trots de satsningar som vi har gjort och som vi gör.</p><p>De frivilliga åtgärderna behöver förstärkas med styrmedel. Just nu är ju priserna på handelsgödsel så extremt höga att det inte finns någon anledning att nu lägga någon skatt på handelsgödsel. Men just nu - det vill jag ändå säga - finns tillfället att fånga denna fråga och hushålla med handelsgödsel så mycket man kan. Det är inte minst en säkerhetsfråga. Vi vet att 20 procent mindre användning av handelsgödsel faktiskt bara ger 5 procent lägre skörd. Detta kan vara ekonomiskt klokt men också miljömässigt väldigt klokt i det läge vi har.</p><p>Jag skulle vilja säga att är det någonting som lantbruket behöver fundera på är det att spara en del av den mängd handelsgödsel man har köpt in i år eller förra året till nästa års verksamhet. Vi vet nämligen inte om det kommer att bli en mer allvarlig brist framåt på grund av kriget i Ukraina.</p><p>Överläggningen var härmed avslutad.</p><p>(Beslut skulle fattas den 11 maj.)</p>",
    "intressent_id": "064711971110",
    "rel_dok_id": "H901MJU23",
    "replik": "Y",
    "systemdatum": "2022-08-26 15:17:30"
  }
}