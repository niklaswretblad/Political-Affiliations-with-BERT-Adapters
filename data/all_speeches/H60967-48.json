{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Svar på interpellation 2018/19:95 om åtgärder för högre tillväxt",
    "underrubrik": null,
    "kammaraktivitet": "interpellationsdebatt",
    "anforande_id": "8e41e42a-e365-e911-911b-901b0eac4c78",
    "anforande_nummer": "48",
    "talare": "Jan Ericson (M)",
    "parti": "M",
    "anforandetext": "<p>Fru talman! Att statsskulden är låg kan vi nog vara överens om. Men i övrigt tror jag inte att vi är överens om så mycket. </p><p>Återigen talar vi om två olika saker. Vi talar om tillväxt, och vi talar om tillväxt per capita. Det är två olika saker. Att den totala svenska tillväxten har varit ganska bra kan vi också vara överens om. När man bryter ned den per capita är det riktigt att vi är bättre än ett antal andra länder. Men vi ligger i botten i EU - det har vi gjort under ganska lång tid - och det tycker jag är ganska allvarligt. </p><p>Jag kan konstatera att högkonjunkturen hjälper till att dölja Sveriges underliggande problem. Tack vare en stark global och europeisk konjunktur går det nästan inte att misslyckas med att få positiva siffror. Skatteintäkterna ökar, och arbetslösheten minskar. Så har det varit under i stort sett varje högkonjunktur i svensk historia. Men jag vill påpeka att Sverige faktiskt halkar efter. Det hjälper inte att Sverige lyckas ganska bra om andra lyckas ännu bättre. </p><p>I detta läge skulle man kunna tänka sig att en regering skulle lägga all sin energi på att få fler i arbete, få fler arbetade timmar och göra tydliga ansträngningar för att få fler nyanlända i arbete. Men det som möter oss är i stället nya ledighetsreformer kombinerade med hot om höjda skatter. Friår och familjevecka är inte det som Sverige behöver just nu. Vi behöver i stället fler som jobbar mer. Därför vill jag fråga finansministern konkret: Hur kan friår och familjevecka göra att vi lyfter den svenska tillväxten per capita?</p>",
    "intressent_id": "0940980416614",
    "rel_dok_id": "H61095",
    "replik": "N",
    "systemdatum": "2019-04-23 18:17:21"
  }
}