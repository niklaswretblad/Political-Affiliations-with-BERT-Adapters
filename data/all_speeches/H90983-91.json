{
  "anforande": {
    "dok_hangar_id": "5124423",
    "dok_id": "H90983",
    "dok_titel": "Protokoll 2021/22:83 Torsdagen den 17 mars",
    "dok_rm": "2021/22",
    "dok_nummer": "83",
    "dok_datum": "2022-03-17 00:00:00",
    "avsnittsrubrik": "Frågestund",
    "underrubrik": "Arbetslivskriminalitet och offentlig upphandling",
    "kammaraktivitet": "frågestund",
    "anforande_id": "43008dd5-a6da-ec11-916f-901b0eac4c70",
    "anforande_nummer": "91",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! Jag delar naturligtvis denna uppfattning. Ska vi klara av att skapa ordning och reda på arbetsmarknaden och trycka tillbaka den växande arbetslivskriminaliteten måste vi se till att våra skattepengar inte hamnar i fickorna på de företag och aktörer som gör sig skyldiga till brott, inte betalar sina skatter och sociala avgifter, fuskar med arbetsmiljön eller har illegal arbetskraft anställd.</p><p>Därför har jag och civilministern tagit initiativ till ett antal rundabordssamtal med bygg- och anläggningsbranschen och med städ- och transportbranscherna. Detta är sektorer där det förekommer fusk i samband med offentlig upphandling.</p><p>Det är tydligt, tycker vi, att vi måste se över hur det kan bli enklare för upphandlande myndigheter att se vilka företag som tidigare har gjort sig skyldiga till brott och andra överträdelser. En annan fråga som vi har identifierat så här långt i samtalen är de problem som finns med långa kedjor av underentreprenörer och vad detta leder till i form av fusk och utnyttjande.</p><p></p><p>Nu samtalar vi och tar in förslag från branschen. Sedan kommer vi att återkomma från regeringen.</p><p>Frågestunden var härmed avslutad.</p>",
    "intressent_id": "0613648926029",
    "rel_dok_id": "H9C120220317fs",
    "replik": "N",
    "systemdatum": "2022-05-23 16:45:01"
  }
}