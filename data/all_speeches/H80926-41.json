{
  "anforande": {
    "dok_hangar_id": "5072984",
    "dok_id": "H80926",
    "dok_titel": "Protokoll 2020/21:26 Torsdagen den 22 oktober",
    "dok_rm": "2020/21",
    "dok_nummer": "26",
    "dok_datum": "2020-10-22 00:00:00",
    "avsnittsrubrik": "Frågestund",
    "underrubrik": "Växande vårdköer",
    "kammaraktivitet": "frågestund",
    "anforande_id": "aca0aae2-9c25-eb11-9143-901b0eac4c70",
    "anforande_nummer": "41",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Camilla Waltersson Grönvall, för en otroligt viktig fråga!</p><p>Vi diskuterar den i en väldigt speciell tid när vi har en pandemi som utan tvekan har försvårat den här situationen. Det förtjänar att påminnas om att vi innan pandemin slog till var i ett läge då allt fler regioner faktiskt nådde framgång i att korta sina köer och öka sin tillgänglighet. Det känns naturligtvis tråkigt att vara på god väg och sedan behöva hantera en pandemi, men det är så hälso- och sjukvården behöver arbeta.</p><p>Nu är det ett stort och viktigt arbete som behöver fortsätta, och det handlar om att intensifiera den samverkan som måste ske mellan regionerna. Man behöver hjälpas åt helt enkelt. Den tillgänglighetsdelegation som regeringen har tillsatt ska hjälpa till med att ta fram planer i varje region om hur man där ska öka tillgängligheten. Det handlar också om stora resurstillskott för att hantera vården i sin helhet och inte minst för att minska den så kallade vårdskulden.</p>",
    "intressent_id": "0853395328224",
    "rel_dok_id": "H8C120201022fs",
    "replik": "N",
    "systemdatum": "2020-11-13 11:42:51"
  }
}