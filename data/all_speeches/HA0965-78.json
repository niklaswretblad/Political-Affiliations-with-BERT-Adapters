{
  "anforande": {
    "dok_hangar_id": "5167303",
    "dok_id": "HA0965",
    "dok_titel": "Protokoll 2022/23:65 Fredagen den 17 februari",
    "dok_rm": "2022/23",
    "dok_nummer": "65",
    "dok_datum": "2023-02-17 00:00:00",
    "avsnittsrubrik": "Svar på interpellation 2022/23:177 om djurvälfärd i djurparker",
    "underrubrik": "",
    "kammaraktivitet": "interpellationsdebatt",
    "anforande_id": "5cf7ade1-f7ae-ed11-917f-901b0eac4c70",
    "anforande_nummer": "78",
    "talare": "Landsbygdsministern Peter Kullgren (KD)",
    "parti": "KD",
    "anforandetext": "<p>Fru talman! Precis som jag konstaterade i slutet av mitt förra inlägg vad gäller djurskyddsaspekterna med mera har Jordbruksverket aviserat att man kommer att göra en översyn.</p><p>Ledamoten kommer med många idéer och tankar. Vissa av dem kan säkert vara bra, men det är inte något som jag kan gå in och kommentera på förhand i detalj här och nu, utan det får vi återkomma till. Men jag kan avslöja att jag tyckte att några av tankarna var intressanta.</p><p>Jag tror att vi i grunden har lite olika syn på syftet med eller inställningen till djurparker. Jag tror att dessa kan ha en viktig uppgift, inte minst för barn och ungdomar som har ett stort intresse för djur och som vill lära sig mer och kunna se djur som de aldrig annars skulle ha möjlighet att se. Det kan väcka ett intresse och en vilja att ge sig hän åt yrken eller livsval som är viktiga för vårt samhälle och, inte minst, för djur i framtiden. Det är en viktig del som djurparkerna bidrar med.</p><p>Min grundinställning även här är att man vill göra rätt och göra det så bra som möjligt, oavsett om man är bonde och håller djur eller om man driver en djurpark och håller djur.</p><p>Återigen: När olyckshändelser sker och situationer uppstår som kan vara till fara för såväl människor som djur är det oerhört viktigt att det utreds noga och att regelverket ses över om det skulle visa sig behövas.</p>",
    "intressent_id": "0168348837024",
    "rel_dok_id": "HA10177",
    "replik": "N",
    "systemdatum": "2023-02-17 20:19:27"
  }
}