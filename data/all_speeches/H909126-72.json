{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "76022d69-c139-ed11-9178-901b0e9b71a8",
    "anforande_nummer": "72",
    "talare": "Per Bolund (MP)",
    "parti": "MP",
    "anforandetext": "<p>Fru talman! Det är en väldig tur för Sverige att svensk politik under många år har sett Sverigedemokraterna för precis vad de är, ett parti vars hela existens bygger på att skapa splittring i samhället och ett vi mot dom och inte minst att motarbeta det som kan skapa en trygg framtid för oss alla, det vill säga att på allvar möta klimathotet.</p><p></p><p>Om Sverigedemokraterna hade fått bestämma skulle vi ha legat långt efter resten av världen när det gäller att ställa om. Sverigedemokraterna var mot klimatlagen. De var mot Industriklivet och Klimatklivet, det vill säga de stöd som nu gör att industrin investerar stort. De var mot elbilsbonusen, som gör att det finns efterfrågan på bilbatterier och leder till att man nu investerar i batterifabriker runt om i Sverige - det vill säga det som har byggt fundamentet, grunden, för de tiotusentals gröna jobb som nu skapas.</p><p>Jag är inte förvånad över att Sverigedemokraterna inte lägger två strån i kors för att stoppa klimathotet. Men varför måste ni stoppa de gröna industrijobben, Jimmie Åkesson?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}