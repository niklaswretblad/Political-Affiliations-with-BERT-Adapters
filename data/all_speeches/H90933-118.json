{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Statens budget 2022 - Rambeslutet ",
    "underrubrik": "",
    "kammaraktivitet": "ärendedebatt",
    "anforande_id": "de9c9294-3e5f-ec11-915f-901b0eac4c70",
    "anforande_nummer": "118",
    "talare": "Jörgen Hellman (S)",
    "parti": "S",
    "anforandetext": "<p>Fru talman! Tack, Niklas Wykman, för orden om ledarskapet i utskottet!</p><p>Vi kan konstatera att vi behöver göra en ny skattereform, för vårt skattesystem är något ålderstiget. Men i avvaktan på skattereformen som förhoppningsvis kan återställa likformigheten och göra inkomstskatten neutral mellan inkomstslagen vill vi socialdemokrater för nästa år sluta skatteklyftan för dem med sjuk- och aktivitetsersättning. En del talar om det som att ta bort funkisskatten. Över 260 000 personer i Sverige lever på sjuk- och aktivitetsersättning.</p><p>Genom Moderaternas skatteförslag blir det en ny liten skatteklyfta kvar för denna grupp. Jag undrar varför orättvisor och ojämlikhet alltid är en del av Moderaternas politik. Jag tror inte att den friska löntagaren tycker att han eller hon är en bättre människa än pensionärer, sjuka och arbetslösa och oavbrutet kan belönas med lite extra.</p><p>Varför vill ni alltid ha klyftor och skillnader, Niklas Wykman?</p>",
    "intressent_id": "0781520322912",
    "rel_dok_id": "H901FiU1",
    "replik": "Y",
    "systemdatum": "2021-12-17 14:38:49"
  }
}