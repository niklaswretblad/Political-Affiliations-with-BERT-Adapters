{
  "anforande": {
    "dok_hangar_id": "5110904",
    "dok_id": "H90919",
    "dok_titel": "Protokoll 2021/22:19 Torsdagen den 21 oktober",
    "dok_rm": "2021/22",
    "dok_nummer": "19",
    "dok_datum": "2021-10-21 00:00:00",
    "avsnittsrubrik": "Frågestund",
    "underrubrik": "Arbetslösheten och integrationen",
    "kammaraktivitet": "frågestund",
    "anforande_id": "67e1d432-de4d-ec11-915f-901b0eac4c70",
    "anforande_nummer": "23",
    "talare": "Jan Ericson (M)",
    "parti": "M",
    "anforandetext": "<p>Fru talman! Före valet 2014 utlovade Stefan Löfven att Sverige skulle ha EU:s lägsta arbetslöshet år 2020. I dag har bara tre EU-länder högre arbetslöshet än Sverige. Vi har alltså verkligen inte blivit bäst utan ligger nu på plats 24 av 27 länder. Vi har nu dessutom högre arbetslöshet än genomsnittet i EU, något som aldrig tidigare hänt sedan vi gick med i EU 1995. Vi har också tappat positionen som det EU-land som har högst sysselsättningsgrad.</p><p>I ett läge där arbetslösheten är bland de högsta i EU, där långtidsarbetslösheten är den värsta som uppmätts i modern tid och där antalet nyanlända utan egen försörjning är rekordstort skulle man kunna tänka sig att förslagen från regeringen på detta område skulle vara oerhört omfattande. Men, tro det eller ej, arbetsmarknadsministerns departement aviserar inte en enda proposition denna höst.</p><p>Är arbetsmarknadsministern och regeringen nöjda med situationen? Om inte, varför har man inga planer alls på förslag inom arbetsmarknad och integration?</p>",
    "intressent_id": "0940980416614",
    "rel_dok_id": "H9C120211021fs",
    "replik": "N",
    "systemdatum": "2021-11-25 11:56:08"
  }
}