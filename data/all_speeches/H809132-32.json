{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "Uppsägning av skatteavtalet mellan Sverige och Portugal",
    "underrubrik": "",
    "kammaraktivitet": "ärendedebatt",
    "anforande_id": "14838e95-3a1d-ec11-915b-901b0eac4c78",
    "anforande_nummer": "32",
    "talare": "Hampus Hagman (KD)",
    "parti": "KD",
    "anforandetext": "<p>Fru talman! Precis som i föregående debatt vill jag börja med att konstatera att skatteavtal är viktiga för Sverige. Att säga upp ett skatteavtal är absolut ingenting som ska göras lättvindigt. Det skapar osäkerhet och minskar förutsägbarheten för både enskilda människor och företag.</p><p>Men i det här ärendet finns starka skäl som talar för att detta är rätt väg att gå. För att ett skatteavtal ska fungera krävs en grundläggande respekt mellan de avtalsslutande parterna. Portugals agerande visar att denna respekt saknas. Då måste Sverige agera. Det är inte hållbart att acceptera att en part som vi har slutit ett avtal med inte lever upp till sina åtaganden. Vi stöder därför innehållet i propositionen, som innebär att avtalet ska sägas upp.</p><p>Jag vill dock betona att även jag tycker att finansministerns retorik i ärendet förtjänar hård kritik. Att som finansminister ägna kraft och tid åt att kritisera och skuldbelägga de svenskar som efter ett långt arbetsliv har valt att bosätta sig i Portugal är djupt ovärdigt. Vi kristdemokrater står absolut inte bakom hennes retorik. Finansministern bör fokusera på att uteslutande kritisera den portugisiska regeringen, som inte har levt upp till sina åtaganden, i stället för att kritisera de svenskar som har utnyttjat den fria rörlighet som vi har EU att tacka för.</p><p>Med detta yrkar jag bifall till utskottets förslag.</p>",
    "intressent_id": "0435740736429",
    "rel_dok_id": "H801SkU35",
    "replik": "N",
    "systemdatum": "2021-09-24 15:23:58"
  }
}