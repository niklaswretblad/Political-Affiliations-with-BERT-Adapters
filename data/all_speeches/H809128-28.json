{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "76340042-3516-ec11-9160-901b0e9b71a0",
    "anforande_nummer": "28",
    "talare": "Maria Nilsson (L)",
    "parti": "L",
    "anforandetext": "<p>Herr talman! I morse i <em>P1-morgon </em>kunde vi höra den belarusiske oppositionspolitikern Pavel Latusjko, som sedan ett antal månader lever i påtvingad exil i Warszawa. Han sa att han inte längre känner sig trygg i en huvudstad i ett EU-land. Det är naturligtvis en del av den belarusiska regimens strategi: att skrämma såväl dem som fortfarande finns kvar i Belarus som dem som flytt landet.</p><p>Min liberala kollega i Europaparlamentet Karin Karlsbro brukar tala om de tre s:en i fråga om EU:s politik gentemot Belarus: sanktioner, support och solidaritet. Samtidigt som den belarusiska regimen behöver bekämpas med alla medel måste vi med samma frenesi visa solidaritet med landets befolkning. Genom EU:s resoluta svar har unionen visat att unionen klarar av att agera hårt och förhoppningsvis hållbart.</p><p></p><p>Min fråga till statsministern rör det sista s:et, solidaritet. Diskuterades det under Europeiska rådets möte förslag om till exempel visumlättnader för dem som tillhör oppositionen eller andra former av stöd för det belarusiska civila samhället?</p>",
    "intressent_id": "0228167770927",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}