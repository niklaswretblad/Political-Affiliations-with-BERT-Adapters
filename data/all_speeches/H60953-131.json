{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "(forts. från § 12) Fiskeripolitik (forts. MJU3)",
    "underrubrik": null,
    "kammaraktivitet": null,
    "anforande_id": "1b741eb7-f740-e911-9116-901b0eac4c78",
    "anforande_nummer": "131",
    "talare": "Roland Utbult (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Fiskeripolitik</p><p>Fru talman! Tack, Ulrika Heie, för frågan!</p><p>Ja, det där var ju min egen fråga till Eskil Erlandsson om hur han såg på yrkesfiskarnas kunskap kontra forskningen. Han sa att han förlitade sig helt och hållet på forskningen. Det var alltså svaret på min egen fråga här i kammaren.</p><p>Jag ska läsa lite innantill från januariöverenskommelsen. Det står att \"ett generellt stopp för bottentrålning införs i skyddade områden\". Det står också att man \"ska stoppa illegalt fiske\" och att \"kameraövervakning av fiskefartyg för att se till att utkastförbudet efterlevs ska genomföras\". Det är ganska tydligt.</p><p>Ni har ställt er bakom stopp för bottentrålning i skyddade områden. Fiske i skyddade områden, som Kosterhavet - jag tror att ledamoten själv nämnde Kosterhavet förut - ska man stoppa. Det finns även i Väderöfjorden och Bratten. Det är stora områden där det är okej att fiska. Man har tillåtelse att fiska där. Men det vill ni stoppa. Det står i januariöverenskommelsen att \"ett generellt stopp för bottentrålning införs i skyddade områden\". Där har ni alltså satt er i sjön, så att säga.</p><p>När det gäller de övriga frågorna du nämner använder du uttrycket \"illegalt fiske\", Ulrika Heie. Det som jag reagerar på är själva attityden här, från statsministern men också från de partier som har anslutit sig till januariöverenskommelsen.</p>",
    "intressent_id": "0237055280513",
    "rel_dok_id": null,
    "replik": "Y",
    "systemdatum": "2019-03-07 17:41:24"
  }
}