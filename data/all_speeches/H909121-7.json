{
  "anforande": {
    "dok_hangar_id": "5136018",
    "dok_id": "H909121",
    "dok_titel": "Protokoll 2021/22:121 Tisdagen den 31 maj",
    "dok_rm": "2021/22",
    "dok_nummer": "121",
    "dok_datum": "2022-05-31 00:00:00",
    "avsnittsrubrik": "Organisationen för säkerhet och samarbete i Europa under 2021",
    "underrubrik": "",
    "kammaraktivitet": "ärendedebatt",
    "anforande_id": "07e25ffa-bc39-ed11-9178-901b0e9b71a8",
    "anforande_nummer": "7",
    "talare": "Kerstin Lundgren (C)",
    "parti": "C",
    "anforandetext": "<p> STYLEREF Kantrubrik \\* MERGEFORMAT Organisationen för säkerhet och samarbete i Europa under 2021</p><p>Fru talman! Jag är väl medveten om att Edward Riedl inte har varit verksam i utskottet, men han har ett engagemang i OSSE-delegationen. Därför vill jag ändå ställa en fråga. </p><p>Vi hade en diskussion om tajmningen, och utskottsmajoriteten skriver att ministerrådsmötet i Stockholm blev det yttersta beviset för OSSE:s dysfunktionalitet och att regeringen hänger sig åt sina egna prioriteringar. </p><p>Fru talman! När jag lyssnade på Edward Riedls anförande hörde jag väldigt många positiva omdömen om samarbete, hur nära man hade arbetat och vilket engagemang som hade funnits i relationen mellan ordförandeskapet och delegationen. Jag hörde inte någon synpunkt som hade framförts från delegationens sida eller från någon ledamot i delegationen som pekade i en annan riktning med nya förslag som skulle ha kunnat lösa frågan om att Ryssland angrep Ukraina. </p><p>Fru talman! Därför kan jag inte låta bli att av nyfikenhet ställa frågan: Vad innebär detta med dysfunktionalitet? Vad drar Moderaterna för slutsatser? Är det de slutsatser som Kreml drar - att den europeiska säkerhetsordningen är utdaterad och inte längre ska gälla? Eller drar de någon annan slutsats? Här låter det som att det snarare är svenska misslyckanden och dessutom att organisationen inte fungerar som är skälet till utvärderingarna just nu. </p>",
    "intressent_id": "0155487380917",
    "rel_dok_id": "H901UU12",
    "replik": "Y",
    "systemdatum": "2022-09-21 16:52:45"
  }
}