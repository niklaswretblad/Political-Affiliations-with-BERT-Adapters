{
  "anforande": {
    "dok_hangar_id": "5082762",
    "dok_id": "H80973",
    "dok_titel": "Protokoll 2020/21:73 Fredagen den 29 januari",
    "dok_rm": "2020/21",
    "dok_nummer": "73",
    "dok_datum": "2021-01-29 00:00:00",
    "avsnittsrubrik": "Svar på interpellationerna 2020/21:313 och 335 om stöd till restaurangbranschen",
    "underrubrik": "",
    "kammaraktivitet": "interpellationsdebatt",
    "anforande_id": "a9e7e85c-399d-eb11-9152-901b0e9b71a8",
    "anforande_nummer": "32",
    "talare": "Ann-Charlotte Hammar Johnsson (M)",
    "parti": "M",
    "anforandetext": "<p>Fru talman! Jag tycker att det sorgligt att statsrådet väljer att tala om politiska poäng när vi talar om att rädda liv och klara företag. Det är inte en smäll mot oss utan en smäll mot de företag vi gör oss till röst för och deras sits.</p><p>Vi kan bidra med lösningar för att vi ska kunna hålla öppet och få det att fungera. Detta har jag hört under hela pandemin. Men jag har inte en enda gång hört statsrådet berätta vilka lösningar statsrådet och regeringen genomför tillsammans med besöksnäringen för att få det att fungera, varken under första eller andra vågen. Dessutom har Folkhälsomyndigheten uttalat att de inte kan se att det är via restauranger smittan sprids.</p><p>För mig blir detta märkligt.</p><p>I stället ringer det i öronen: Regeringen snodde den enda sittningen.</p><p>Krögaren och företagaren Leif Mannerström beskriver en kväll ute: Man beställer bord till klockan 19.30, tar in en varmrätt, ett glas vin eller två och kanske en kopp kaffe och sitter till klockan 22-22.30.</p><p>Normalt sett har restauranger två sittningar per kväll för att klara sin ekonomi. När den andra inte hinns med uteblir de inkomsterna. Som det är nu hinner man knappt med den enda sittningen. Det är ett jättehårt slag och förmodligen den sista spiken i kistan när den enda sittningen inte går att genomföra.</p><p>Det går bra att handla i en mataffär och ha barn på skolan, men man kan inte gynna sin lokala restaurang eftersom krögarna inte är betrodda att lösa problemen i ett avtal med regeringen om att både covidsäkra och kunna ha öppet.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Det går att lösa. Jag tog upp två exempel i mitt tidigare inlägg: djurparken i Skåne som har hållit öppet och förslag på konserter med avgränsningar så att det skulle vara covid-19-säkert.</p><p>Har statsrådet funderat på att diskutera denna möjlighet, lagt det helt åt sidan eller inte alls tänkt på det? Om han har gjort det undrar jag på vilka grunder man bestämde sig för att inte genomföra de förslag som fortfarande uteblivit. Jag har fortfarande inte fått höra varför. Det är förslag som Fredrik Eriksson och andra har framfört till regeringen. Jag förmodar att en lång kö av människor står på tur för att berätta om detta.</p><p>Företagarna är människor som riskerar att förlora sina livsverk. De har belånat sina livsdrömmar, pantsatt sina hus och tömt barnens sparbössor för att kunna överleva. Det är dessa företag som levererar till vår välfärd. Dessa företag startade kanske en gång som UF-företag. Ungdomar är anställda i branschen och får sitt första jobb. Andra kan få sitt första jobb i Sverige. </p><p>Arbetslösheten är hög. Den är den högsta sedan 2009 då man började mäta den. Risken är stor för ett långt utanförskap. Därtill kommer psykologiska effekter. Rubriken \"En politik för företag\" är inte längre gångbar i denna del av samhällsdiskussionen.</p><p>Fru talman! Även jag har med mig ett antal röster från landet: </p><p>Hjärtklappningar och sömnproblem är nu vardag. Vi behöver hjälp. Jag ska på analys av hjärtat på måndag. Jag känner press och stress men tänker inte ge upp min dröm, för jag brinner för mitt företagande. </p><p>Vårt företag förblöder. </p><p>Det är akut nu i verkligheten.</p><p>Vad är orsaken till saktfärdigheten? En livräddande insats är bara viktig när man lever.</p><p>Detta har sagts utifrån att livsverk raseras framför människors ögon.</p><p>Fru talman! Statsrådet sa under gårdagens frågestund: \"Vi jobbar snabbare än någon annan regering någonsin har gjort.\" Vad bygger regeringen den bedömningen på? Det är många där ute som inte heller förstod svaret.</p>",
    "intressent_id": "0810201628512",
    "rel_dok_id": "H8C120210129ip",
    "replik": "N",
    "systemdatum": "2021-04-14 17:52:40"
  }
}