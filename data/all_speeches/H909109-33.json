{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "cf829754-be2a-ed11-9178-901b0e9b71a8",
    "anforande_nummer": "33",
    "talare": "Johan Forssell (M)",
    "parti": "M",
    "anforandetext": "<p>Fru talman! Vi moderater är beredda att göra vad som krävs för att upprätthålla lag och ordning i vårt samhälle, se till att lagföra de kriminella och göra samhället tryggt och säkert för medborgarna. Men det som man gör måste också vara genomförbart, och det måste också ha effekt.</p><p>Tobias Andersson har helt rätt i att jag inte är någon anhängare av idén att skicka in svensk militär i olika utanförskapsområden. I den intervju jag gjorde förhöll jag mig till just den frågan snarare än det som har kommit från Sverigedemokraterna. Det är möjligt att Sverigedemokraterna har en annan idé.</p><p>Frågan som ställdes till mig där och då gällde: In med militären, så kan de snabbt lösa det här. In med stadsskyttebataljoner, eller vad det nu kan vara. Då påpekade jag en enkel sak: Inom Försvarsmakten är man tränad för väpnad strid. Det är någonting annat än vad polisen gör. Den ska upprätthålla lag och ordning.</p><p>Jag tror inte på det enkla svaret att skicka in militären. Dels är den inte utbildad för det, dels har den inte minst i det omvärldsläge vi har nu helt andra uppgifter. Låt oss i stället stärka rättsväsendet.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}