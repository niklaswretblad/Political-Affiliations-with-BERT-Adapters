{
  "anforande": {
    "dok_hangar_id": "5048350",
    "dok_id": "H70939",
    "dok_titel": "Protokoll 2019/20:39 Onsdagen den 27 november",
    "dok_rm": "2019/20",
    "dok_nummer": "39",
    "dok_datum": "2019-11-27 00:00:00",
    "avsnittsrubrik": "Statens budget 2020 Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "b86ed504-f720-ea11-912c-901b0e9b71a8",
    "anforande_nummer": "61",
    "talare": "Karolina Skog (MP)",
    "parti": "MP",
    "anforandetext": "<p>Fru talman! Jag tänkte även denna gång börja i en punkt som Miljöpartiet och nu Liberalerna har gemensamt, och det är övertygelsen om att företagen är helt avgörande partner i arbetet med att hantera klimatkrisen.</p><p>Det är också därför som regeringen redan under den förra mandatperioden drog igång det breda arbete som kallas för Fossilfritt Sverige, där varje bransch själv får identifiera en färdplan mot fossilfrihet och där branscherna får möjlighet att gå fram till regeringen med förslag på sänkta trösklar och hur man kan reda ut frågor som kan göra det enklare framöver.</p><p>I det materialet har vi mycket att arbeta med tillsammans framöver, och jag ser fram emot att göra det.</p><p>Anledningen till att jag begärde replik är dock en annan. Det är en sak jag inte förstår. Mats Persson beskrev själv ett skifte. Det fanns en period, om jag får tro Mats Persson, när Liberalerna inte riktigt tog klimatarbetet på allvar. Då var svaret kärnkraft.</p><p>Nu sker ett jättestort skifte. Nu tar man klimatet på allvar. Och svaret är kärnkraft. Svaret nu är alltså detsamma som under den period när det inte var ett så aktivt arbete som det nu ska vara framåt.</p><p></p><p>Jag får inte ihop detta. Vad är egentligen det nya?</p>",
    "intressent_id": "0334816698724",
    "rel_dok_id": "H701FiU1",
    "replik": "Y",
    "systemdatum": "2019-12-17 19:00:23"
  }
}