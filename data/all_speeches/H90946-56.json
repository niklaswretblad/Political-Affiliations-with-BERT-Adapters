{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "ad15cb82-f493-ec11-916c-901b0e9b71a0",
    "anforande_nummer": "56",
    "talare": "Johan Andersson (S)",
    "parti": "S",
    "anforandetext": "<p>Fru talman! Jag tänkte ägna mig åt framför allt betänkande AU6, men i och med att det är en gemensam debatt om AU2, om utgiftsområdet, och AU6, om arbetsmarknadspolitik och arbetslöshetsförsäkringen, kommer jag att tala om både och.</p><p>När det gäller AU2, utgiftsområdet, vill jag börja med att säga att eftersom vårt förslag till budgetramar har fallit hänvisar jag till det gemensamma yttrandet från S och MP. När det gäller AU6 vill jag yrka bifall till förslaget och avslag på reservationerna.</p><p>Jag är stolt men inte nöjd med det arbetsmiljöarbete som regeringen driver utifrån de socialdemokratiska värderingarna. Vi vill mer när det gäller den delen.</p><p>Vi har under våra sju års regeringsinnehav drivit utvecklingen framåt för att skapa ett bättre och mer kärnfullt arbetsmiljöarbete runt om på våra arbetsplatser i landet.</p><p>Men vi vill som sagt göra mer.</p><p>Vi vill förbättra den fysiska och psykosociala arbetsmiljön genom ett stärkt arbetsmiljöarbete och satsningar på förebyggande arbete, tillsynsarbete och arbetslivsforskning.</p><p>Vi vill stärka skyddsombuden. De behöver få bättre möjligheter att genomföra sitt livsviktiga uppdrag.</p><p>Vi vill skapa trygghet i omställningen. Fler ska kunna få utbildning på betald arbetstid, och alla anställda ska få omställningsstöd för att kunna ställa om till ett nytt jobb eller vid behov kunna utbilda sig till ett nytt yrke.</p><p>Vi vill minska antalet osäkra anställningar genom att ta bort allmän visstidsanställning och reglera hyvling, inhyrning och rätten till heltid.</p><p>Vi vill bekämpa arbetslivskriminaliteten. Det ska aldrig löna sig att begå brott, smita från skatten eller skaffa sig konkurrensfördelar genom att försumma de anställdas rätt till en trygg arbetsmiljö. Myndigheterna bör få ökade resurser och fler verktyg för att komma åt de kriminella aktörerna.</p><p>Vi vill se över arbetsmiljöreglerna utifrån ett jämställdhetsperspektiv i syfte att förbättra arbetsmiljön i de framför allt kvinnodominerade yrkena. Vi vill öka tillgången till företagshälsovård och säkerställa en jämställd och närvarande företagshälsovård för både kvinnor och män.</p><p>Vi vill se över arbetsmiljöansvaret inom gigekonomin. Arbetsgivare ska inte kunna smita undan arbetsmiljöansvaret genom att gömma sig bakom en app.</p><p>Vi vill utveckla undervisningen i arbetsmiljökunskap och förståelsen för den svenska arbetsmarknadsmodellen hos unga.</p><p>Vad har vi då gjort under våra sju års regeringsinnehav?</p><p>Vi har förstärkt arbetsmiljöpolitiken med mer än 100 miljoner kronor. Bland annat har Arbetsmiljöverket kunnat anställa fler inspektörer och ökat närvaron på arbetsplatserna. Arbetsmiljöverket har under de senaste åren anställt drygt 150 nya arbetsmiljöinspektörer, och antalet inspektioner har ökat kraftigt. Under 2019 gjordes det drygt 10 000 fler inspektioner än 2016.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbets-marknadspolitik och arbetslöshetsförsäk-ringen</p><p>Vi har byggt upp Myndigheten för arbetsmiljökunskap, Mynak, i Gävle för att skapa förutsättningar för ett friskt och hållbart arbetsliv och driva på forskningen för detta.</p><p>Arbetsmiljöverket har på uppdrag av regeringen tagit fram föreskrifter för den organisatoriska och sociala arbetsmiljön. De nya föreskrifterna tydliggör arbetsgivarens ansvar för att förebygga ohälsosam arbetsbelastning, stress, mobbning och fysisk ohälsa. Föreskrifterna började gälla den 31 mars 2016.</p><p>Lex Laval har rivits upp, och nya utstationeringsregler finns sedan den 30 juni 2020.</p><p>Det pågår en översyn av arbetskraftsinvandring, och jag har stora förhoppningar på en bättre reglering. Vi får se när det kommer.</p><p>Regeringen har tagit krafttag mot arbetslivskriminaliteten. En ny myndighetsgemensam insats har inletts där polis, skatteverk och arbetsmiljöverk arbetar ihop. Över 5 300 oannonserade kontroller har genomförts de senaste tre åren.</p><p>Jag och några kollegor hade förmånen att vara med på just en sådan kontroll i Malmö för ett par veckor sedan. Det var oerhört intressant. Jag uppmanar kollegorna i utskottet att ta tillfället i akt och följa med på en av dessa oannonserade och samordnade kontroller där flera myndigheter deltar. Det ger verkligen en bild av hur dagens arbetsmarknad i Sverige ser ut i denna del.</p><p>Också viktigt är att vi har höjt företagsboten kraftigt, från 10 miljoner kronor till 500 miljoner kronor. Det ska svida om man inte gör på rätt sätt eller medvetet åsidosätter regler och lagstiftning.</p><p>Ett entreprenörsansvar har införts för såväl utstationerade arbetstagare som arbetstagare som är anställda inom Sverige inom bygg- och anläggningsbranschen. En arbetstagare som inte får lön för det arbete han eller hon har utfört i bygg- och anläggningsentreprenaden ska kunna få betalt i enlighet med lönefordran från annan entreprenör i entreprenadkedjan. Byggbranschen uppger att man börjar se en förändring, men vi behöver göra mer.</p><p>Vi har tagit strid för de regionala skyddsombuden. Regeringen gick fram med ett skarpt lagförslag om att öka tillträdesrätten för regionala skyddsombud. Förslaget röstades ned av högermajoriteten i riksdagen, men vi fortsätter att ta strid för skyddsombudens möjlighet att göra ett livsviktigt jobb.</p><p>En statlig utredning har tillsatts som har i uppdrag att lämna förslag på hur de regionala skyddsombuden ska ges bättre förutsättningar att kunna utföra sitt arbete. Utredningen ska presenteras senast den 15 augusti 2022. Jag hoppas att den leder till en utökad möjlighet för våra regionala skyddsombud, framför allt att få tillträdesrätt.</p><p>Flera åtgärder för ordning och reda inom åkerinäringen har vidtagits. Högre sanktionsavgifter och möjlighet till fastlåsning av hjul, så kallad klampning, har införts. Trafikpolisen har fått mer resurser, och beställaransvaret har ökats så att samtliga beställare i en avtalskedja kan hållas ansvariga.</p><p>Runt 400 poliser och bilinspektörer har vidareutbildats för att förbättra kontrollerna av tunga fordon på väg, särskilt cabotagetransporter, och flygande inspektioner.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbets-marknadspolitik och arbetslöshetsförsäk-ringen</p><p>Men det finns som sagt mer att göra, och vi bedriver ett aldrig sinande arbete för att förbättra arbetsmiljön och för att arbetsgivarna ska ta sitt ansvar här.</p><p>Jag ser med tillförsikt fram mot 2022 och kommande år eftersom det finns en bred politisk ansats hos kammarens partier för att driva och utveckla detta arbete - även om vägen framåt är krokig.</p><p>Fru talman! Jag hänvisar till mitt tidigare yrkande.</p><p>(Applåder)</p>",
    "intressent_id": "0964730940415",
    "rel_dok_id": "H901AU2, H901AU6",
    "replik": "N",
    "systemdatum": "2022-02-22 16:32:15"
  }
}