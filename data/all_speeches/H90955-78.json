{
  "anforande": {
    "dok_hangar_id": "5117432",
    "dok_id": "H90955",
    "dok_titel": "Protokoll 2021/22:55 Onsdagen den 19 januari",
    "dok_rm": "2021/22",
    "dok_nummer": "55",
    "dok_datum": "2022-01-19 00:00:00",
    "avsnittsrubrik": "2021 års redogörelse för bolag med statligt ägande",
    "underrubrik": "",
    "kammaraktivitet": "ärendedebatt",
    "anforande_id": "55712b27-beb5-ec11-9167-901b0eac4c78",
    "anforande_nummer": "78",
    "talare": "Elisabeth Björnsdotter Rahm (M)",
    "parti": "M",
    "anforandetext": "<p>Herr talman! Tack, Camilla Hansén, för svaret! Vi ser en växande arbetsmarknad i Sverige just nu. Det innebär även att energiåtgången ökar kraftigt. Blickarna vänds norrut, vilket jag som västerbottning är tacksam för. Detta innebär att vi har ett enormt behov av, givetvis, hållbar och förnybar energi. Men det innebär inte att vi på det viset kan stänga ned två kärnkraftverk då vi inte i dag kan ersätta kärnkraften med en hållbar energiproduktion, i detta läge då vi har så stort behov av energi.</p><p>Därför måste man givetvis mötas halvvägs när det gäller att hitta förnybart och kunna fasa ut kärnkraft - ja, kanske. Men där är vi inte än, och därför anser jag att vi inte kan lägga ned kärnkraft innan vi har ett hållbart alternativ.</p><p>Jag frågar alltså återigen ledamoten Camilla Hansén: Anser Camilla Hansén att det är rimligt att både företag och enskilda människor ska betala så astronomiskt stora summor för sina elräkningar i dag, bara på grund av att vi inte kan tillhandahålla en rimlig mängd energi för den förbrukning man behöver?</p>",
    "intressent_id": "0671241874717",
    "rel_dok_id": "H901NU4",
    "replik": "Y",
    "systemdatum": "2022-04-06 17:28:44"
  }
}