{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:895 om ökning av telefonsamtalen till Bris",
    "underrubrik": "",
    "kammaraktivitet": "interpellationsdebatt",
    "anforande_id": "57c1f047-4549-ec11-915f-901b0eac4c70",
    "anforande_nummer": "120",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag tackar åter statsrådet för svaret.</p><p>Många av de förslag som statsrådet nämner uppskattas givetvis även av mig och mina partikollegor. Det kan förstås råda nyansskillnader och åsikter om att vissa åtgärder borde ha kommit på plats tidigare, men på det stora hela efterfrågar förhoppningsvis alla partier bättre levnadsstandard och miljö för barn och unga i Sverige.</p><p>Det är stort av statsrådet att tillstå att det var plumpt uttryckt i gårdagens partiledardebatt. Jag om någon vet att man stundtals kan slinta på orden eller formulera sig bristfälligt. Det har givetvis också jag och mina kollegor råkat ut för. </p><p>Jag tycker ändå att det är bekymmersamt att ta så lätt på att slänga sig med termen klan. Barn och unga som i dag begränsas genom hedersförtryck som en konsekvens av att de råkade födas in i en klan tycker nog inte att det är ett simpelt misstag. Det var ju en del av ett längre resonemang som framfördes av statsrådet och inte bara en felsägning eller ett missbruk av ett ord.</p><p>Frågan kvarstår: Vilken klan refererade statsrådet till? Det måste ju ha funnits en tanke bakom detta, och den skulle jag gärna höra. Jag beskyller inte statsrådet för något utan tror att det var en miss i kommunikationen. Men vi har haft en debatt i Sverige om klaners påverkan på politiken och ambition att infiltrera politiken, och det har funnits exempel på personer som har pekats ut som företrädare för klanintressen på olika nivåer i det offentliga Sverige. Mot denna bakgrund blir det ännu mer bekymmersamt att identifiera sig som en del av en klan, så vilken är det?</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:31"
  }
}