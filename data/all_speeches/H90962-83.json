{
  "anforande": {
    "dok_hangar_id": "5118961",
    "dok_id": "H90962",
    "dok_titel": "Protokoll 2021/22:62 Tisdagen den 1 februari",
    "dok_rm": "2021/22",
    "dok_nummer": "62",
    "dok_datum": "2022-02-01 00:00:00",
    "avsnittsrubrik": "Svar på interpellation 2021/22:213 om en godtagbar postservice",
    "underrubrik": "",
    "kammaraktivitet": "interpellationsdebatt",
    "anforande_id": "a2a859bc-3cbb-ec11-9167-901b0eac4c78",
    "anforande_nummer": "83",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Det är viktigt för regeringen - och jag hör att det också är viktigt för interpellanten - att det finns en posttjänst av god kvalitet i hela landet. Där är vi helt ense. Posten ska fungera överallt. Det ska finnas en posttjänst i hela landet, och alla ska kunna ta emot sina brev och få postförsändelser på så sätt som det definieras i dag, det vill säga samhällsomfattande.</p><p>Det sätt som regeringen styr verksamheter på, inte bara på det här området utan på alla områden, är via myndigheter. Där är Post- och telestyrelsen den myndighet som är utsedd av regeringen att utöva tillsyn och kontrollera efterlevnaden av postlagen och de föreskrifter och tillstånd som meddelas med stöd av lagen.</p><p>Det är viktigt att komma ihåg att i de fall det finns arbetsmiljöproblem vid utdelning för personalen - det kan vara i utsatta områden eller i andra områden - måste olika samhällsfunktioner samarbeta. Det sker redan i vårt samhälle. Det kan vara polisen som hjälper till i ett ärende eller andra samhällsfunktioner som samarbetar. </p><p>Jag var lite nyfiken på hur det var under den aktiva perioden. Det område som togs upp i frågan var Gottsunda i Uppsala. Under perioden november-januari var det inte nämnvärt många klagomål till Post- och telestyrelsen om att posten inte skulle ha kommit fram. Jag instämmer inte i bilden att posten inte fungerar. Under perioden den 15 november-10 januari var det faktiskt inte ett enda klagomål som hade kommit till Post- och telestyrelsen angående det postområdet. Sedan ska jag i rättvisans namn säga att det inte är alla som uppger sitt postnummer när de framför klagomål. Men när det finns ett klagomål att framföra för ett område tenderar man att uppge detta nummer.</p><p>Brev delas ut i det aktuella området, och det exempel som har föranlett interpellantens fråga var en tv som inte hade körts fram till ett hushåll. Ett sådant paket kan inte rimligtvis alltid anses omfattas av den samhällsomfattande posttjänsten. Och det verkar vi också vara överens om.</p><p>Vi är också överens om att det är klart att posten ska fungera i hela landet. Jag tycker att den gör det, och jag har gott förtroende för Post- och telestyrelsen som följer upp hur posten och andra bolag som levererar paket agerar på området.</p>",
    "intressent_id": "0191486414825",
    "rel_dok_id": "H910213",
    "replik": "N",
    "systemdatum": "2022-04-13 17:17:39"
  }
}