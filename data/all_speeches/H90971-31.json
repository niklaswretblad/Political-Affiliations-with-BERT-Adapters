{
  "anforande": {
    "dok_hangar_id": "5121526",
    "dok_id": "H90971",
    "dok_titel": "Protokoll 2021/22:71 Onsdagen den 23 februari",
    "dok_rm": "2021/22",
    "dok_nummer": "71",
    "dok_datum": "2022-02-23 00:00:00",
    "avsnittsrubrik": "Näringspolitik",
    "underrubrik": "",
    "kammaraktivitet": "ärendedebatt",
    "anforande_id": "ac550445-f0ca-ec11-9170-0090facf175a",
    "anforande_nummer": "31",
    "talare": "Anders Frimert (S)",
    "parti": "S",
    "anforandetext": "<p>Fru talman! Jag är lite osäker på om jag hörde en fråga från ledamoten utöver orerandet om att de södra delarna av Sverige har en hög arbetslöshet. Men det är väl egentligen glädjande för hela Sverige att vi har en extremt stor, grön industriell revolution. Vi ser fortfarande satsningar över hela landet; senast har vi sett satsningar i Göteborg med 3 000 anställda. </p><p>För mig som norrlänning är det här lite annorlunda att höra. Vi har alltid varit tvärtom. Nu kommer äntligen Norrland med stora satsningar. Jag vet inte om jag uppfattade Moderaternas ledamot rätt - var detta en nackdel? Ser Lotta Olsson Norrland som tärande, som jag hört i andra debatter? Jag undrar hur ledamoten menar.</p><p>Nu har vi en stark arbetskraft. Vi har försörjning. Vi har jättemånga företag som vill anställa, så vi har ett angenämt problem. Detta innebär, som alltid, att vi behöver flytta arbetskraft och utbilda den via Kunskapslyftet; det handlar om 14 000 platser. Där har vi haft ungefär 160 000 platser. Vi behöver utöka med högskola och yrkeshögskola för att få folk dit där de bäst behövs just nu.</p><p></p><p>Nu har vi den här industriella revolutionen, så låt oss ta vara på den.</p>",
    "intressent_id": "0395154929710",
    "rel_dok_id": "H901NU12",
    "replik": "Y",
    "systemdatum": "2022-05-03 16:50:20"
  }
}