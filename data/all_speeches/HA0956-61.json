{
  "anforande": {
    "dok_hangar_id": "5165078",
    "dok_id": "HA0956",
    "dok_titel": "Protokoll 2022/23:56 Torsdagen den 2 februari",
    "dok_rm": "2022/23",
    "dok_nummer": "56",
    "dok_datum": "2023-02-02 00:00:00",
    "avsnittsrubrik": "Frågestund",
    "underrubrik": "Olämpliga läkare och patientsäkerheten",
    "kammaraktivitet": "frågestund",
    "anforande_id": "94c284d3-88b3-ed11-9183-901b0e9b71a8",
    "anforande_nummer": "61",
    "talare": "Carita Boulwén (SD)",
    "parti": "SD",
    "anforandetext": "<p>Herr talman! Vi har oerhört många kompetenta personer som arbetar inom sjukvården. Men upprepade gånger har vi kunnat ta del av uppgifter om att bristfälliga läkare fått fortsätta att behandla patienter trots att de bedömts vara direkt patientfarliga och fått ett flertal anmälningar från Ivo. Bland annat gjorde SVT för ett antal år sedan en granskning där man avslöjade hur hyrläkare som bedömts vara olämpliga eller till och med en direkt fara för patientsäkerheten kunnat få nya uppdrag trots allvarliga brister i kompetens och hur de efter att ha stoppats från ett arbete kunnat gå vidare till ett annat.</p><p>Granskningen ledde då till att hyrbolagens branschorganisation tillsammans med SKR och Ivo hade krismöte där det beslutades att en rad rutiner och kontroller skulle skärpas. Men trots detta uppdagas ständigt nya fall gång efter annan.</p><p>I veckan som gick kunde vi också läsa om ett nytt gemensamt hyravtal som stoppats, vilket regionerna sedan ett par år arbetat för och som man bedömde skulle säkra bland annat kontrollerna.</p><p>Sjukvårdsministern är säkerligen precis lika angelägen som vi i Sverigedemokraterna att patienter både ska känna sig och vara trygga i vården och också kunna lita på att legitimerad personal har de kvalifikationer som krävs.</p><p>Min fråga till sjukvårdsminister Acko Ankarberg Johansson är: Vad anser ministern krävs för att verkligen säkra att läkare eller annan sjukvårdspersonal som bedöms vara olämpliga eller rent av en fara för patienterna inte fortsatt får äventyra patienternas hälsa och liv?</p>",
    "intressent_id": "0371882294919",
    "rel_dok_id": "HAC120230202fs",
    "replik": "N",
    "systemdatum": "2023-02-23 15:46:46"
  }
}