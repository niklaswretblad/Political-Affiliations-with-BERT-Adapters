{
  "anforande": {
    "dok_hangar_id": "5039890",
    "dok_id": "H70910",
    "dok_titel": "Protokoll 2019/20:10 Torsdagen den 26 september",
    "dok_rm": "2019/20",
    "dok_nummer": "10",
    "dok_datum": "2019-09-26 00:00:00",
    "avsnittsrubrik": "Frågestund",
    "underrubrik": "Bostadsbristen",
    "kammaraktivitet": "frågestund",
    "anforande_id": "83f27e19-54ef-e911-9128-901b0e9b71a0",
    "anforande_nummer": "86",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Jag välkomnar det engagemang som Margareta Cederfelt ger uttryck för i talarstolen. Däremot skulle jag ha önskat att det engagemanget också kommit från den borgerliga regeringen när man hade ansvar för bostadspolitiken. Då byggdes inte ens hälften så många bostäder per år som vi nu sett under den senaste 4-5-årsperioden, då en rödgrön regering lett bostadspolitiken. Detta visar att ord och handling inte alltid hänger samman.</p><p>Margareta Cederfelt missförstod också, med flit eller av misstag, siffran 24 000. Det handlar om det som investeringsstödet ger upphov till, vilket är långt ifrån allt som byggs på svensk bostadsmarknad. Många lägenheter, villor och annat byggs utan investeringsstöd.</p><p>Detta gör att vi nu har haft en nivå på byggandet som vi inte har sett under lång tid och framför allt inte under alliansregeringens tid, då byggandet låg på en mycket lägre nivå än det gör nu. Utan en hög nivå på byggandet kommer vi aldrig att komma ikapp.</p><p>En aktiv bostadspolitik är alltså det som behövs, och det saknades fullständigt under alliansregeringens tid.</p>",
    "intressent_id": "0956444284814",
    "rel_dok_id": "H7C120190926fs",
    "replik": "N",
    "systemdatum": "2019-10-15 16:00:34"
  }
}