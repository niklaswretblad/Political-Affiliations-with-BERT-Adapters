{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "9bb44f31-ade0-eb11-9153-901b0eac4c78",
    "anforande_nummer": "4",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag konstaterar att finansministern inte vill svara på frågan varför nyanlända som kommer hit ska ha högre bidrag än den som är pensionär. Jag tycker att bidragen bör sänkas och att skatten på pension också bör sänkas så att en pensionär får behålla mer. Det är min grundinställning.</p><p>Man har lagt om politiken, säger finansministern. Ja, sannerligen! Sverige låg ändå rätt så bra till i arbetslöshetsstatistiken när Löfven satte upp målet om den lägsta arbetslösheten i EU. Nu är vi bland de allra sämsta. Det är rekordnivåer på långtidsarbetslösheten. Ja, ni har lagt om politiken, och det har inte gått så bra.</p><p>Man kan inte beskylla vårdnadsbidraget för att det nu snart är 200 000 människor i långtidsarbetslöshet. Finansministern kan dock känna sig lugn: Det kommer inte att komma tillbaka. Men vi behöver en politik som sänker bidrag, ökar drivkrafter och ger människor möjlighet att komma i arbete.</p><p>Men lägga om politiken gjorde ni sannerligen. Sju år till på det här sättet så undrar jag var det slutar.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:24"
  }
}