{
  "anforande": {
    "dok_hangar_id": "5059628",
    "dok_id": "H709104",
    "dok_titel": "Protokoll 2019/20:104 Tisdagen den 14 april",
    "dok_rm": "2019/20",
    "dok_nummer": "104",
    "dok_datum": "2020-04-14 00:00:00",
    "avsnittsrubrik": "Svar på interpellation 2019/20:392 om plundring av urbefolkningar",
    "underrubrik": "",
    "kammaraktivitet": "interpellationsdebatt",
    "anforande_id": "7f170d6b-d799-ea11-9132-901b0eac4c78",
    "anforande_nummer": "14",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag tror inte att svenska företag och investerare struntar fullständigt i lagar som finns i Colombia. Svenska företag och investerare ligger tvärtom i framkant när det gäller både hållbarhet och arbetet med mänskliga rättigheter ur ett företagarperspektiv.</p><p>När det gäller övriga AP-fonder hänvisar jag till ansvarig minister, Per Bolund, för mer detaljerade diskussioner.</p><p>Fredsavtalet mellan den colombianska regeringen och gerillagruppen Farc-EP är historiskt och unikt. I förhandlingarna deltog inte bara konfliktens parter utan även konfliktens offer, till exempel kvinnoorganisationer, det civila samhället, MR-försvarare och så vidare. Avtalet är det första jämställda fredsavtalet i historien.</p><p>Nu är det av största vikt att den colombianska staten fortsätter att implementera avtalet. Men det måste ha det internationella samfundets stöd, och Sverige är berett att stödja på alla sätt.</p><p>Nuvarande strategi för utvecklingssamarbetet med Colombia sträcker sig till slutet av 2020, och arbetet med att ta fram en ny strategi har påbörjats. Genom vårt politiska engagemang, biståndet och den stora närvaron av svenska civilsamhällesorganisationer och företag kommer Sverige att fortsätta vara en partner för fred, för mänskliga rättigheter och hållbar utveckling i Colombia.</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H710392",
    "replik": "N",
    "systemdatum": "2020-05-19 15:48:55"
  }
}