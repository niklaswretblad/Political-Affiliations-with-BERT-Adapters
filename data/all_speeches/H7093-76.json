{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Frågestund",
    "underrubrik": "Slopande av ungdomsrabatten",
    "kammaraktivitet": "frågestund",
    "anforande_id": "fb176de4-efe5-e911-9128-901b0e9b71a0",
    "anforande_nummer": "76",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag tror att mordet på mamman i Malmö sände chockvågor genom många av oss, inklusive mig själv, som tyckte att detta var något vi inte hade sett tidigare - hur man helt kallblodigt kan gå fram och skjuta en mamma i huvudet medan hon bär på sitt barn. Jag tror att vi alla blev tagna av denna råa handling.</p><p>Detta var också skälet till att vi bjöd in de andra partierna för att se om det finns några ytterligare åtgärder som nu måste vidtas för att stävja och bryta våldsutvecklingen. Här ligger många förslag på bordet; vi har redan talat om en del av dem i dag. Ett av dem gäller straffreduktionen för unga.</p><p>Men jag vill också säga att vi om vi ska lyckas med detta också måste förstärka de förebyggande insatserna - socialtjänst och skola - i de områden som berörs. Det måste finnas en balans mellan åtgärderna.</p>",
    "intressent_id": "0473783431010",
    "rel_dok_id": "H7C120190912fs",
    "replik": "N",
    "systemdatum": "2019-10-03 17:10:55"
  }
}