{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:414 om gröna näringar",
    "underrubrik": "",
    "kammaraktivitet": "interpellationsdebatt",
    "anforande_id": "d075054e-2af6-ec11-916f-901b0eac4c70",
    "anforande_nummer": "10",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Lars Beckman och hans parti brukar ofta prata om vikten av att man arbetar och att vi får folk i jobb. Det gör han också den här gången. Det är bara det att den politik som Moderaterna står för inte funkar. Människor kommer inte i jobb för att de blir fattigare eller för att vi försämrar trygghetssystemen i Sverige, snarare tvärtom. Människor kommer i arbete för att de får stöd, för att vi sätter in rätt arbetsmarknadspolitiska insatser, för att vi fortsätter att bygga ut Kunskapslyftet och för att de får en matchningstjänst för att komma närmare de jobb som nu är lediga.</p><p>Det är på det sättet vi stöttar människor att komma i jobb - inte genom att försämra a-kassan, inte genom att göra människor fattigare. Jag vill vara väldigt tydlig med det, fru talman.</p><p>Vi debatterar nu de gröna näringarna. Det är jätteviktigt att vi kan stärka kompetensförsörjningen till dessa.</p><p>Så sent som förra veckan hade jag och landsbygdsministern ett möte tillsammans med de gröna näringarna och Arbetsförmedlingen. Både arbetsgivare och fackförbund var representerade.</p><p></p><p>Det finns flera olika saker som behöver göras här. En sak är det långsiktiga, att se till att fler söker sig till jobben i de gröna näringarna. Här är det förstås viktigt med den utbyggnad av Kunskapslyftet som regeringen har jobbat hårt med de senaste åren och som i dag, 2022, omfattar 160 000 fler utbildningsplatser. Men vi ser också att allt fler elever väljer att gå på naturbruksgymnasier med inriktning just mot de gröna näringarna. Detta skapar såklart förutsättningar långsiktigt för att de gröna näringarna ska kunna säkra sin kompetensförsörjning.</p><p>Dock ser vi också att vi måste minska sårbarheten här och nu. Det är därför viktigt att vi kan fortsätta arbetet med att skräddarsy utbildningar som leder till jobb i de gröna näringarna. Här har Arbetsförmedlingen tillsammans med näringen ett pågående arbete där det satsas både på skräddarsydda arbetsmarknadsutbildningar för just den här branschen och också på olika typer av kortare utbildningar och insatser.</p><p>Det finns också inte bara det nationella branschrådet utan även särskilda satsningar regionalt.</p><p>Jag vill också understryka något som är viktigt här: I det sårbara läge som många arbetsgivare inom de gröna näringarna befinner sig i, när man inte kan lita på att den utländska arbetskraft som man haft tidigare ska kunna komma hit, är det viktigt att man anmäler de lediga jobb som finns till Platsbanken så att alla som är arbetssökande har möjlighet att se att dessa jobb finns lediga och kan söka dem.</p><p>Det möte som jag och landsbygdsministern hade med de gröna näringarna förra veckan visade på en bred samsyn om att det inte finns någon quickfix här och nu som löser allt. Vi är mitt i ett krig, och det kommer att ha stor påverkan på arbetskraftens rörlighet både inom och utom unionen. Nu handlar det om att både fokusera på de långsiktiga insatser som jag var inne på, med fler utbildningsvägar men också en högre attraktivitet för den här branschen, och fortsätta den samverkan som finns mellan branschen och Arbetsförmedlingen.</p>",
    "intressent_id": "0661583406713",
    "rel_dok_id": "H910414",
    "replik": "N",
    "systemdatum": "2022-06-27 17:04:04"
  }
}