{
  "anforande": {
    "dok_hangar_id": "5160341",
    "dok_id": "HA0932",
    "dok_titel": "Protokoll 2022/23:32 Tisdagen den 6 december",
    "dok_rm": "2022/23",
    "dok_nummer": "32",
    "dok_datum": "2022-12-06 00:00:00",
    "avsnittsrubrik": "Svar på interpellation 2022/23:19 om Arbetsförmedlingens lokala närvaro",
    "underrubrik": "",
    "kammaraktivitet": "interpellationsdebatt",
    "anforande_id": "a933dd11-b995-ed11-9180-901b0e9b71a0",
    "anforande_nummer": "30",
    "talare": "Serkan Köse (S)",
    "parti": "S",
    "anforandetext": "<p>Fru talman! Jag väntar med spänning på svaret på frågan.</p><p>Det är klart att man kan ha en diskussion och en debatt om extratjänster väldigt länge. De var destinerade till en målgrupp som befinner sig långt från arbetsmarknaden, och de gav dessa personer möjlighet och förutsättningar att flytta fram sina positioner. Detta innebar också att fler rekryterades till välfärden så att den fick fler anställda. Men den diskussionen kan vi ta en annan gång.</p><p>Jag håller med om att det är bra att Arbetsförmedlingen har fått uppdraget att jobba med långtidsarbetslöshet. Jag tycker att det är viktigt att Arbetsförmedlingen har fått uppdraget att fortsätta att prioritera och jobba med dem som befinner sig långt från arbetsmarknaden.</p><p>Vad gäller kompetensförsörjning har Arbetsförmedlingen även där fått ett uppdrag att vara en viktig nyckelaktör i diskussionen, inte minst med fokus på norra Sverige.</p><p>Jag kan konstatera att statsrådet ägnade mycket tid av sitt svar på fyra minuter åt att prata om den förra regeringen och inte så mycket åt svar på frågorna. Det gäller bland annat SKR-rapporten och den kritik som finns från kommunerna när det gäller på vilket sätt man ska försöka stärka relationen och det strategiska samarbetet.</p><p></p><p>Jag kan också konstatera när jag läser till exempel budgetförslagen från Liberalerna och regeringen att de hyllar den förra regeringens politik. Där finns väldigt mycket som de lyfter fram och som de anser är väldigt positivt. Bland annat pratas det om sysselsättningsutvecklingen som ett exempel på sådant som har varit väldigt bra. Det pratas om utrikesfödda kvinnor och att Sverige är bra när det gäller dessa i jämförelse med snittet i Europa. Detsamma gäller ungdomsarbetslösheten, som regeringen tycker ser väldigt bra ut eftersom den endast är hälften så hög.</p><p>Det leder fram till en fråga man kan ställa till Johan Pehrson. Före valet sa han att Sverige är på fel väg, men i budgetunderlaget hör vi något annat.</p>",
    "intressent_id": "0256716955026",
    "rel_dok_id": "HA1019",
    "replik": "N",
    "systemdatum": "2023-01-16 17:16:38"
  }
}