{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "50b9bf8e-782b-ec11-915b-901b0eac4c78",
    "anforande_nummer": "22",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Herr talman! Det är ju en förhållandevis kort tid som jag har fått nöjet att arbeta tillsammans med Stefan Löfven i den rödgröna regeringen. Det har dock varit sju ganska omtumlande månader, får man säga. Det har varit regeringskris. Vi har blivit avsatta. Vi har tillträtt igen.</p><p>Genom allt detta har du, Stefan Löfven, visat väldigt tydligt vad ditt senaste tillskott på cv:t är. Du har varit statsminister och en väldigt tydlig ledare, med ett starkt och tydligt ledarskap. Detta har också kännetecknat alla de sju år som vi har arbetat tillsammans, genom terrordåd, genom en tilltagande klimatkris och, kanske inte minst, genom den pandemi som det här landet har gått igenom och fortfarande inte sett slutet på.</p><p>Våra partier har tillsammans åstadkommit mycket. Vi har haft tuffa förhandlingar - vi är två olika partier i ett samarbete - men vi har åstadkommit väldigt mycket. Vi är också på god väg att bli det första fossilfria välfärdslandet, vilket utlovades 2014.</p><p>Vi har haft stora regeringschefer i krigstid. Vi har haft stora regeringschefer i fredstid. Jag är säker på att du kommer att gå till historien som en stor regeringschef i kristid, och jag vill tacka dig för det.</p><p>Nu får du förhoppningsvis mycket tid över till annat. Då är det ju det där med mattemat här. Jag har lite synpunkter på valfriheten i Stockholm och tillgången på spettekaka; den har visat sig vara väldigt dålig. Därför tänkte vi att du i stället får komma med tåg till Malmö och när du är där också passa på att vandra lite.</p><p>Tågkortet är dock ett interrailkort. Man kan nämligen åka tåg till Storbritannien. Man kan titta på fotboll i Storbritannien om man vill det. Men det kan också vara så, om Tottenham skulle lyckas ta sig in i Champions League, att det räcker med att åka till Malmö och titta när de möter Sveriges bästa lag, MFF.</p><p>Jag vill rikta ett stort tack till dig. Det väntar spettekaka i Malmö så fort du har vägarna förbi. Det finns fantastisk natur att vandra i. Jag önskar dig och Ulla en riktigt fin tid framöver.</p><p>(Applåder)</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2021-10-12 18:22:35"
  }
}