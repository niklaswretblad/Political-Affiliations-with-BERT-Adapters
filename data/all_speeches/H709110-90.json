{
  "anforande": {
    "dok_hangar_id": "5060457",
    "dok_id": "H709110",
    "dok_titel": "Protokoll 2019/20:110 Torsdagen den 23 april",
    "dok_rm": "2019/20",
    "dok_nummer": "110",
    "dok_datum": "2020-04-23 00:00:00",
    "avsnittsrubrik": "Frågestund",
    "underrubrik": "Åtgärder för att rädda arbetstillfällen",
    "kammaraktivitet": "frågestund",
    "anforande_id": "9261eb27-06a4-ea11-9138-901b0e9b71a0",
    "anforande_nummer": "90",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Jag tackar Josefin Malmqvist för frågan. </p><p>Jag är mycket stolt över att kunna berätta att regeringen genom de insatser som vi har gjort genom korttidspermitteringssystemet redan kan rädda i alla fall tiotusentals jobb. När vi har kommit igenom denna kris kommer vi att kunna räkna över hundratusentals jobb. </p><p>Om vi tittar bara på fordonsindustrin i Sverige, deras underleverantörer och dem som har valt att teckna avtal om korttidspermittering kan vi se att vi är uppe i över 100 000 arbetstillfällen. </p><p>De viktiga insatser som regeringen nu har gjort under ett antal veckor, med stort stöd från samtliga partier i denna riksdag, ger effekt på jobben. Och vår huvudprioritet har varit att rädda så många svenska jobb och företag som möjligt men också att se till att inga löntagare ska lämnas i sticket. Det är därför som vi nu också gör satsningar på arbetsmarknadspolitiken och på Arbetsförmedlingen och ser till att stärka arbetslöshetsförsäkringen. </p>",
    "intressent_id": "0661583406713",
    "rel_dok_id": "H7C120200423fs",
    "replik": "N",
    "systemdatum": "2020-06-01 14:49:08"
  }
}