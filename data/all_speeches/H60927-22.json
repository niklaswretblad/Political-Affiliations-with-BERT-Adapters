{
  "anforande": {
    "dok_hangar_id": "5015021",
    "dok_id": "H60927",
    "dok_titel": "Protokoll 2018/19:27 Onsdagen den 12 december",
    "dok_rm": "2018/19",
    "dok_nummer": "27",
    "dok_datum": "2018-12-12 00:00:00",
    "avsnittsrubrik": "Statens budget 2019 Rambeslutet",
    "underrubrik": null,
    "kammaraktivitet": "ärendedebatt",
    "anforande_id": "50183cde-1918-e911-9112-901b0eac4c70",
    "anforande_nummer": "22",
    "talare": "Emil Källström (C)",
    "parti": "C",
    "anforandetext": "<p>Herr talman! I ett läge där många andra försöker att hitta gemensamma nämnare och försöker att hålla öppet för samarbete åt olika håll kan man lita på att Ulla Andersson håller fortet och låter ungefär likadant som hon har gjort den senaste mandatperioden.</p><p>Margaret Thatchers fan club, den var bra. Den ska jag komma ihåg när det är kallt ute någon gång.</p><p>Att implicit säga att Centerpartiet vill göra livet sämre för folk i Sverige lägger minst sagt inte någon grund för ett förtroendefullt direkt eller indirekt samarbete.</p><p>Det jag gör i dag, Ulla Andersson, är att hålla mig till den praxis som finns. I varje läge då det har lagts en budget på riksdagens bord som Centerpartiet inte har lagt fram själv eller samarbetat om har Centerpartiet motionerat på den. Det håller vi fast vid, och det är denna budgetmotion vi kommer att rösta på. Det är också den enda budget vi kommer att rösta på.</p><p>Den budget som ser ut att vinna, om alla håller fast vid sina besked, är Moderaternas och Kristdemokraternas budgetreservation. Mig veterligen har Sverigedemokraterna över huvud taget inte varit en del av framtagandet av den. Ulla Anderssons frågor får därför främst ställas till Sverigedemokraterna respektive Moderaterna och Kristdemokraterna.</p><p>Det jag gör i detta läge är att fokusera och berätta för både kammaren och alla som lyssnar vad Centerpartiet står för och vad vi skickar in oavsett vilka processer vi är med i. Jag har inte personligen varit en del av de samtal som har pågått den senaste veckan, men vi har varit mycket tydliga med våra ingångar. Det ingicks dock ingen överenskommelse eftersom motparten inte var beredd att göra de koncessioner som krävdes. Det kan man beklaga, men nu är vi där vi är.</p><p>Processen kommer att fortsätta, men Ulla Anderssons påhopp kommer inte att förenkla den.</p>",
    "intressent_id": "0313210809828",
    "rel_dok_id": "H601FiU1",
    "replik": "Y",
    "systemdatum": "2019-01-14 17:32:05"
  }
}