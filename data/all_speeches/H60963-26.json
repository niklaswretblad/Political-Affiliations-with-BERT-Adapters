{
  "anforande": {
    "dok_hangar_id": "5024221",
    "dok_id": "H60963",
    "dok_titel": "Protokoll 2018/19:63 Tisdagen den 12 mars",
    "dok_rm": "2018/19",
    "dok_nummer": "63",
    "dok_datum": "2019-03-12 00:00:00",
    "avsnittsrubrik": "Aktuell debatt om hantering av IS-återvändare",
    "underrubrik": null,
    "kammaraktivitet": "aktuell debatt",
    "anforande_id": "195fe8ee-5855-e911-911c-0090facf175a",
    "anforande_nummer": "26",
    "talare": "Rasmus Ling (MP)",
    "parti": "MP",
    "anforandetext": "<p>Fru talman! Också jag vill tacka deltagarna för den här debatten.</p><p>Efter det fruktansvärda terrordådet på Utøya utanför Oslo 2011, då sammanlagt 77 personer miste livet, höll den dåvarande statsministern Stoltenberg ett tal på minnesgudstjänsten. Jag vill citera ett stycke ur det:</p><p>\"Mitt i all tragiken är jag stolt över att bo i ett land som har klarat att stå upprätt i en kritisk tid. Jag är imponerad av hur mycket värdighet, omsorg och styrka jag har mött. Vi är ett litet land, men vi är ett stolt folk.</p><p>Vi är fortfarande skakade av det som drabbat oss, men vi ger aldrig upp våra värderingar. Vårt svar är mer demokrati, större öppenhet och mer humanitet, men aldrig naivitet.\"</p><p>Detta är ord som är värda att ha med sig. Våra öppna samhällen är sårbara, men de är på samma gång robusta, så länge som vi inte kompromissar med våra värden.</p><p>Det har raljerats över det som kallas fina principer. Men rättssäkerhet, yttrandefrihet, mötesfrihet och demokrati är inte bara fina principer, utan det är det som gör oss till vad vi faktiskt är - ett demokratiskt land. Detta är något vi måste värna även i de fall det sätts på prov.</p><p>Med detta vill jag tacka så mycket för debatten.</p>",
    "intressent_id": "0744139167426",
    "rel_dok_id": "H6C120190312ad",
    "replik": "N",
    "systemdatum": "2019-04-02 17:07:27"
  }
}