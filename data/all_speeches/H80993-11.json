{
  "anforande": {
    "dok_hangar_id": "5090377",
    "dok_id": "H80993",
    "dok_titel": "Protokoll 2020/21:93 Fredagen den 12 mars",
    "dok_rm": "2020/21",
    "dok_nummer": "93",
    "dok_datum": "2021-03-12 00:00:00",
    "avsnittsrubrik": "Svar på interpellation 2020/21:457 om Postnord och otillåtet cabotage",
    "underrubrik": "",
    "kammaraktivitet": "interpellationsdebatt",
    "anforande_id": "8053f038-95bf-eb11-9156-901b0e9b71a8",
    "anforande_nummer": "11",
    "talare": "Thomas Morell (SD)",
    "parti": "SD",
    "anforandetext": "<p></p><p>Fru talman! Tack för svaret, statsrådet!</p><p>Det är inte bara statsrådet som avser att följa detta noggrant framöver, för det gör även jag. Det är fjärde gången vi diskuterar Postnord och den olagliga cabotagetrafiken som bolaget nyttjar. Det lutar nästan åt att vi kan boka in framtida interpellationsdebatter. Det är ingenting som tyder på att man kommer att ta rättning och följa lagstiftningen.</p><p>Det mest bekymmersamma är att man inte tar rättning. Det är en sak om man gör ett misstag och blir påkommen med detta. Men när man dyker upp gång på gång i samband med en otillåten verksamhet är det bekymmersamt. Det gäller speciellt när det är svenska staten som är inblandad. Där borde man stå längst fram med flaggan i topp och visa vägen för hur man ska följa lagstiftningen.</p><p>Man kan roa sig med att googla lite grann. Då hittar man ett antal rubriker. Vi pratar här om Postnord. Det står: \"Det blev helt enkelt fel\". Men snälla någon, vad är det som är så besvärligt med att läsa innantill i en lagtext? Det kan jag inte riktigt förstå.</p><p>Vidare: \"Två otillåtna cabotage för Postnord på en vecka\", \"Postnord kallas till Näringsdepartementet efter upprepade olagliga transporter\", \"Postnords transportverksamhet fortsatt på tapeten i riksdagen\", \"Postnordtransport fast för otillåtet cabotage\", \"Postnord ertappades med otillåtet cabotage\".</p><p>Här kan jag stå och fortsätta att läsa. Det här har vi diskuterat. Vi är nu inne på fjärde varvet. Jag förstår inte vad det är som är så komplicerat med att läsa innantill i lagtext. Om man anser att det blir fel och att man helt enkelt inte förstår får man ta hjälp. Jag kan åka och läsa lagtexten för dem på Postnord så att de inser vad det är för krav som ställs på dem som transportköpare.</p><p>Statsrådet tog upp mobilitetspaketet. Där står det: \"Inrikes godstransporter på väg som utförs i en värdmedlemsstat av ett utlandsetablerat transportföretag ska endast anses förenliga med denna förordning om transportföretaget kan uppvisa tydliga bevis för den föregående internationella transporten och för varje därpå följande cabotagetransport som utförts. Om fordonet har varit på värdmedlemsstatens territorium inom den fyradagarsperiod som föregår den internationella transporten ska transportföretaget även uppvisa tydliga bevis för alla transporter som utförts under den perioden.\" Det är klarspråk.</p><p>Sedan visar det sig också när man läser vidare i mobilitetspaketet att det står så här: \"Erfarenheter har visat att den bestämmelsen i vissa delar av unionen har använts systematiskt för att kringgå cabotagetransportens tillfälliga karaktär och som grund för en kontinuerlig närvaro av fordon i en annan medlemsstat än företagets etableringsmedlemsstat. Sådana otillbörliga metoder riskerar att leda till social dumpning och äventyrar respekten för den rättsliga ramen gällande cabotage.\"</p><p>Här är den svenska staten inne och bidrar till social dumpning! Jag tycker att det är anmärkningsvärt. Jag förstår vad statsrådet kommer att svara, men vi får väl se om det blir någon rättning i ledet efter den här debatten.</p>",
    "intressent_id": "0880018341619",
    "rel_dok_id": "H810457",
    "replik": "N",
    "systemdatum": "2021-05-28 11:15:48"
  }
}