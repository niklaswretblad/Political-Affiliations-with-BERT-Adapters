{
  "anforande": {
    "dok_hangar_id": "5080328",
    "dok_id": "H80963",
    "dok_titel": "Protokoll 2020/21:63 Onsdagen den 13 januari",
    "dok_rm": "2020/21",
    "dok_nummer": "63",
    "dok_datum": "2021-01-13 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "2232e588-b57d-eb11-914b-901b0eac4c70",
    "anforande_nummer": "45",
    "talare": "Ulf Kristersson (M)",
    "parti": "M",
    "anforandetext": "<p>Herr talman! Jag delar i grund och botten den analysen, och jag gjorde ingen hemlighet av att när det gäller just språkförskola har vi lånat - jag ska inte säga \"stulit\", för flera saker kan göras gemensamt - från Liberalerna och tror att det är en central sak.</p><p>Det jag försökte säga i mitt jultal var att prevention, förebyggande arbete, är precis lika viktigt som det man gör när någonting har gått åt skogen. Därför måste det göras med samma systematik, samma noggrannhet, samma envetenhet. Vi kan inte bara prata om lite resurser och en och annan fritidsgård. Det kan också vara bra, men det är inte det som är kärnan i preventivt arbete, utan det är kunskap, skola, förskola och föräldraansvar.</p><p>Allt detta är riktigt förebyggande saker, och ska jag nämna en specifik är det språket. Det är en sak att vuxna som kommer till Sverige från andra länder har svårt att lära sig perfekt svenska, men jag skulle vilja att deras barn får lära sig riktigt, riktigt bra svenska så att de klarar skolan och sedan kommer vidare och får ett jobb. Det är prevention på riktigt.</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2021-03-05 14:20:48"
  }
}