{
  "anforande": {
    "dok_hangar_id": "5161942",
    "dok_id": "HA0940",
    "dok_titel": "Protokoll 2022/23:40 Fredagen den 16 december",
    "dok_rm": "2022/23",
    "dok_nummer": "40",
    "dok_datum": "2022-12-16 00:00:00",
    "avsnittsrubrik": "Ekonomisk trygghet för familjer och barn ",
    "underrubrik": "",
    "kammaraktivitet": "ärendedebatt",
    "anforande_id": "0deef305-c198-ed11-917f-901b0eac4c70",
    "anforande_nummer": "90",
    "talare": "Martina Johansson (C)",
    "parti": "C",
    "anforandetext": "<p>Fru talman! Ledamoten Caroline Högström nämner i sitt anförande att det är viktigt för barn att få se sin mamma gå till jobbet. Det är vi helt överens om. Det är en otroligt viktig del. Hon nämner också i sitt anförande att det är viktigt att bidra till arbetslinjen. Det är vi också helt överens om.</p><p>Det jag däremot saknar i anförandet handlar om hur man enkelt ska kunna vara företagare och föräldraledig. Att kunna vara företagare är lika viktigt med tanke på arbetslinjen, både för den som är enskild företagare och för de arbetstillfällen som genereras av företagare.</p><p></p><p>Det finns därför en poäng med att jag som egenföretagare och föräldraledig får administrera mitt arbete, mitt företag, under den tid jag är föräldraledig. Det ska inte behöva leda till att jag tappar fart i företagandet eller att det kanske till och med går så långt att jag måste avsluta företagandet.</p><p>Under förra mandatperioden var ett av de förslag som Centerpartiet lade fram och som även Moderaterna stod bakom att förenkla för företagande och tillåta föräldralediga företagare att göra mindre arbetsinsatser under ledigheten.</p><p>Var finns detta i regeringens budget, och kommer det att komma under mandatperioden?</p>",
    "intressent_id": "033935884729",
    "rel_dok_id": "HA01SfU3",
    "replik": "Y",
    "systemdatum": "2023-01-20 13:51:09"
  }
}