{
  "anforande": {
    "dok_hangar_id": "5090315",
    "dok_id": "H80992",
    "dok_titel": "Protokoll 2020/21:92 Torsdagen den 11 mars",
    "dok_rm": "2020/21",
    "dok_nummer": "92",
    "dok_datum": "2021-03-11 00:00:00",
    "avsnittsrubrik": "Frågestund",
    "underrubrik": "Utvisningar och stopp för bistånd",
    "kammaraktivitet": "frågestund",
    "anforande_id": "ae5693c4-64bd-eb11-9156-901b0e9b71a8",
    "anforande_nummer": "71",
    "talare": "Statsrådet Per Olsson Fridh (MP)",
    "parti": "MP",
    "anforandetext": "<p>Fru talman! Magdalena Schröder går lite vilse i frågan. Det är klart att vi ska ha en ordnad migrationspolitik, och ett nej på en asylansökan innebär att man inte längre ska vara kvar i landet. Men att villkora detta mot andra utsatta människors och fattiga människors möjligheter till försörjning, till kvinnors rätt till utbildning och till säkra aborter i världen är inte särskilt produktivt. Det är tvärtom kontraproduktivt.</p><p>Jag är glad att Magdalena Schröder vill värna det viktiga demokratibiståndet, men det långsiktiga stödet till hälsa och utbildning och mot klimatförändringar får vi inte heller glömma bort.</p>",
    "intressent_id": "0548038946425",
    "rel_dok_id": "H8C120210311fs",
    "replik": "N",
    "systemdatum": "2021-05-25 16:24:01"
  }
}