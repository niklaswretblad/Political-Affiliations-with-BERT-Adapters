{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Frågestund",
    "underrubrik": "Möjligheterna att anmäla arbetsmiljöproblem",
    "kammaraktivitet": "frågestund",
    "anforande_id": "cdfa26a5-23cd-eb11-9156-901b0e9b71a8",
    "anforande_nummer": "48",
    "talare": "Arman Teimouri (L)",
    "parti": "L",
    "anforandetext": "<p>Herr talman! Jag har en fråga till statsrådet Eva Nordmark.</p><p>Politiken behöver korta de avstånd som måste övervinnas för att löntagare ute på arbetsplatser ska våga säga ifrån. Jämfört med Norges motsvarande myndighet fick Arbetsmiljöverket 2016 in betydligt färre tips, 1 600 jämfört med 7 000. Det handlar givetvis inte om att arbetsmiljöproblemen skulle vara större i Norge. I stället handlar det om enkelhet och trygghet. Exempelvis kan en anmälan lämnas anonymt och ger ingen risk för personliga påföljder.</p><p>När ett arbetsmiljöproblem eller ett arbetsmiljöbrott börjar utredas har konsekvenserna oftast redan hunnit bli kritiska. Därför vill Liberalerna att det ska bli enklare att slå larm om missförhållanden på arbetsplatser. Min fråga till ministern är vad regeringen tänker göra för att minimera tystnadskulturen på arbetsplatser och därmed trygga arbetsmiljön.</p>",
    "intressent_id": "0322827326923",
    "rel_dok_id": "H8C120210325fs",
    "replik": "N",
    "systemdatum": "2021-06-14 17:18:16"
  }
}