{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": "",
    "kammaraktivitet": "ärendedebatt",
    "anforande_id": "02564483-c098-ed11-917f-901b0eac4c70",
    "anforande_nummer": "202",
    "talare": "Mikael Eskilandersson (SD)",
    "parti": "SD",
    "anforandetext": "<p>Herr talman! Stort tack, Katarina Luhr, för frågan! Det finns många problem som vi behöver ta tag i. Sverigedemokraterna har en väldigt omfattande motion när det gäller just överskuldsättning, där vi har en lång rad förslag. Det är förslag som vi kommer att fortsätta att driva. De finns inte med i budgeten, för överlag är det inte budgetdrivande förslag. De är heller inte med i Tidöavtalet, så vi har full rätt att driva dem mot regeringen hur hårt vi vill, så att säga. Detta kommer vi att göra också.</p><p>Utöver detta noterar jag glatt att Miljöpartiet har lagt pengar på just konsumentrådgivning i sin budget, och just den delen är något som vi i Sverigedemokraterna har budgeterat för under ett antal år tidigare. Numera måste vi sitta och förhandla om vad som ska vara med och vad som inte ska vara med, och det är inte alltid man får med exakt allting som man vill ha med första året man sitter i en förhandling.</p><p>Jag tror dock att vi får anledning att återkomma till just konsumentrådgivningen. Den har varit en del av vår politik under lång tid, och vi kommer nog att påpeka att vi fortfarande vill förstärka konsumentrådgivningen på något sätt.</p>",
    "intressent_id": "0468956880528",
    "rel_dok_id": "HA01CU1",
    "replik": "Y",
    "systemdatum": "2023-01-20 13:47:31"
  }
}