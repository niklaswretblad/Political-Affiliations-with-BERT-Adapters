{
  "anforande": {
    "dok_hangar_id": "5115718",
    "dok_id": "H90948",
    "dok_titel": "Protokoll 2021/22:48 Fredagen den 17 december",
    "dok_rm": "2021/22",
    "dok_nummer": "48",
    "dok_datum": "2021-12-17 00:00:00",
    "avsnittsrubrik": "Svar på interpellation 2021/22:164 om kärnkraftens hållbarhet",
    "underrubrik": "",
    "kammaraktivitet": "interpellationsdebatt",
    "anforande_id": "e07538a3-9595-ec11-916c-901b0e9b71a0",
    "anforande_nummer": "139",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Jag tackar ledamoten Roswall för att vi får ha denna diskussion. Jag börjar i det jag sa tidigare.</p><p>Regeringens uppfattning är att kärnkraften kan inkluderas i taxonomin, och taxonomin sammanställer verksamheter som är hållbara. Det är klart att det ligger i sakens natur att taxonomin kommer att fastställa ett antal tekniska granskningskriterier för de ekonomiska aktiviteter som är kopplade till kärnkraften. Dit räknas bland annat brytningen av uran, som är ett bränsle som är nödvändigt för driften av kärnkraften. Det inkluderar också hanteringen av avfall. De tekniska granskningskriterierna måste sättas på vetenskaplig grund och utifrån vad som är teknikneutralt. Därnäst får man avgöra om hela verksamheten är hållbar. Detta är en fråga som kommissionen just nu behandlar, och det finns många uppgifter om att de ska återkomma den 22 december i ärendet. Då får vi ta del av hur de har sammanställt de tekniska granskningskriterierna. Det ser vi fram emot med stort intresse.</p><p>Det är helt riktigt att regeringen har förfäktat de uppfattningar som har kommunicerats från bland annat finansutskottet i Europeiska unionens ministerråd. Inte minst har jag själv gjort det. Senast i går, om jag inte misstar mig, var statsministern där och framförde denna uppfattning. Det är den kanal som finns för att föra fram Sveriges uppfattningar. Därvidlag har aktiviteten varit mycket god.</p><p>Med allt detta sagt kan vi konstatera - och det gjorde också Roswall inledningsvis - att vi är överens om vikten av att kärnkraften fungerar väl i Sverige. Det är en viktig källa till elektricitet och har en viktig roll att spela i omställningen. Det är en uppfattning som regeringen har fört fram en längre tid.</p><p>Med allt detta sagt tror jag att jag har besvarat de frågor jag har fått. Men jag kan tillföra en fråga. Jag delar Roswalls bedömning om att vi är överens i frågan. Vad är det vi inte är överens om?</p>",
    "intressent_id": "0596495003124",
    "rel_dok_id": "H910164",
    "replik": "N",
    "systemdatum": "2022-02-24 18:18:13"
  }
}