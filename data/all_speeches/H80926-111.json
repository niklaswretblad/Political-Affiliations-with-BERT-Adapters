{
  "anforande": {
    "dok_hangar_id": "5072984",
    "dok_id": "H80926",
    "dok_titel": "Protokoll 2020/21:26 Torsdagen den 22 oktober",
    "dok_rm": "2020/21",
    "dok_nummer": "26",
    "dok_datum": "2020-10-22 00:00:00",
    "avsnittsrubrik": "Frågestund",
    "underrubrik": "Åtgärder mot gängkriminaliteten",
    "kammaraktivitet": "frågestund",
    "anforande_id": "f2a0aae2-9c25-eb11-9143-901b0eac4c70",
    "anforande_nummer": "111",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag delar naturligtvis uppfattningen att gängkriminaliteten är ett av våra stora samhällsproblem. Samtidigt har kriminaliteten i andra avseenden ibland faktiskt minskat. Bland annat villainbrott, inbrott i sommarstugor och sådant har minskat de senaste åren. Men gängkriminaliteten som dessa grupper begår - det kan vara rån, grova utpressningar eller grova våldsbrott - måste vi gå fram betydligt hårdare mot än man har gjort tidigare.</p><p>Förra mandatperioden skärpte vi straffen i en lång rad avseenden. Det gällde så gott som alla de grova våldsbrotten och det grova vapenbrottet, som jag har nämnt tidigare. Detta gör att vi nu kan ta betydligt fler än tidigare. Folk som tidigare sprang runt med vapen på stan kan nu häktas i väntan på rättegång och sitter nu också där.</p><p>Frågestund</p><p>I motsats till vad Margareta Cederfelt påstår har vi nu fler poliser än vi någonsin har haft. Det beror på att de stora kullarna från polisutbildningarna äntligen börjar gå ut. Vi har ju startat två nya utbildningar, i Borås och Malmö.</p><p>Vi kommer med det 34-punktsprogram vi har i botten att fortsätta att bygga ut våra möjligheter att komma åt detta.</p>",
    "intressent_id": "0473783431010",
    "rel_dok_id": "H8C120201022fs",
    "replik": "N",
    "systemdatum": "2020-11-13 11:42:53"
  }
}