{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "Statsministerns frågestund",
    "underrubrik": "Föräldrars möjlighet att välja bort skolor i utanförskapsområden",
    "kammaraktivitet": "statsministerns frågestund",
    "anforande_id": "58b49bf3-f0b6-ea11-9135-901b0eac4c70",
    "anforande_nummer": "26",
    "talare": "Henrik Vinge (SD)",
    "parti": "SD",
    "anforandetext": "<p>Fru talman! Jag tycker att alla föräldrar borde få välja om de vill sätta sina barn i en invandrartät skola eller om de inte vill det. Det kan kanske låta lite spetsigt när jag formulerar mig så, men jag vet samtidigt att de allra flesta föräldrar förstår vad jag menar och att de håller med mig.</p><p>Men i Göteborg har man försökt att förhindra detta. Där har man nämligen infört regler som innebär att nyanlända ska få förtur till skolor och att de svenska elever som då trängs undan kan placeras någon annanstans, till exempel i ett utanförskapsområde. I ett fall resulterade detta i att en åttaåring fick mer än en timmes resväg till skolan enkel väg.</p><p>Regeringen har tillsatt en utredning som kallas likvärdighetsutredningen. Vi fick ett resultat av den relativt nyligen - för ett par veckor sedan. Där ställer sig utredaren positiv till ett liknande förslag. Där pratar man om att skolor och klasser ska ha vad man kallar en allsidig sammansättning. Det kallar man rättvist.</p><p>Allt detta sammantaget gör naturligtvis att jag undrar hur regeringen ser på saken. Därför är min fråga till statsministern: Anser statsministern att föräldrar ska ha möjlighet att välja bort invandrartäta skolor, eller anser han att svenska elever ska kunna tvingas att gå i en skola, exempelvis i ett utanförskapsområde, trots att man inte vill det?</p>",
    "intressent_id": "0406831930624",
    "rel_dok_id": "H7C120200514sf",
    "replik": "N",
    "systemdatum": "2020-06-25 16:34:54"
  }
}