{
  "anforande": {
    "dok_hangar_id": "5112950",
    "dok_id": "H90934",
    "dok_titel": "Protokoll 2021/22:34 Torsdagen den 25 november",
    "dok_rm": "2021/22",
    "dok_nummer": "34",
    "dok_datum": "2021-11-25 00:00:00",
    "avsnittsrubrik": "Åtgärder för att rädda fiskbestånden i Östersjön",
    "underrubrik": "",
    "kammaraktivitet": "ärendedebatt",
    "anforande_id": "d17c4b01-3463-ec11-915f-901b0eac4c70",
    "anforande_nummer": "18",
    "talare": "Maria Gardfjell (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Åtgärder för att rädda fiskbestånden i Östersjön</p><p>Fru talman! Det är på gränsen till lite fräckt av riksdagsledamoten Magnus Oscarsson att ta upp frågan om spårbarhet. Det är inte ett ärende som ryms inom utskottsinitiativet över huvud taget. Men jag svarade tidigare, och jag tänker att svaret är till fyllest. </p><p>Jag vet också att vi kommer att ha Jakob Granit från Havs- och vattenmyndigheten som gäst igen på utskottsmötet den 2 december. Om det finns fler frågor till Havs- och vattenmyndigheten är det något som ledamoten själv kan ställa. Själv är jag nu oppositionspolitiker, så jag tänker inte svara för regeringen längre.</p><p>Det som är intressant med sälen är att det finns ett mycket stort utbrett hot och hat mot vissa arter. Sälarna, skarvarna och vildsvinen hamnar bland dem. Jag tycker inte att det är ett bra arbetssätt över huvud taget. Här krävs ett seriöst arbete med att förbättra en samexistens mellan de arter som finns i Sveriges fauna och till exempel fiskare och näringsidkare av olika slag.</p><p>Här behöver man också ha många fler förebyggande åtgärder. Det gäller att jobba mycket mer med utveckling av system som hjälper fiskarna att minska attackerna på näten. Det gäller naturligtvis också att ha en skyddsjakt som används på ett bra och begripligt sätt.</p><p>Det är allvarligt med sälarna. De var nästan utrotade ur Östersjön för inte så länge sedan. Jag tror att det var ungefär 50 år sedan. Det riskerar de att bli igen med Kristdemokraternas politik.</p>",
    "intressent_id": "064711971110",
    "rel_dok_id": "H901MJU6",
    "replik": "Y",
    "systemdatum": "2021-12-22 15:33:07"
  }
}