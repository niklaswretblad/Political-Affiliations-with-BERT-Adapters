{
  "anforande": {
    "dok_hangar_id": "5054862",
    "dok_id": "H70969",
    "dok_titel": "Protokoll 2019/20:69 Onsdagen den 5 februari",
    "dok_rm": "2019/20",
    "dok_nummer": "69",
    "dok_datum": "2020-02-05 00:00:00",
    "avsnittsrubrik": "Yrkestrafik och taxi",
    "underrubrik": "",
    "kammaraktivitet": "ärendedebatt",
    "anforande_id": "1577301b-e66d-ea11-9134-0090facf175a",
    "anforande_nummer": "9",
    "talare": "Sten Bergheden (M)",
    "parti": "M",
    "anforandetext": "<p>Herr talman! Jag vet inte om Teres Lindberg lyssnade på mitt inlägg, men jag sa tydligt att vi kommer att välkomna paketet, och vi röstar grönt i EU-parlamentet. Nu hoppas jag att den informationen har gått fram.</p><p>När det gäller den andra delen är det bara att läsa den proposition som togs fram av alliansregeringen om sanktionsavgifter, klampning och beställaransvar. Även på den punkten har Teres alltså fel. Vi lade fram dessa delar, och beslutet togs i oktober 2014. Det är lätt att kontrollera fakta här. Det hade kanske höjt nivån på debatten om Teres Lindberg hade gjort det.</p><p></p><p>Jag ställde en fråga om att ta fram en konkurrenskraftsutredning. Nu har det gått tre år. Ni har tillsatt flera utredningar om en massa olika saker, men ni har struntat i trafikutskottets tillkännagivande om att en konkurrenskraftsutredning ska tillsättas. </p><p>I stället har ni under resans gång höjt dieselskatten. Ni har sagt nej till Moderaternas förslag om att sänka dieselskatten, vilket för ett åkeri som rullar 20 000 mil om året skulle innebära 60 000-80 000 kronor i lägre skatt per år. Ni har i stället höjt skatterna för svensk åkerinäring och försämrat konkurrenskraften. Ni vägrar tydligen att tillsätta en konkurrenskraftsutredning.</p><p>Min fråga är enkel och tydlig: När kommer den? Det borde representanten för regeringspartiet kunna svara på när vi har en debatt om åkerinäringsfrågor här i riksdagen i dag. Och hur stärker man svensk åkerinäring och företagsamhet genom högre dieselskatter - hur kan det gynna svensk åkerinäring och våra företag?</p><p>Återigen: Vi kommer att rösta grönt för detta i EU-parlamentet. Hoppas att vi nu slipper den diskussionen vidare.</p>",
    "intressent_id": "0828721176319",
    "rel_dok_id": "H701TU6",
    "replik": "Y",
    "systemdatum": "2020-03-24 16:43:14"
  }
}