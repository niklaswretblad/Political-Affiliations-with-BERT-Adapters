{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:360 om brottsvågen mot företagare",
    "underrubrik": "",
    "kammaraktivitet": "interpellationsdebatt",
    "anforande_id": "d6d31b83-38ee-ec11-916f-901b0eac4c70",
    "anforande_nummer": "1",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Thomas Morell har frågat mig om jag avser att verka för att regeringen avsätter resurser för att bygga upp en fungerande kontrollverksamhet på väg.</p><p>Svar på interpellationer</p><p>Thomas Morell pekar på olika former av organisad brottslighet i sin interpellation: dieselstölder, stölder av entreprenadmaskiner och utförsel av stöldgods ur landet. Regeringen ser mycket allvarligt på all form av organiserad brottslighet och arbetar för att de brottsbekämpande myndigheterna ska ha effektiva verktyg och resurser att bekämpa brottsligheten.</p><p>Kapaciteten i brottsbekämpningen har förstärkts genom att Polismyndigheten fått omfattande resursökningar de senaste åren. Polismyndigheten har aldrig tidigare haft fler anställda än nu, och arbetet med att nå regeringens mål om 10 000 fler polisanställda 2024 än 2016 fortsätter med full kraft. Detta är viktigt för att ha en närvarande polis, inte minst på vägarna. Eftersom trafiksäkerhetsarbetet till stor del bedrivs inom ramen för den yttre verksamheten i lokalpolisområdena och med regionala operativa resurser är tillväxten av myndigheten viktig för att även öka resurserna till trafikarbetet, inklusive kontroller på väg.</p><p>Utredningen om kontroller av yrkestrafik på väg, som blev klar och remitterades förra året, bereds i Regeringskansliet. Jag kan inte förekomma beredningsprocessen kopplat till förslagen i utredningen. Däremot kan jag konstatera att trafiksäkerhetsarbetet, inklusive kontroller av yrkestrafik på väg, är högt prioriterat av Polismyndigheten och att antalet kontroller av yrkestrafiken överstiger åtaganden enligt EU-regelverk och successivt har ökat på senare år.</p><p> STYLEREF Kantrubrik \\* MERGEFORMAT Svar på interpellationer</p><p>Även Tullverkets resurser har stärkts avsevärt de senaste åren, och myndighetens anslag har sedan 2017 ökat med 30 procent. Den 1 augusti 2021 fick Tullverket dessutom ökade befogenheter att ingripa mot brott som ligger utanför myndighetens ordinarie verksamhetsområde och som upptäcks i samband med en tullkontroll. Det innebär ökade möjligheter för tullen att agera vid till exempel utförsel av misstänkt stöldgods. Det finns även en utredning som ska överväga om Tullverket bör ges ytterligare befogenheter, så att myndigheten får bättre förutsättningar att utföra sitt uppdrag på ett effektivt sätt. Den utredningen ska lämna sitt betänkande senast den 16 maj 2022.</p><p>Polismyndigheten, Tullverket och Kustbevakningen har haft ett gemensamt regeringsuppdrag att förstärka bekämpningen av internationella brottsnätverk som begår tillgreppsbrott i Sverige. Det har bland annat lett till en utvecklad myndighetssamverkan och att Polismyndigheten vidtagit åtgärder för att förbättra sitt operativa arbete på området.</p><p>I november 2021 överlämnades betänkandet <em>Åtgärder i gränsnära om</em><em></em><em>råden</em> till regeringen. För att förbättra möjligheterna att bekämpa gränsöverskridande brottslighet föreslår utredningen att främst Polismyndigheten ska ges särskilda befogenheter i vissa gränsnära områden, exempelvis utökade möjligheter att bedriva kamerabevakning och göra ingripanden i brottsförebyggande syfte. Betänkandet har remissbehandlats, och ärendet bereds i Regeringskansliet.</p><p>Om man som företagare eller privatperson drabbas av brott är det viktigt att anmäla. En brottsanmälan är ofta en förutsättning för att polisen ska ges möjlighet att utreda brottet och bidrar till att ge en bättre bild av vilka brott som företagare utsätts för. Det är ett viktigt underlag i polisens arbete med brottsanalys och i det brottsförebyggande arbetet.</p><p>Regeringen bedömer att den växande arbetslivskriminaliteten är ett allvarligt samhällsproblem. Det handlar om brottslighet och regelöverträdelser som resulterar i att människor utnyttjas och far illa på arbetsmarknaden och att seriösa företagare konkurreras ut av fuskare och kriminella. Regeringen har nyligen beslutat att berörda myndigheter ska inrätta regionala center mot arbetslivskriminalitet. Så kan brottsligheten på ett effektivt sätt bekämpas.</p>",
    "intressent_id": "0473783431010",
    "rel_dok_id": "H910360",
    "replik": "N",
    "systemdatum": "2022-06-17 14:25:29"
  }
}