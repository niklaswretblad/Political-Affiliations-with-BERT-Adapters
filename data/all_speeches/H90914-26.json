{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:5 om strandskyddsutredningen",
    "underrubrik": "",
    "kammaraktivitet": "interpellationsdebatt",
    "anforande_id": "6aa850f7-7b40-ec11-9164-0090facf175a",
    "anforande_nummer": "26",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag förstår inte varför miljö- och klimatministern, som tillika är vice statsminister, misstror alla de tiotusentals förtroendevalda politiker som finns runt om i Sverige. Jag förstår inte hur man kan ha den synen på sina medmänniskor. Varför skulle till exempel Hudiksvalls kommunalråd, eller om hon är gruppledare, miljöpartisten Andréa Bromhed, vilja skada Hudiksvall? Varför skulle hon vilja fatta beslut för att skada Hudiksvalls kommun, till exempel när man beviljar ett utvecklingsområde nära vatten i Hudiksvall?</p><p>Rimligtvis borde det vara så att de som är lokalt förtroendevalda, ihop med de tjänstemän man har anställt och jobbar tillsammans med, vet vad som är bäst. Jag ska vara drastisk, fru talman. Jag har förstått att Danderyd är höjden av ondska på jorden för miljöpartister och andra, men om det är så att även Danderyd vill utveckla ett område och politikerna där i samförstånd bestämmer sig för det måste de väl få göra det.</p><p>Jag förstår inte varför man som regering har den centralistiska synen att man vet bättre än de förtroendevalda som finns i kommuner. Jag förstår inte detta, fru talman. Jag tycker tvärtom att vi ska föra makt till kommunerna i strandskyddsfrågan. Det finns mängder av områden där man kan utveckla till exempel bra bostäder eller andra saker nära vatten. Det är klart att man ska få göra det. Av samma anledning är jag fundamentalistisk motståndare till att man ska försämra det kommunala vetot vad gäller vindkraftsutbyggnad. Jag har nämligen den demokratisynen att jag tror att de tusentals förtroendevalda som finns runt om i landet gör bra saker för sin kommun.</p><p>(Applåder)</p>",
    "intressent_id": "0588282566419",
    "rel_dok_id": "H9105",
    "replik": "N",
    "systemdatum": "2021-11-08 11:10:13"
  }
}