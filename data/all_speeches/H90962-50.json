{
  "anforande": {
    "dok_hangar_id": "5118961",
    "dok_id": "H90962",
    "dok_titel": "Protokoll 2021/22:62 Tisdagen den 1 februari",
    "dok_rm": "2021/22",
    "dok_nummer": "62",
    "dok_datum": "2022-02-01 00:00:00",
    "avsnittsrubrik": "Svar på interpellation 2021/22:289 om möjligheten att ta körkort under falsk identitet",
    "underrubrik": "",
    "kammaraktivitet": "interpellationsdebatt",
    "anforande_id": "7fa859bc-3cbb-ec11-9167-901b0eac4c78",
    "anforande_nummer": "50",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar statsrådet för svaret.</p><p>Om jag ska lägga mig på en operationsbädd är jag rätt intresserad av att han som håller i kniven har rätt utbildning och inte sitter med en falsk handling. Det är likadant om jag sätter mig i en flygmaskin. Då är jag också intresserad av att kapten och styrman har korrekta handlingar. Det är lika viktigt när jag är ute på vägen, det vill säga att den jag möter som kör ett tungt fordon har rätt behörighet. Annars kan det sluta med en fullständig katastrof. Var och en inser att om en personbil med fyra passagerare kommer i vägen för en lastbil som väger 40-50 ton slutar det på bara ett sätt.</p><p>Jag inser också att det inte går att hipp som happ göra en mängd kontroller av människor, men man måste stärka kontrollerna så att det kan säkerställas att en individ som ska göra ett förarprov - eller vad det kan vara - är den individen. Det är alldeles uppenbart att det finns luckor när en människa kan turnera runt i Sverige med 40 olika identiteter och skaffa sig körkort som denne senare säljer till någon form av uppdragsgivare. Då har luckan varit vidöppen och skapat möjligheterna. Regeringen måste stänga luckan.</p><p> STYLEREF Kantrubrik \\* MERGEFORMAT Svar på interpellationer</p><p>Det förslag som ligger är bra, det vill säga att skärpa kontrollerna, att de som går in på Trafikverkets kontor inte bär på manipulationsutrustning, hörsnäckor, kameror och så vidare. Man måste också veta att den som kommer in på kontoret är den individ denne utger sig för att vara. Annars öppnas det för den typ av affärsmodeller som vi har sett i samband med den person som har dömts till fängelse. Jag hoppas att regeringen lägger på även den dimensionen i arbetet.</p>",
    "intressent_id": "0880018341619",
    "rel_dok_id": "H910289",
    "replik": "N",
    "systemdatum": "2022-04-13 17:17:33"
  }
}