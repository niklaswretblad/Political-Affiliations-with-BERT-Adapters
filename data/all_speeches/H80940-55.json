{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Svar på interpellation 2020/21:143 om Postnords kundbemötande",
    "underrubrik": "",
    "kammaraktivitet": "interpellationsdebatt",
    "anforande_id": "ee6dfcf1-df3e-eb11-914a-901b0e9b71a8",
    "anforande_nummer": "55",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Postnord är ett bolag som är en sammanslagning av den gamla svenska posten och den gamla danska posten. Sammanslagningen skedde för över ett årtionde sedan och var, inte minst i denna kammare, kontroversiell när den genomfördes av den förra regeringen.</p><p>Detta skedde under en tid när den ganska snabba förändringen av poststrukturen, inte minst via digitaliseringen, hade påbörjats, framför allt i Danmark. Inte minst genom lagförändringar sjönk volymerna i den danska verksamheten ganska raskt. Det är klart att det har gjort att situationen har varit väldigt tuff för Postnord. Jag tror att alla begriper att det blir svårt om man inte har intäkter.</p><p>Den utveckling som vi såg i Danmark såg vi naturligtvis också i Sverige, om än något senare. Nedgången i brevvolymer som startade också här för en tid sedan har nu accelererat. Jag tror att vi alla förstår varför. Vi skickar allt fler elektroniska mejl till varandra och allt färre handfasta brev. Också det offentliga ska digitaliseras mer. Därmed kommer det att bli mindre och mindre sådana volymer.</p><p>Detta gör naturligtvis att intäkterna från brevförsändelser minskar kraftigt. Samtidigt ökar paketvolymer av samma skäl, precis som Mikael Larsson säger.</p><p>Det här gör naturligtvis att detta bolag har behövt göra ganska stora och ibland smärtsamma förändringar. En del har gått bra. Annat har inte gjort det. Det är klart att vi kontinuerligt jobbar med den struktur som finns när det gäller en dansk-svensk post. Vi jobbar kontinuerligt för att försöka stötta och hjälpa bolaget att komma in i den nya tiden - man har ju hela sin historia med postförsändelser och allt vad det innebär.</p><p> STYLEREF Kantrubrik \\* MERGEFORMAT Svar på interpellationer</p><p>Jag förstår naturligtvis att Mikael Larsson som lokal riksdagsledamot tar upp en fråga från Marks kommun. Precis som Mikael Larsson vet kan jag inte kommentera enskilda ärenden på det sättet, men jag kan försäkra generellt att vi för en kontinuerlig diskussion med Postnord om den strukturförändring som sker. Naturligtvis ställer vi ganska höga krav på att statliga bolag eller bolag med statligt ägande ska föregå med gott exempel och se till att göra det så bra det går, men jag vill samtidigt påpeka att med sammanslagningen med den danska posten inleddes en period som har varit väldigt besvärlig. Den resan är inte över än. Vi är fortfarande mitt i en strukturförändring, och den kommer att fortsätta.</p><p>Vi kommer i nära dialog med postens styrelse och ledning fortsätta att se till att stötta och hjälpa så att strukturförändringen går så bra som möjligt både för kunderna och för bolaget.</p>",
    "intressent_id": "0973474532717",
    "rel_dok_id": "H810143",
    "replik": "N",
    "systemdatum": "2020-12-15 15:15:57"
  }
}