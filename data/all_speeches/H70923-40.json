{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Svar på interpellationerna 2019/20:32 och 40 om dumpade gifttunnor",
    "underrubrik": "",
    "kammaraktivitet": "interpellationsdebatt",
    "anforande_id": "3f01da8a-6305-ea11-9126-901b0eac4c70",
    "anforande_nummer": "40",
    "talare": "Jörgen Berglund (M)",
    "parti": "M",
    "anforandetext": "<p>Fru talman! När jag har läst svaren från statsrådet på de frågor jag har ställt och lyssnat på statsrådet här i kammaren får jag lätt intrycket att det är ansvarsfrågan som är viktigast att utreda. Jag antar att det beror på att det är förorenaren som ska betala, för så ser lagen ut. Och det håller jag med om. Det är både viktigt och riktigt. Det finns inga meningsskiljaktigheter kring att ansvar ska utkrävas om det går.</p><p>Men vad är viktigast och hur ser fakta ut gällande detta? Vem har faktiskt betalat för de saneringar som hittills gjorts? Enligt en redovisning från Länsstyrelsen i Västernorrland har man i mitt hemlän Västernorrland sanerat mark och vatten för sammanlagt 682 miljoner kronor. Skattebetalarna har stått för 90 procent av kostnaden. Mindre än 10 procent av de totalt 682 miljoner som saneringen har kostat har alltså bekostats av ansvariga bolag.</p><p>Det här kan man tycka är både tråkigt och fel. Men det är fakta, och ingenting tyder på att det skulle ändras i framtiden. Det är komplicerade utredningar, och många gånger finns inte ansvariga bolag kvar. De kan ha styckats upp, de kan ha gått ihop, fusionerats, sålts vidare och en massa andra saker.</p><p>Fru talman! Miljöministern menar att Länsstyrelsen i Västernorrland utreder ansvarsfrågan. Det är korrekt. Utredningen har pågått väldigt länge, men tyvärr finns det ingenting som tyder på att den snart ska vara klar. Och medan statsrådet väntar på utredningen om vem som är ansvarig vittrar tunnorna sönder.</p><p> STYLEREF Kantrubrik \\* MERGEFORMAT Svar på interpellationer</p><p>För att använda en passande liknelse verkar det bottna i att miljöministern hoppas på pengar - att utredningen ska resultera i att någon annan ska betala. Jag tycker att miljöministern ska agera i stället för att vänta på utredningar, framför allt när vi vet hur svårt det är att utreda ansvaret.</p><p>Fru talman! Mina frågor till statsrådet i den här omgången är: Varför kan inte kartläggningen och upptagandet av kvicksilvertunnorna börja innan ansvarsfrågan är utredd? Varför vänta när gifttunnorna ändå ska upp, för det är vi ändå överens om, hoppas jag? Tror inte statsrådet att det till och med skulle vara lättare att först ta upp tunnorna? Då får vi ju reda på kostnaden, en kostnad som sedan kan redovisas och presenteras för ansvarigt bolag - om vi lyckas fastställa ansvar. Det skulle enligt min uppfattning öka chansen att få in så mycket pengar som möjligt och skona skattebetalarna så mycket det bara går.</p><p>Ser inte miljöministern risken med att vänta ytterligare? Precis som vi har sagt flera gånger: Varje sekund och minut som vi står här vittrar tunnorna sönder. Jag skulle gärna vilja få svar på varför vi inte kan börja upptagandet innan utredningen är färdig.</p>",
    "intressent_id": "0628005785225",
    "rel_dok_id": "H7C120191022ip",
    "replik": "N",
    "systemdatum": "2019-11-12 16:46:53"
  }
}