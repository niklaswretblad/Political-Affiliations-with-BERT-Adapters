{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2194bf96-a1ad-eb11-914f-901b0eac4c78",
    "anforande_nummer": "137",
    "talare": "Lotta Johnsson Fornarve (V)",
    "parti": "V",
    "anforandetext": "<p>Herr ålderspresident! Tack för svaret, Kenneth G Forslund!</p><p>Situationen har inte förändrats i Västsahara jämfört med hur den var 2012 när vi tillsammans röstade för att Sverige skulle erkänna Västsahara. Den är densamma. Ett stort antal länder har erkänt Västsahara. De är fullvärdiga medlemmar i Afrikanska unionen. Det stämmer att de inte har full kontroll över sitt land, men de har kontroll över en del av sitt land, och de har lyckats etablera och bygga upp en fungerande stat.</p><p>Kända folkrättsprofessorer menar att det är fullt möjligt att erkänna Västsahara utifrån de premisser som råder. Vi kunde göra det när det gällde till exempel Bosnien och Hercegovina, Kroatien och Palestina som inte heller hade full kontroll över sina respektive länder. De folkrättsliga principerna finns alltså där egentligen. Det är bara den politiska viljan som saknas.</p><p>Det skulle betyda väldigt mycket för västsaharierna om Sverige erkände Västsahara. Det skulle flytta fram västsahariernas position, och det skulle bidra till att lösa konflikten och till att stoppa kriget.</p>",
    "intressent_id": "0122987223112",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}