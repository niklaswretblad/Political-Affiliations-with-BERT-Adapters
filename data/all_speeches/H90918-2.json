{
  "anforande": {
    "dok_hangar_id": "5110733",
    "dok_id": "H90918",
    "dok_titel": "Protokoll 2021/22:18 Onsdagen den 20 oktober",
    "dok_rm": "2021/22",
    "dok_nummer": "18",
    "dok_datum": "2021-10-20 00:00:00",
    "avsnittsrubrik": "En möjlighet till ny anmälan om avstämning av stöd vid korttidsarbete och ett nytt förfarande vid sen anmälan om avstämning",
    "underrubrik": "",
    "kammaraktivitet": "ärendedebatt",
    "anforande_id": "dbda05cd-dd4d-ec11-915f-901b0eac4c70",
    "anforande_nummer": "2",
    "talare": "Birger Lahti (V)",
    "parti": "V",
    "anforandetext": "<p>Fru talman! Jag yrkar bifall till utskottets förslag i betänkandet om den lagändring som går ut på att riksdagen antar regeringens förslag till lagändringar och en ny lag som bland annat innebär att arbetsgivare som har blivit återbetalningsskyldiga för preliminärt stöd vid korttidsarbete i vissa fall ska kunna lämna in en ny anmälan om avstämning av preliminärt stöd vid korttidsarbete.</p><p>Den nya lagen föreslås träda i kraft den 1 januari 2022, men lagändringarna föreslås träda i kraft den 1 november 2021 - därav de snabba puckarna, som vi är inne på.</p><p>Fru talman! Jag måste bara uppmärksamma er alla som lyssnar på hur mycket vi gemensamt har gjort för att mildra konsekvenser av pandemin - på hur många företag man har räddat och hur många jobb som faktiskt finns kvar nu när vi så sakteliga återgår till någorlunda normala förhållanden.</p><p>Men kom ihåg: Det är det gemensamma som har stått för notan! Det är inte riskkapitalisterna, inte storbankerna och inte börshajarna. Det är med gemensamma krafter vi kan förverkliga underverk, för det är lite av ett underverk att man har kunnat plocka fram 400 miljarder under 2020 och 2021 för att mildra konsekvenserna och göra en kraftfull grön återstart. Precis som socialdemokraten Anna-Caren nämnde hade man tidigare inte musklerna. Men jag vill påminna om en sak: Bankerna var man duktig på att rädda, men ingenting annat.</p><p> STYLEREF Kantrubrik \\* MERGEFORMAT En möjlighet till ny anmälan om avstäm-ning av stöd vid kort-tidsarbete och ett nytt förfarande vid sen anmälan om avstäm-ning</p><p>Fru talman! Nu över till den andra beslutspunkten i betänkandet, som handlar om ett tillkännagivande till regeringen som jag och Vänsterpartiet inte ställer oss bakom. Jag yrkar därför givetvis bifall till vår reservation.</p><p>Tillkännagivandet handlar om att regeringen bör analysera i vilken utsträckning arbetsgivare har hamnat hos kronofogden utan egen förskyllan genom att utlovat stöd med anledning av coronaviruset försenats eller uteblivit. Det handlar också om att vid behov ta initiativ för att hantera de problem som har uppkommit för dessa företagare på grund av detta.</p><p>Jag har full förståelse för att det kan finnas företag som utan egen förskyllan hamnar mellan stolar. Men här har utskottet, som jag ser det, gett ett alltför brett uppdrag då det inte bara handlar om stödet vid korttidsarbete utan om allt stöd med anledning av coronaviruset.</p><p>Fru talman! Sedan vill jag poängtera att den absoluta merparten av företagen är seriösa och ärliga och sådana som säkert vill göra rätt för sig. Men när det gäller det uppdrag som tillkännagivandet handlar om kan vi faktiskt hamna fel.</p><p>Jag skulle önska att partierna som driver igenom tillkännagivandet hade samma glöd när det gäller att hjälpa människor som utan egen förskyllan, som man säger, har hamnat mellan stolarna. Jag pratar givetvis om människor som har jobbat i kanske 30 år i så kallade enkla jobb. Det är dessa jobb som partierna som står bakom tillkännagivandet driver som så viktiga att få människor till.</p><p>Jag förminskar inte någons yrkesval eller jobb. Men jag tänker på de människor som har jobbat i yrken med förhållandevis låg lön och slitit ut sig på jobbet. Sedan blir de sjuka och blir inte trodda av försäkringsläkare. De blir utförsäkrade, och så småningom hamnar de hos kronofogden. Det, om något, är förnedrande och ett misslyckande från ett samhälle som ska vara till för alla.</p><p>Några blir kanske till och med barskrapade på kort tid, för de har aldrig haft utrymme att bygga upp en buffert. Då blir det till att lämna hus och hem för dem, bara för att vi har dränerat vårt välfärdssystem i jakten på att sänka skatter till de välbärgade. Över 250 barn blev vräkta från sina hem i fjol.</p><p>Varför, fru talman, strider inte de här partierna för dessa människor, som utan egen förskyllan har hamnat hos kronofogden?</p><p>Jag är övertygad om att den absoluta merparten av dem som på grund av sjukdom har hamnat mellan stolarna också vill göra rätt för sig och är ärliga medborgare. Det kan finnas några enstaka i de båda kategorier som jag jämför här i dag som inte har ärligt uppsåt; så kan det kanske vara. Men jag hoppas att det system som vi bygger upp i Sverige ser till både företag och medborgare på ett likvärdigt sätt när de utan egen förskyllan hamnar på obestånd.</p><p> STYLEREF Kantrubrik \\* MERGEFORMAT En möjlighet till ny anmälan om avstäm-ning av stöd vid kort-tidsarbete och ett nytt förfarande vid sen anmälan om avstäm-ning</p><p>(Applåder)</p>",
    "intressent_id": "0825441263617",
    "rel_dok_id": "H901NU6",
    "replik": "N",
    "systemdatum": "2021-11-25 11:53:08"
  }
}