{
  "anforande": {
    "dok_hangar_id": "5114018",
    "dok_id": "H90941",
    "dok_titel": "Protokoll 2021/22:41 Onsdagen den 8 december",
    "dok_rm": "2021/22",
    "dok_nummer": "41",
    "dok_datum": "2021-12-08 00:00:00",
    "avsnittsrubrik": "Fortsatt giltighet av covid-19-lagen och lagen om tillfälliga smittskyddsåtgärder på serveringsställen",
    "underrubrik": "",
    "kammaraktivitet": "ärendedebatt",
    "anforande_id": "5d8cff13-4375-ec11-9168-901b0e9b71a8",
    "anforande_nummer": "36",
    "talare": "Karin Rågsjö (V)",
    "parti": "V",
    "anforandetext": "<p></p><p>Fru talman! Jag har använt mycket av tiden. Det vill jag göra; jag tycker att det här är en viktig diskussion, och det har dessutom blivit en ganska bra diskussion.</p><p>Tack för anförandet, Joar Forssell! Jag tackar också för slutklämmen - att man ska följa rekommendationerna. Händer det något annat på vägen, typ som på den här förskolan, tycker jag att man ska ta sig an det och titta på det.</p><p>Min fråga rör karensdagen. I går gick regeringen tillsammans med Folkhälsomyndigheten ut och angav ett tillfälligt stopp för karensdagen av smittskyddsskäl. Det handlar om att väldigt många inte kan jobba hemma. Det är en stor grupp - busschaufförer, förskollärare, lärare, vårdpersonal, omsorgspersonal - som inte kan jobba hemma, och en del av de personerna drabbas hårt också ekonomiskt av karensdagen.</p><p>Min första fråga till Joar Forssell och Liberalerna är hur ni ser på att man just nu lyfter bort karensdagen under en period.</p><p>Min andra fråga rör något lite intressant. Vi pratar ju om smittskydd av diverse slag i den här debatten. Jag undrar hur Liberalerna ser på karensdagen generellt. Är det något som gynnar folkhälsan, eller är det något som ni vill ska kvarstå? Är det något som gör att folk blir friskare, eller vad är Liberalernas inställning till karensdagen?</p>",
    "intressent_id": "0246927519019",
    "rel_dok_id": "H901SoU8",
    "replik": "Y",
    "systemdatum": "2022-01-14 15:06:21"
  }
}