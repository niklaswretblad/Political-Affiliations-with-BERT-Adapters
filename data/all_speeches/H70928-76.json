{
  "anforande": {
    "dok_hangar_id": "5046372",
    "dok_id": "H70928",
    "dok_titel": "Protokoll 2019/20:28 Torsdagen den 7 november",
    "dok_rm": "2019/20",
    "dok_nummer": "28",
    "dok_datum": "2019-11-07 00:00:00",
    "avsnittsrubrik": "Frågestund",
    "underrubrik": "Utförsäkringar",
    "kammaraktivitet": "frågestund",
    "anforande_id": "60111823-5b10-ea11-912c-901b0e9b71a8",
    "anforande_nummer": "76",
    "talare": "Julia Kronlid (SD)",
    "parti": "SD",
    "anforandetext": "<p>Fru talman! Min fråga går till statsrådet Ardalan Shekarabi.</p><p>I morse fick jag ett mejl från en kvinna som heter Marie. Hon har skrivit ett brev till statsrådet Ardalan Shekarabi. Hon vill berätta hur det känns att hamna mellan stolarna, att bli sjuk, att inte bli frisk, att alltid vara ledsen, att vilja ge upp, att inte få sjukpenning, att bli fråntagen allt, att överklaga och överklaga, att alltid få nej, nej från Försäkringskassan, att vara mindre värd och att bli dömd till fattigdom för att man inte kan bli frisk.</p><p>Jag hoppas att statsrådet Shekarabi kommer att läsa brevet, och jag hoppas att statsrådet Shekarabi kommer att lyssna till alla dem som lider i Sverige på grund av de inhumana utförsäkringarna.</p><p>Nyligen genomfördes en ljusmanifestation i Sverige, där det till och med gått så långt att människor tagit sitt eget liv på grund av att man blivit utförsäkrade.</p><p>Vad kommer statsrådet Shekarabi att göra för att stoppa dessa inhumana utförsäkringar?</p>",
    "intressent_id": "0638497389621",
    "rel_dok_id": "H7C120191107fs",
    "replik": "N",
    "systemdatum": "2019-11-26 15:44:17"
  }
}