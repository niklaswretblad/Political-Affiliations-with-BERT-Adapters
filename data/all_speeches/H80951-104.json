{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Insatser mot arbetslösheten",
    "kammaraktivitet": "frågestund",
    "anforande_id": "56af6c2c-c567-eb11-914e-901b0e9b71a0",
    "anforande_nummer": "104",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Ja, det är en oroande utveckling när det handlar om vad som sker i spåren av pandemin.</p><p>Låt mig bara börja med att säga att när det gäller att vi ska jämföra arbetslöshet mellan länder ska vi naturligtvis jämföra oss med oss själva. Vi ska se till att vi gör allt för att människor ska få behålla sitt arbete, kunna komma tillbaka i arbete och kunna skola om sig om man tvingas lämna ett arbete eller en bransch där förutsättningarna blir mycket sämre.</p><p>Men arbetslösheten mäts alltid i relation till dem som är arbetssökande. Jag är stolt över att kunna säga att Sverige är ett land där människor står till arbetsmarknadens förfogande. Man backar framför allt inte tillbaka till hemmet som kvinna när man blir av med arbetet, utan man fortsätter att vara arbetssökande. Vi uppmuntrar verkligen till det. Man kan se det inte minst när det handlar om många kvinnor med utländsk bakgrund, till exempel, som i stor utsträckning ges plats på den svenska arbetsmarknaden.</p><p>Stöd under pandemin när det gäller korttidspermitteringar, omställningsstöd och omsättningsstöd - allt detta är till för att minska konsekvenserna. Stora utbildningsinsatser görs också för att människor ska få möjligheten att skola om sig och komma tillbaka igen.</p>",
    "intressent_id": "0853395328224",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:34"
  }
}