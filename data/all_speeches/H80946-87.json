{
  "anforande": {
    "dok_hangar_id": "5076895",
    "dok_id": "H80946",
    "dok_titel": "Protokoll 2020/21:46 Torsdagen den 3 december",
    "dok_rm": "2020/21",
    "dok_nummer": "46",
    "dok_datum": "2020-12-03 00:00:00",
    "avsnittsrubrik": "Frågestund",
    "underrubrik": "Prioritering av tågpendling",
    "kammaraktivitet": "frågestund",
    "anforande_id": "ecbf5bc4-4157-eb11-9147-901b0eac4c70",
    "anforande_nummer": "87",
    "talare": "Ann-Sofie Lifvenhage (M)",
    "parti": "M",
    "anforandetext": "<p>Fru talman! När arbetstillfällen samlas i och omkring städerna blir en väl fungerande kollektivtrafik viktig för att människors vardag ska fungera. Med dagens prioriteringsregler som styr vilket slag av trafik som får spårlägen väger tyvärr dagligt arbets- och studiependlande fjäderlätt mot långväga tåg. Det innebär att i blodomloppet med kommuner runt omkring våra storstäder finns orter, till exempel sörmländska Gnesta, där människor nu tar bilen trots att rälsen och stationen finns mitt i samhället. Det är dåligt för individen eftersom tåget hade sparat tid, det är dåligt för möjligheten att utvidga bostadsmarknaden i kommuner med pendlingsavstånd som fortfarande har gott om plats för fler och det är dåligt för miljön. </p><p>Är infrastrukturministern villig att arbeta aktivt för en förändring av prioriteringsreglerna så att även tåg för studie- och arbetspendling kan väga tungt i kommande tåglägesfördelningar?</p>",
    "intressent_id": "0838085832923",
    "rel_dok_id": "H8C120201203fs",
    "replik": "N",
    "systemdatum": "2021-01-15 15:56:27"
  }
}