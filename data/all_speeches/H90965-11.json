{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "1ffad202-ccc0-ec11-9167-901b0eac4c78",
    "anforande_nummer": "11",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Detta var något av det mest arroganta jag har hört på länge i denna kammare. Det var arrogant mot dem som nu har problem att betala sina elräkningar och arrogant mot dem som förstår någonting om energipolitik. Att vi har en ny energiminister som påstår att vindkraften kommer att bli jättebillig och att kärnkraften är jättedyr är faktiskt under all kritik. Jag ska inte gå in längre i den debatten, men jag är förvånad. </p><p>Jag har två korta frågor till ministern. Den ena är: Varför kan inte alla kompenseras när man nu lägger fram ett förslag för att kompensera hushållen? Varför vill man inte kompensera pensionärer likaväl som man kompenserar socialdemokratiska statsråd som bor i villa?</p><p>Vindkraft kommer att lösa framtidens energiförsörjning, säger energiministern. Min andra fråga är då: Menar ministern på allvar att vindkraften själv kommer att lösa alla de utmaningar som vi nu har med att fördubbla elen inför 2040 och få ned hushållens priser?</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}