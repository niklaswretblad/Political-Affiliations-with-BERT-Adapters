{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "d5b44f31-ade0-eb11-9153-901b0eac4c78",
    "anforande_nummer": "62",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Jag håller med om analysen. Det brottsförebyggande arbetet är otroligt viktigt och centralt, men det är också väldigt brottsförebyggande att upptäcktsrisken när man begår brott är stor och att man åker dit när man begår ett brott så att det blir en tydlig konsekvens när man bryter mot lagar och kränker andra människors liv, hälsa eller ägodelar. Då krävs fler poliser och ett utbyggt rättsväsen.</p><p>Mats Persson recenserade det nuvarande samarbetet indirekt i sitt svar här. Det är en bild som jag delar. Det har inte varit tillräckligt fokus på rättsväsendets problem och på att bygga ut rättsväsendet på ett bra sätt. Det har inte varit tillräckligt fokus på att ge polisen de verktyg som behövs för att bekämpa brott. Det skulle göra yrket mer attraktivt om man kan göra ett bra jobb.</p><p>Jag ser fram emot möjligheten att få samarbeta mer med Mats Persson i dessa frågor framöver.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}