{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "ecffc269-2f40-e911-9116-901b0eac4c78",
    "anforande_nummer": "45",
    "talare": "Hans Wallmark (M)",
    "parti": "M",
    "anforandetext": "<p>Herr talman! Om ungefär två veckor är det fyra år sedan oppositionsledaren Boris Nemtsov dödades, bokstavligt talat i skuggan av Kreml - ett oerhört avskyvärt dåd. Det kastar ljus över den utveckling vi ser i Ryssland med demokratiinskränkningar och i form av det hot som man utgör mot andra länder.</p><p>Därför skulle jag vilja ställa en väldigt öppen fråga: Vad är dagskursen på Sverigedemokraternas Rysslandspolitik? Vad har man för inställning i dag?</p><p>Jag säger detta eftersom det har gjorts lite olika uttalanden. Det har dessutom gjorts lite olika resor - er tidigare försvarspolitiska talesperson dök plötsligt upp på en konferens i Moskva, där man från Putinkretsen försökte samla ett antal likasinnade. Nu slutade ju den försvarspolitiska talespersonen utanför ert parti; det ska jag vara helt ärlig med. Han hamnade i en alternativ rörelse. Men ändå!</p><p> STYLEREF Kantrubrik \\* MERGEFORMAT Utrikespolitisk debatt</p><p>Skulle det vara möjligt för Markus Wiechel att på de två minuter som ges till förfogande utveckla Sverigedemokraternas Rysslandspolitik sådan den är för närvarande?</p>",
    "intressent_id": "0980681611418",
    "rel_dok_id": null,
    "replik": "Y",
    "systemdatum": "2019-03-06 17:47:07"
  }
}