{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Frågestund",
    "underrubrik": "Sveriges prioriteringar i EU:s budgetförhandlingar",
    "kammaraktivitet": "frågestund",
    "anforande_id": "0b186de4-efe5-e911-9128-901b0e9b71a0",
    "anforande_nummer": "92",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Tack, ledamoten, för frågan! Jag skulle kunna tala länge om prioriteringarna i budgetarbetet, men det hinner jag inte på den här knappa minuten. Men det är frågor om jobb och tillväxt som ligger högt upp på listan, förstås. Det handlar om klimatförändringarna, om säkerhet för medborgarna i Europa och om att klara en gemensam migrationspolitik.</p><p>Själva budgeten ska också användas till ändamål som skapar ett europeiskt mervärde. Vi tror att de stora kolosser som vi har lagt så mycket pengar på i det förflutna - jordbrukspolitik, regionalpolitik och strukturfonder - kan ha lite mindre.</p><p>När det gäller sambandet mellan vad man får från EU-budgeten och hur man respekterar rättsstatens principer kan jag nämna att det nu finns ett förslag, ett fint förslag från kommissionen, om att det ska införas en förordning som säger att man inte ska få lika mycket pengar från fonderna om man inte lever upp till rättsstatens principer. Vi stöder det förslaget fullt ut, och jag hörde bara häromdagen från det finska ordförandeskapet att de är på god väg att få fram ett bra förslag om detta.</p>",
    "intressent_id": "0339624201100",
    "rel_dok_id": "H7C120190912fs",
    "replik": "N",
    "systemdatum": "2019-10-03 17:10:56"
  }
}