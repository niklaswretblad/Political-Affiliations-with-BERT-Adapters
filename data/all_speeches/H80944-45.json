{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellationerna 2020/21:94 och 121 om framtiden för flygplatser i Stockholm",
    "underrubrik": "",
    "kammaraktivitet": "interpellationsdebatt",
    "anforande_id": "dc558677-4057-eb11-9147-901b0eac4c70",
    "anforande_nummer": "45",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Maria Stockhaus har ställt flera frågor till mig om Bromma flygplats och kommunikationerna till och från Arlanda. Kjell Jansson har ställt flera frågor till mig om Bromma flygplats och framtiden för inrikesflyget. Jag väljer att svara på dessa frågor tillsammans.</p><p>Spridningen av det nya coronaviruset och sjukdomen covid-19 har påverkat flygresandet dramatiskt. Flygtrafiken har minskat kraftigt. Redan före pandemin såg vi ett minskat flygande. Vi befinner oss fortfarande i ett läge där framtidsutsikterna är osäkra. Både minskat flygande och covid19 påverkar flygmarknaden, både på kort och på lång sikt.</p><p>Inom Regeringskansliet pågår en översyn av statens ansvar och roll som stödgivare till icke-statliga regionala flygplatser och flyglinjer med allmän trafikplikt. Effekterna av den pågående pandemin och det minskade flygandet kommer att analyseras i det fortsatta arbetet.</p><p>Under rådande marknadsförutsättningar har Swedavia AB, utifrån bolagets uppdrag och affärsmässiga perspektiv, gjort en konsekvensanalys av den fortsatta driften av Bromma flygplats. Bolaget har presenterat sina slutsatser. Enligt Swedavias bedömning är det under rådande marknadsförutsättningar inte affärsmässigt motiverat att driva Bromma flygplats vidare. Konsekvenserna av Swedavias bedömning analyseras för närvarande i Regeringskansliet.</p><p>Vad gäller kommunikationerna till och från Arlanda är det naturligtvis eftersträvansvärt att fler människor använder kollektiva färdmedel. Regeringen har inlett arbetet med att ta fram en ny nationell plan för utveckling av transportsystemet och avser att lägga fram en infrastrukturproposition för riksdagen under våren 2021.</p>",
    "intressent_id": "0284192765516",
    "rel_dok_id": "H8C120201201ip",
    "replik": "N",
    "systemdatum": "2021-01-15 15:47:23"
  }
}