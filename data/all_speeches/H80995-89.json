{
  "anforande": {
    "dok_hangar_id": "5090877",
    "dok_id": "H80995",
    "dok_titel": "Protokoll 2020/21:95 Onsdagen den 17 mars",
    "dok_rm": "2020/21",
    "dok_nummer": "95",
    "dok_datum": "2021-03-17 00:00:00",
    "avsnittsrubrik": "Bostadspolitik",
    "underrubrik": "",
    "kammaraktivitet": "ärendedebatt",
    "anforande_id": "380c01d3-10c2-eb11-9156-901b0e9b71a8",
    "anforande_nummer": "89",
    "talare": "Malin Danielsson (L)",
    "parti": "L",
    "anforandetext": "<p>Fru talman! Om Momodou Malcolm Jallow hade lyssnat noga på vad jag sa hade han hört att jag pratade om att vi vill ha blandade bostadsområden överallt. Vi säger inte att det måste vara bara i ett speciellt område som det ska vara blandat. Väl fungerande bostadsområden är ofta blandade, och där finns en möjlighet att i livets olika skeden byta bostad utifrån de behov som uppstår.</p><p>Det blir problematiskt när det finns en stor koncentration av hyresrätter. Det beror inte på människorna som bor där utan på boendeformen i sig. Väldigt många ser hyresrätten som en tillfällig bostad. Undersökningar visar att de allra flesta eftersträvar ett ägt boende. Om man bor tillfälligt kanske man inte tar sig den tid som behövs för att lära känna sina grannar, för att engagera sig i sitt närområde och för att bygga upp de nätverk som skapar stabilitet och trygghet i ett område. Det är därför vi fokuserar på just de områdena.</p><p>Det handlar om det och om barnperspektivet. Ska vi låta barn bo i de områdena och kanske inte känna trygghet och inte nå de skolresultat som varenda unge borde få nå? Det är därför vi måste ta tag i problemet där.</p><p>Vi har absolut ingenting emot att man bygger blandat i alla delar av samhället. Vi tror att det är bra.</p>",
    "intressent_id": "0603366539729",
    "rel_dok_id": "H801CU9",
    "replik": "Y",
    "systemdatum": "2021-05-31 15:05:47"
  }
}