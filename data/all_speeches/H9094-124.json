{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:898 om utrikes födda kvinnors inträde på arbetsmarknaden",
    "underrubrik": "",
    "kammaraktivitet": "interpellationsdebatt",
    "anforande_id": "5bc1f047-4549-ec11-915f-901b0eac4c70",
    "anforande_nummer": "124",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Herr ålderspresident! Att vi har en stor grupp långtidsarbetslösa utlandsfödda kvinnor är ett väldigt stort problem som vi behöver komma till rätta med. Varje människa, varje kvinna, i det här landet behöver den frihet det innebär att ha en egen inkomst och ett arbete att gå till. Det är också någonting som regeringen tillsammans med Liberalerna har arbetat med att komma till rätta med inom ramen för januariavtalet.</p><p>Det vi kan konstatera är att effekterna av covid-19 har gjort att vi har fått en sämre utgångspunkt än vad vi hade innan dess. Stora delar av arbetsmarknaden har snabbt återhämtat sig efter pandemin, men just långtidsarbetslösa, inte minst utrikes födda kvinnor, är i en bekymmersam situation därför att man har haft en längre väg tillbaka.</p><p>Det har gjorts mycket. Vi har sjösatt ett antal reformer. Jag vill nämna några.</p><p>Bosättningslagen har jag varit inne kort på. Det finns ett system på plats nu för tidiga insatser under asyltiden som ska främja framtida etablering. Förändringar i föräldraförsäkringen har genomförts, liksom flera satsningar för att stärka skolans arbete med nyanlända elever. Vi har reformerat etableringsuppdraget med ambitionen att ge Arbetsförmedlingen större frihet att utforma längd, omfattning och inriktning på etableringsinsatserna utifrån individens förutsättningar och behov.</p><p>Jämställdhet har prioriterats i styrningen av Arbetsförmedlingen, och det finns också ett egeninitierat ESF-projekt som startade 2018 och som pågick till och med augusti 2021. Den planerade slutrapporteringen av det här är i slutet av 2021. Det ser jag väldigt mycket fram emot att ta del av.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill vara väldigt tydlig med att uppdraget till Jämställdhetsmyndigheten inte på något sätt är en startpunkt. Däremot ser jag ett behov av att vi hela tiden utvecklar och skärper vårt arbete till dess att vi har en situation där alla människor som kan arbeta också har ett arbete att gå till. Jämställdhetsmyndighetens uppdrag är ett sätt att angripa problemen från ett håll, men det är långt ifrån det enda, och det är långt ifrån det första.</p>",
    "intressent_id": "0349986646724",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:32"
  }
}