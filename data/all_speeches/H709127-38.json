{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Regelverket för korttidspermittering",
    "kammaraktivitet": "frågestund",
    "anforande_id": "dc5075a8-0dbd-ea11-9135-901b0eac4c70",
    "anforande_nummer": "38",
    "talare": "Sofia Damm (KD)",
    "parti": "KD",
    "anforandetext": "<p>Fru talman! Stödet för korttidspermitteringar har varit ett viktigt verktyg för att mildra uppsägningar och värna företag i den djupa kris som nu drabbar svensk arbetsmarknad.</p><p></p><p>Ett uppenbart problem med regelverket är dock att stödet kräver att företagen som ansöker om stöd hos Tillväxtverket måste svara ja på frågan om de mitt i krisen har sparkat tillräckligt många medarbetare med vikariat, visstidsanställningar, provanställningar eller konsultavtal. Till och med personer från Samhall har som en konsekvens fått lämna sina anställningar, detta i enlighet med lagstiftningen. Myndigheten har alltså krävt detta besked från över 50 000 företag i Sverige.</p><p>Fru talman! Jag är övertygad om att många hade haft kvar sina jobb om inte regeringens politik gjort skillnad på anställda och anställda och tvingat fram uppsägningar. Min fråga till arbetsmarknadsministern är därför: Varför förändrar inte regeringen regelverket?</p>",
    "intressent_id": "0306286538528",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}