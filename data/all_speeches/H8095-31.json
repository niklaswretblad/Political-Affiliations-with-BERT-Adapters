{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7448e5fe-ab04-eb11-9146-901b0e9b71a8",
    "anforande_nummer": "31",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag tackar statsrådet för svaret. Denna interpellation handlar bokstavligen om liv och död. Den handlar om att de som tillhör samhällets svagaste ska kunna överleva en pandemi. Den handlar om föräldrars rätt och skyldighet att skydda samhällets svagaste, det vill säga de barn, unga vuxna eller vuxna som lever i familjegemenskap och som har multifunktionshandikapp eller funktionsnedsättning, så att de ska kunna överleva en pandemi. Det är detta som denna interpellation handlar om. </p><p> STYLEREF Kantrubrik \\* MERGEFORMAT Svar på interpellationer</p><p>Bakgrunden känner alla till. Regeringen var snabb att höja a-kassan för fullt friska och andra. Men riksdagen fick kämpa med ett tillkännagivande under våren för att säkerställa att det över huvud taget skulle utgå ersättning till riskgrupper. </p><p>Till slut, precis som statsrådet sa, följde regeringen riksdagens tillkännagivande och införde ett ersättningssystem. Man gjorde det på det sättet att man sa att människor har rätt till ersättning från och med den 1 juli men att de kan söka från och med den 24 augusti. Pengarna kommer att betalas ut någon gång i höst, men vi vet inte när. </p><p>Statsrådet tror säkert inte på en moderat riksdagsledamot. Men vad säger RBU, och vad säger FUB? Vad säger de organisationer som representerar de föräldrar som har svårt sjuka barn? </p><p>Jag vet inte om statsrådet läser Aftonbladet. Men i måndags hade RBU en debattartikel med rubriken \"Barnen som glöms bort i coronakrisen\". I debattartikeln konstateras: \"Vi är trötta, arga, ledsna och frustrerade att gång på gång förbises av våra politiker och myndigheter. Inte bara i denna fråga.\" </p><p>Man tar i artikeln upp exempel, och där blir jag så förvånad över statsrådets svar. Man skriver: \"Ekonomisk ersättning måste betalas ut även till föräldrar som stannar hemma med friskt barn med funktionsnedsättning, precis som för andra anhöriga.\"</p><p>Det verkar enligt statsrådets svar som att hon tror att det utgår ersättning till föräldrar som måste vara hemma med funktionsnedsatta barn. </p><p>Jag vet inte om statsrådet brukar läsa på FUB:s hemsida. Det är en organisation som organiserar familjer som har speciella behov. Där säger man precis samma sak. </p><p>\"FUB kommenterar ersättningarna till anhöriga: </p><p>Personer med flerfunktionsnedsättning är helt beroende av andra personer och lever nära inpå och tillsammans med sina anhöriga. Detta gäller samtliga anhöriga inom hushållsgemenskapen, oavsett om de arbetar som personliga assistenter eller inte. Närheten till och stödet för en person med flerfunktionsnedsättning upphör inte för att en anhörig inte är personlig assistent.\"</p><p>Nästa punkt, som min interpellation och min tidigare skriftliga fråga handlar om, lyder:</p><p>\"Ersättningarna omfattar endast personer som beviljats statlig assi-stansersättning, vilket utesluter personer som har kommunal assistans. De snäva ersättningsreglerna får allvarliga konsekvenser för personer med funktionsnedsättning som redan drabbats hårt av svårigheterna att beviljas statlig assistansersättning.\"</p><p>Fru talman! Detta betyder alltså att om ett barn har statlig assistansinsats får man riskgruppsersättning. Om ett barn med en liknande sjukdomsbild har kommunal assistans får man alltså inte riskgruppsersättning. </p><p>Men, fru talman, jag är helt säker på att covid-19 inte gör skillnad på vilken LSS-ersättning som betalas ut - om den är statlig eller kommunal. Det är väl sjukdomen som barnen ska skyddas mot? </p><p> STYLEREF Kantrubrik \\* MERGEFORMAT Svar på interpellationer</p><p>Jag vill gärna upprepa min fråga till statsrådet: Tänker man förändra regelverket?</p>",
    "intressent_id": "0588282566419",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:05"
  }
}