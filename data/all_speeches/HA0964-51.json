{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Regeringens möte med muslimska trossamfund",
    "kammaraktivitet": "frågestund",
    "anforande_id": "797acf85-38ae-ed11-917f-901b0eac4c70",
    "anforande_nummer": "51",
    "talare": "Rashid Farivar (SD)",
    "parti": "SD",
    "anforandetext": "<p>Fru talman! Nyligen träffade statsminister Ulf Kristersson och socialminister Jakob Forssmed ett urval av de muslimska trossamfunden i Sagerska huset. Förenade Islamiska Föreningar i Sverige kom att representeras av Mohamed Temsamani, tidigare engagerad inom Frihets- och rättvisepartiet i Egypten, ett parti med starka kopplingar till Muslimska brödraskapet. Temsamani är en anhängare av den islamistiske diktatorn Erdogan i Turkiet och har även uttryckt sig positivt om islamism. Han skriver till exempel på Twitter: \"Vill du prova en sann demokrat, vänta till att en så kallad islamist vinner ett val och se vad personen gör & säger #Turkiet.\"</p><p>Jag skulle därför vilja fråga statsrådet Jakob Forssmed vad som diskuterades under detta intima möte och om statsrådet var medveten om att representanter på mötet tillhör organisationer som bejakar politisk, samhällsförändrande islamism i Sverige.</p>",
    "intressent_id": "0157618290428",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:32"
  }
}