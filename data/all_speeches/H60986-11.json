{
  "anforande": {
    "dok_hangar_id": "5032837",
    "dok_id": "H60986",
    "dok_titel": "Protokoll 2018/19:86 Måndagen den 6 maj",
    "dok_rm": "2018/19",
    "dok_nummer": "86",
    "dok_datum": "2019-05-06 00:00:00",
    "avsnittsrubrik": "Svar på interpellation 2018/19:197 om högskoleprovet",
    "underrubrik": null,
    "kammaraktivitet": "interpellationsdebatt",
    "anforande_id": "10264b5e-9b80-e911-9121-901b0e9b71a0",
    "anforande_nummer": "11",
    "talare": "Kristina Axén Olin (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag diskuterar väldigt gärna vid ett annat tillfälle hur vi ska se på våra högskolor i framtiden. Där finns det mycket att göra. Vi ser högskolor i Sverige som brister i kvalitet. Ett exempel är den utvärdering vi fick nu senast av lärarhögskolorna runt om i Sverige, där inte ens hälften av utbildningarna når den kvalitet som man önskar.</p><p>Vi behöver definitivt diskutera detta: Hur ökar vi kvaliteten? Hur ökar vi nivån på utbildningarna? Hur ser vi till att fler tar examen? Hur får vi fler högskolor som speglar de önskemål som arbetsmarknaden har?</p><p>Min interpellation handlar dock om högskoleprovet. I den diskussionen tror jag att vi är helt överens - vi verkar i alla fall vara det - om att högskoleprovet är en fantastisk möjlighet. Vi är också helt och hållet överens om att fusk är helt oacceptabelt.</p><p>Men jag får fortfarande inte svar på min fråga varför Matilda Ernkrans då i en egenförfattad debattartikel säger att om vi inte får bukt med de här problemen måste vi se över om vi ens kan ha kvar högskoleprovet, och vad vi i så fall ska ha. Om ministern inte står bakom de ord hon skrivit i debattartikeln är det bättre att be om ursäkt och säga att hon tar tillbaka och att det inte var så hon menade än att säga sådana här saker och inte mena dem. Eller menar ministern att man allvarligt överväger att lägga ned högskoleprovet? Och vad ska vi i så fall ha i stället?</p>",
    "intressent_id": "0502490570219",
    "rel_dok_id": "H610197",
    "replik": "N",
    "systemdatum": "2019-05-27 18:21:04"
  }
}