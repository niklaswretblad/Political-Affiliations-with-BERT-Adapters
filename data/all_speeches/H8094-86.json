{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "1ac661ee-2d03-eb11-9146-901b0e9b71a8",
    "anforande_nummer": "86",
    "talare": "Ulf Kristersson (M)",
    "parti": "M",
    "anforandetext": "<p>Fru talman! Ja, Jonas, det var en intellektuellt pigg vänster som fick mig att bli politiskt höger.</p><p>De i elevkåren i S:t Eskils skola i Eskilstuna var trevliga, läste tjocka böcker och drack mycket te, ibland annat också. Alla vi andra gillade dem, men de hade ju helt fel om allt från betyg till parabolantenner och löntagarfonder, så vi bestämde oss för att göra samma sak fast precis tvärtom. Och på den vägen är det.</p><p>Det har varit väldigt kul att vara oenig med dig. Det har ju hänt nästan 99 gånger av 100, så vi har övat på det.</p><p>Det har också varit kul att bli enig med dig ibland. Du gör skillnad på sak och person. Det är för mig en ohyggligt viktig egenskap.</p><p>Nu ska du förenas med din familj i Asien. Även där har vi lite en gemensam nämnare, ett stort intresse för Asien och för Kina, just nu ett ganska bekymrat intresse för vad som händer i Kina.</p><p>Jag tänkte bidra med lite reselektyr, att läsa på kaféet kanske. Det är en episk berättelse som heter <em>L</em><em>ast </em><em>B</em><em>oat </em><em>O</em><em>ut of Shanghai</em>. Den sätter ljuset på det som hela världen nu undrar: Vad kommer att hända med Taiwan de kommande åren? Jag har inte hunnit läsa boken utan bara recensionerna, så skicka gärna en recension när du latar dig där borta i värmen.</p><p>Tusen tack för dessa år!</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2020-09-30 17:02:44"
  }
}