{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:55 om priset på bensin och diesel",
    "underrubrik": "",
    "kammaraktivitet": "interpellationsdebatt",
    "anforande_id": "92eaa894-f151-ec11-915f-901b0eac4c70",
    "anforande_nummer": "65",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Jag tror tyvärr inte att den begränsade talartiden i riksdagens kammare medger att jag bemöter alla de felaktigheter och halvsanningar som Edward Riedl staplar på varandra.</p><p> STYLEREF Kantrubrik \\* MERGEFORMAT Svar på interpellationer</p><p>Men jag kan konstatera en sak, och det är att om man som Edward Riedl företräder ett parti som gick till val på sänkta drivmedelsskatter kanske man ska tala lite tystare i den här diskussionen eftersom samma parti, när Edward Riedl själv satt i trafikutskottet, valde att höja skatten på bensin och diesel. Det var precis det här som hände när Edward Riedls parti hade regeringsmakten, statsministerposten och finansministerposten: Man lovade väljarna lägre drivmedelspriser, och väljarna fick högre drivmedelspriser, inte minst i Edward Riedls hemvalkrets Västerbotten.</p><p>Edward Riedl nämner elpriserna. Ja, vi har Europas lägsta elpriser för företagare. Det har vi haft under en lång tid. När Edward Riedls Moderaterna ledde regeringen hade vi ett elunderskott. I dag har vi ett elöverskott på 35 terawattimmar. Vi exporterar el 362 dagar om året i stället för att vara beroende av elimport som vi var när Edward Riedls parti hade regeringsmakten.</p><p>Som jag nämnde i mitt interpellationssvar tycker vi att drivmedelspriserna är för höga för dem som bor i glesbygd. Det är därför vi kompenserar i fordonsskatten, och det är därför vi sänker skatten i glesbygd. Vi gör inte som Edward Riedls parti, nämligen att i stället subventionera bilåkande i Täby och Danderyd där det finns god kollektivtrafik.</p>",
    "intressent_id": "0744993950910",
    "rel_dok_id": "H91055",
    "replik": "N",
    "systemdatum": "2021-11-30 16:24:55"
  }
}