{
  "anforande": {
    "dok_hangar_id": "5069331",
    "dok_id": "H80918",
    "dok_titel": "Protokoll 2020/21:18 Torsdagen den 1 oktober",
    "dok_rm": "2020/21",
    "dok_nummer": "18",
    "dok_datum": "2020-10-01 00:00:00",
    "avsnittsrubrik": "Frågestund",
    "underrubrik": "Trafiksäkerheten vid motionslopp för cyklister",
    "kammaraktivitet": "frågestund",
    "anforande_id": "87059682-7d14-eb11-9143-901b0eac4c70",
    "anforande_nummer": "41",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Tack, Camilla Hansén, för en väldigt bra fråga! Jag är själv cykelmotionär och tycker att inte minst Vätternrundan är ett fantastiskt lopp, liksom många andra lopp som arrangeras av ideella krafter med ett starkt engagemang för att främja cykling. Det är klart att Trafikverket också har ett uppdrag att främja detta och underlätta för det civila samhället att genomföra den typen av tävlingar.</p><p>Jag kan ha respekt - det ska man ha - för att vi under en pandemi får införa särskilda restriktioner; det tror jag att vi alla har. Jag har också respekt för trafiksäkerheten. Det är viktigt att man tar hänsyn till den så att man inte utsätter andra trafikanter eller motionärerna själva för faror.</p><p>Jag vill att vi ska se en förbättrad samverkan mellan Trafikverket och civilsamhället just för att det är så oerhört viktigt att ta vara på den kraft och det engagemang som finns inte minst i Cykelsverige.</p>",
    "intressent_id": "0284192765516",
    "rel_dok_id": "H8C120201001fs",
    "replik": "N",
    "systemdatum": "2020-10-22 17:45:20"
  }
}