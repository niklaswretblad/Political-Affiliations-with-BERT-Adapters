{
  "anforande": {
    "dok_hangar_id": "5079365",
    "dok_id": "H80956",
    "dok_titel": "Protokoll 2020/21:56 Torsdagen den 17 december",
    "dok_rm": "2020/21",
    "dok_nummer": "56",
    "dok_datum": "2020-12-17 00:00:00",
    "avsnittsrubrik": "Pandemilag",
    "underrubrik": "",
    "kammaraktivitet": "ärendedebatt",
    "anforande_id": "210aa906-f371-eb11-914b-901b0eac4c70",
    "anforande_nummer": "5",
    "talare": "Sofia Nilsson (C)",
    "parti": "C",
    "anforandetext": "<p>Fru talman! I dag passar det att utropa det välkända \"Äntligen!\" Under en lång tid har vi i Centerpartiet nämligen påpekat vikten av att Sverige behöver en ny och rättvis pandemilag, och nu kan jag glädjande nog konstatera att vi har en bred enighet för just det.</p><p>Över 7 000 människor i Sverige har hittills mist livet under pandemin. Den ökade smittspridningen är ett tecken på att vi kommer att leva länge med viruset och att vi kommer att behöva göra fler åtgärder. Men de begränsningar vi gör måste vara rättvisa och förutsägbara.</p><p>Regeringen borde ha tagit ett helhetsgrepp tidigare som satte smittskyddet i fokus och inte skapade ett lapptäcke av undantag. Men det kom alldeles för sent.</p><p>Centerpartiet ville tidigt se en ny pandemilag. Att använda ordningslagen och smittskyddslagen skapar stora orättvisor och en många gånger totalt ologisk hantering och bedömning av verksamheter.</p><p>Låt mig ta några exempel. Djurparken Skansen har kunnat fortsätta sin verksamhet utan någon begränsning i deltagarantal medan nöjesparken Gröna Lund har tvingats hålla stängt. En restaurang med bordsservering kan ha hundratals gäster, men om en artist samtidigt spelar musik klassas middagen som en konsert och får inte genomföras. Varken Lidingöloppet eller Vasaloppet kan genomföras trots att möjligheten att hålla avstånd mellan deltagarna under 30 kilometer respektive 90 kilometer borde vara goda där ute i skogarna.</p><p>Många branscher och verksamheter har i praktiken nästan fått näringsförbud, och begränsningarna som har införts har inneburit stora ekonomiska förluster.</p><p> STYLEREF Kantrubrik \\* MERGEFORMAT Pandemilag</p><p>Därför har Centerpartiet hela tiden varit tydligt med att en pandemilag även måste innehålla skrivningar om just den ekonomiska ersättningen och kompensationen. Det är viktigt att verksamheter som drabbas garanteras en ekonomisk kompensation.</p><p>Nu måste regeringen ta ett helhetsgrepp som sätter smittskyddet i fokus, som garanterar en ekonomisk kompensation och som inte fortsätter att skapa ett lapptäcke av undantag.</p><p>Jag är som sagt väldigt glad över att det nu finns en bred enighet för det utskottsinitiativ som Centerpartiet lämnade in den 15 oktober.</p><p>Jag yrkar bifall till utskottets förslag.</p>",
    "intressent_id": "0454698803028",
    "rel_dok_id": "H801SoU18",
    "replik": "N",
    "systemdatum": "2021-02-18 15:10:48"
  }
}