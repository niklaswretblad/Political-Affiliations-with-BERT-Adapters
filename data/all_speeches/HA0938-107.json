{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Kultur, medier, trossamfund och fritid",
    "underrubrik": "",
    "kammaraktivitet": "ärendedebatt",
    "anforande_id": "a29be986-bf98-ed11-917f-901b0eac4c70",
    "anforande_nummer": "107",
    "talare": "Lawen Redar (S)",
    "parti": "S",
    "anforandetext": "<p>Herr talman! Jag betvivlar verkligen inte ledamoten Kristina Axén Olins engagemang för framför allt musiken och barns och ungas tillgång till den. Men den moderatledda regeringen har lagt mindre resurser på kulturskolan - det är ett faktum. Man kommer inte att nå ut till de barn och unga som med anledning av en återstart nu faktiskt skulle behöva mer resurser.</p><p>Man hänvisar också till satsningar på välfärden. SKR har meddelat att det krävs 20 miljarder om kommuner och regioner ska kunna behålla nuvarande nivå på bland annat kulturbudgetar. Regeringen lägger 12 miljarder och prioriterar höginkomsttagare i vårt land. Det är så den här budgeten ser ut.</p><p></p><p>Jag vill ställa en fråga sist i det här replikskiftet. Det lyftes fram av den sverigedemokratiska ledamoten men också av Kristina Axén Olin att man gör en särskild satsning på Skansen. Jag finner inte den bland anslagen. Vad är det för en typ av satsning? Har jag missuppfattat anförandet?</p><p>Vi socialdemokrater lägger 10 miljoner mer på de renoveringsbehov som Skansen har. Gör Moderaterna någon särskild satsning i budgeten vad gäller just Skansen?</p>",
    "intressent_id": "037561614928",
    "rel_dok_id": "HA01KrU1",
    "replik": "Y",
    "systemdatum": "2023-01-20 13:40:30"
  }
}