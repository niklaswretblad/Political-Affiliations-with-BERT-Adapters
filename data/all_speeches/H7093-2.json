{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Svar på interpellation 2018/19:277 om Sveriges utvisningspolitik",
    "underrubrik": "",
    "kammaraktivitet": "interpellationsdebatt",
    "anforande_id": "af176de4-efe5-e911-9128-901b0e9b71a0",
    "anforande_nummer": "2",
    "talare": "Louise Meijer (M)",
    "parti": "M",
    "anforandetext": "<p>Fru talman! För att göra detta begripligt för det enorma publikhav vi ser här tänkte jag dra lite av bakgrunden till vad det är vi talar om. </p><p>Före riksdagens sommaruppehåll frågade jag justitie- och migrationsminister Morgan Johansson om Sveriges utvisningspolitik. Bakgrunden var att en man som dömts för våldtäkt undgick utvisning på grund av sin anknytning till Sverige, trots att mannen saknade familj här. Och vid tiden för gripandet var han dessutom både bostadslös och arbetslös. Mannen hade bott här i drygt åtta år, och det var framför allt detta som var avgörande. Denne man fick alltså stanna i Sverige. </p><p>Samtidigt vet vi att personer som arbetskraftsinvandrat och som bott här lika lång tid som den våldtäktsdömde mannen utvisas på grund av minimala fel när det gäller till exempel semesterdagar. Det menar jag är en orättvis utvisningspolitik. Någon som är dömd för ett så pass grovt brott som våldtäkt får alltså stanna i Sverige, medan någon som har rapporterat felaktigt antal semesterdagar utvisas. Denna typ av orättvisor gör att förtroendet för politiken undergrävs. </p><p>Fru talman! Justitie- och migrationsministern uppger att ytterligare åtgärder behöver vidtas gällande utvisningar och att regeringen därför har för avsikt att tillsätta en utredning. Att utredningen ska göra en bred översyn av lagstiftningen i syfte att fler brottsdömda än i dag ska kunna utvisas är bra. </p><p>Fru talman! Med den avisering som justitie- och migrationsministern nu gör måste jag få ställa följande frågor: </p><p>Menar justitie- och migrationsministern att han är beredd att se över anknytningsrekvisitet i utlänningslagen och förändra lagstiftningen, så att det blir lättare att utvisa brottslingar som begår grova brott? Och när tänker i så fall ministern tillsätta en sådan utredning?</p>",
    "intressent_id": "0616721755222",
    "rel_dok_id": "H7C120190912ip",
    "replik": "N",
    "systemdatum": "2019-10-03 17:10:47"
  }
}