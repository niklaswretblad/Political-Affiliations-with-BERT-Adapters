{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Internationella frågor och utrikespolitik",
    "kammaraktivitet": "",
    "anforande_id": "d1d89150-0961-ed11-917c-901b0e9b71a8",
    "anforande_nummer": "3",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Att ledamoten Wiechel tar upp och ger ett starkt stöd till Taiwan tror jag inte förvånar någon som har jobbat med utrikespolitik tidigare. I grunden håller jag också med Wiechel om att vi behöver ge ett starkt stöd till Taiwan och Taiwans folk i hotet från Kina.</p><p>Men vad tror ledamoten händer om Sverige backar från internationella organisationer och tar bort kärnstöd från FN och FN-organ? Jo, det finns en aktör där ute som är beredd att lägga plånboken på bordet och ta den plats som Sverige nu backar undan från. Den aktören heter Kina och Xi Jinping.</p><p>FN kommer att befolkas av kinesiska toppdiplomater om inte västvärlden steppar upp och behåller biståndet på höga nivåer, behåller ett starkt kärnstöd till de multilaterala organisationerna och visar att FN är en organisation för fred över hela världen. Om vi backar kommer Kina och Xi Jinping att ta vår plats.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2022-11-10 16:07:38"
  }
}