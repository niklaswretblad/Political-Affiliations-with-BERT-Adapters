{
  "anforande": {
    "dok_hangar_id": "5046372",
    "dok_id": "H70928",
    "dok_titel": "Protokoll 2019/20:28 Torsdagen den 7 november",
    "dok_rm": "2019/20",
    "dok_nummer": "28",
    "dok_datum": "2019-11-07 00:00:00",
    "avsnittsrubrik": "Frågestund",
    "underrubrik": "Tillitsbaserad styrning av myndigheter",
    "kammaraktivitet": "frågestund",
    "anforande_id": "80111823-5b10-ea11-912c-901b0e9b71a8",
    "anforande_nummer": "108",
    "talare": "Per-Arne Håkansson (S)",
    "parti": "S",
    "anforandetext": "<p>Fru talman! Min fråga går till civilminister Lena Micko. Jag vill lyfta fram medborgarperspektivet och de enskilda medarbetarnas och ledarnas roll i statsförvaltningens olika sammanhang.</p><p>När jag gör besök på myndigheter, verk eller statliga företag möter jag ofta medarbetare som framhåller sitt eget ansvar och stoltheten över att i sin yrkesroll vara företrädare för staten. Nyligen överlämnade det som kallas Tillitsdelegationen ett över 300 sidor långt betänkande om styrning i statsförvaltningen. Där presenteras lärdomar från myndigheternas arbete med så kallad tillitsbaserad styrning och ledning, och det innehåller förslag om hur utvecklingen kan fortsätta.</p><p>Ett förslag handlar om Arbetsgivarverkets uppdrag att inrätta ett stöd för statliga myndigheter och ett annat om att inrätta en regeringsnära utvecklingsmiljö, som det kallas. Kunskap och kompetensutveckling betonas särskilt.</p><p>Hur ser civilministern på det uppdrag som Tillitsdelegationen har haft? Och vilka initiativ är att vänta framöver?</p>",
    "intressent_id": "0630820052511",
    "rel_dok_id": "H7C120191107fs",
    "replik": "N",
    "systemdatum": "2019-11-26 15:44:18"
  }
}