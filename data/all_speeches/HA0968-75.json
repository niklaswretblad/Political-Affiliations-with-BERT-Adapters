{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Givarkonferens till stöd för jordbävningens offer",
    "kammaraktivitet": "statsministerns frågestund",
    "anforande_id": "a25362de-cbb3-ed11-9183-901b0e9b71a8",
    "anforande_nummer": "75",
    "talare": "Magnus Berntsson (KD)",
    "parti": "KD",
    "anforandetext": "<p>Fru talman! Just nu är behoven enorma bland de jordbävningsdrabbade i Turkiet och Syrien. På plats bistår FN och olika länders offentliga organ men också civilsamhällets biståndsaktörer, vilket spelar stor roll för de drabbade. </p><p>Jag har varit i kontakt med borgmästaren i Adana och med regionala företrädare i Gaziantep, och de är tacksamma för den hjälp som hittills har förmedlats. Det är dock nästan omöjligt att ta in hur många byggnader som har kollapsat - nästan otaliga - och lämnat hundratusentals människor ute i snön och kylan. Det är människor som behöver alltifrån vinterkläder, tält, madrasser och filtar till spisar, generatorer och matpaket. I det långa loppet behövs också så mycket mer. </p><p>Jag vill därför fråga statsministern om den givarkonferens som regeringen har tagit initiativ till med utgångspunkt i att Sverige är ordförandeland i Europeiska unionens råd. Finns det någonting som statsministern redan nu skulle kunna utveckla kring den konferensen?</p>",
    "intressent_id": "0737824098113",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:56"
  }
}