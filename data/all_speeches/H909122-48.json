{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "02517559-bd39-ed11-9178-901b0e9b71a8",
    "anforande_nummer": "48",
    "talare": "Tobias Billström (M)",
    "parti": "M",
    "anforandetext": "<p>Fru talman! Statsrådets svar gläder mig, delvis, naturligtvis. Det är precis sådana här frågor som Sverige ska prioritera i EU-arbetet, det vill säga tillväxtfrågor. Vi ska inte lyfta frågor till EU-nivån som vi inte vill att EU fattar skarpa beslut om, vilket Socialdemokraterna gjorde med den sociala pelaren. Det är bra att regeringen har lärt sig av det misstaget.</p><p>Sverige ska under EU-ordförandeskapet använda den dagordningsmakt som ordförandeskapet innehåller och medger till att faktiskt bygga vidare på EU-samarbetets styrkor. Nästan tre fjärdedelar av Sveriges export går till den inre marknaden, som också utgör en språngbräda för svenska företag ut i världen.</p><p>Sveriges röst behövs för att EU återigen ska sätta den inre marknaden, konkurrenskraften och tillväxten högt på agendan, och jag önskar EU-ministern lycka till i arbetet med att få Europeiska rådets ordförande att ta möjligheten att hålla ett toppmöte i Sverige. Det kommer vi att ha nytta av.</p>",
    "intressent_id": "0956595590924",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}