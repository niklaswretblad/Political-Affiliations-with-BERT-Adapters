{
  "anforande": {
    "dok_hangar_id": "5082067",
    "dok_id": "H80970",
    "dok_titel": "Protokoll 2020/21:70 Tisdagen den 26 januari",
    "dok_rm": "2020/21",
    "dok_nummer": "70",
    "dok_datum": "2021-01-26 00:00:00",
    "avsnittsrubrik": "Svar på interpellationerna 2020/21:298 och 320 om stöd till restaurangnäringen",
    "underrubrik": "",
    "kammaraktivitet": "interpellationsdebatt",
    "anforande_id": "40311abc-c58c-eb11-9152-901b0e9b71a8",
    "anforande_nummer": "10",
    "talare": "Lars Beckman (M)",
    "parti": "M",
    "anforandetext": "<p>Fru talman! Vi kan börja med alternativkostnaden. Den handlar naturligtvis inte om huruvida man ska låta en pandemi löpa fritt i samhället eller inte. Vi är helt överens om att all smitta ska bekämpas. Jag vet inte om näringsministern missförstod mig avsiktligt, men det jag menade var alltså alternativet att låta alla dessa restauranger gå i konkurs. Det är det som är alternativkostnaden. Det måste vara billigare att göra som andra länder har gjort och stödja näringslivet fullt ut, så att det inte blir konkurser.</p><p>Låt mig citera vad Företagarnas vd säger i SVT: \"Skarp kritik från Företagarnas vd mot regeringen: 'En av de sämst implementerade reformerna någonsin'.\" Det är alltså inte vi moderater som säger detta, utan det är vd för organisationen Företagarna. </p><p>Fru talman! Det finns fog för den kritiken. Precis som jag läste upp går det nu en konkursvåg genom restaurangnäringen. Näringsministern försvarar regeringens arbete fullt ut här. Han tycker att regeringen inte har gjort något fel och att regeringen inte behöver göra något mer, utan det är en naturlag att vi nu ska låta alla dessa restauranger gå i konkurs. Det är en naturlag att regeringen sviker näringslivet när stödet behövs som mest.</p><p>Vad restaurangerna har råkat ut för är ju ett näringsförbud. De har 24 timmars utgifter och några timmars intäkter. Det är naturligtvis därför som bland annat den restaurang i Bollnäs som jag brukar köpa catering av har sagt att det inte är någon idé att ha öppet, utan man stänger. Det är därför Lars Hjälmereds fråga är så relevant. </p><p>Det kanske vore ärligare att säga att man stänger ned restaurangnäringen i Sverige under en tid - alla restauranger med alkoholtillstånd - och då också ta kostnaden för det? Nu stänger regeringen restaurangnäringens möjligheter till intäkter, men man betalar inte ut ersättning. </p><p>Men det finns kanske ett litet hopp för restaurangnäringen. Finansministern blev nämligen intervjuad i SVT, och då sa hon, till skillnad från näringsministern: \"Bedömningarna har inte varit helt träffsäkra.\" Jag noterar att hon riktar en viss självkritik mot sig själv som finansminister och mot regeringen, till skillnad från näringsministern. </p><p>Näringsministern kommer hit till kammaren, tittar in i kameran och vänder sig till Sveriges företagare. Han vänder sig till de restaurangföretagare som nu inte har pengar att betala sina räkningar, för det är ju verkligheten, och till den restaurangföretagare som säger till Söderhamns-Kuriren: Förra året jobbade vi 363 dagar i sträck men 15-18 timmar per dag. Vi betalar för att jobba. Vi behöver låna pengar för att överleva. Det säger företagare till Söderhamns-Kuriren.</p><p> STYLEREF Kantrubrik \\* MERGEFORMAT Svar på interpellationer</p><p>Då hade jag faktiskt förväntat mig en viss ödmjukhet från en näringsminister. Ur mitt perspektiv är näringsminister en av de finaste posterna i den svenska regeringen. Han har förmånen att vara näringsminister, förmånen att ha rest runt i landet i en förenklingsresa och förmånen att få jobba för att se till att det blir jobb och tillväxt. Men då måste man faktiskt stå upp även när det går dåligt och blåser. Det förväntar sig alla dessa företagare, som har betalat in skatt och ordnat arbetstillfällen. De väntar sig stöd, inte att någon drar undan mattan för dem. Vi måste ha jobben kvar när vi har passerat krisen.</p><p>Fru talman! Delar statsrådet finansministerns uppfattning att stöden har varit missriktade och inte nått fram?</p>",
    "intressent_id": "0588282566419",
    "rel_dok_id": "H8C120210126ip",
    "replik": "N",
    "systemdatum": "2021-03-24 18:24:38"
  }
}