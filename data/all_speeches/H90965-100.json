{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "78fad202-ccc0-ec11-9167-901b0eac4c78",
    "anforande_nummer": "100",
    "talare": "Arman Teimouri (L)",
    "parti": "L",
    "anforandetext": "<p>Fru talman! För att vara väldigt poetisk, eller inte alls poetisk, kan jag säga: Det stämmer inte. En halvering av elskatten skulle inte skapa dessa förutsättningar.</p><p>Det finns däremot något som jag ställer mig väldigt frågande till. Jag har läst de förslag som Miljöpartiet har när det gäller att sänka elpriserna. Om jag inte minns fel handlar tre av sex förslag om att vi ska sluta använda el. Det är inte så Sverige AB ska byggas upp. Det är inte så vi tryggar hushållen eller industrin eller stärker svensk konkurrenskraft. Framför allt är det inte så vi ser till att göra den klimatomställning som vi är i stort behov av.</p><p>Vi behöver sänka elskatten för att svenska hushåll och företag ska ha möjlighet att betala sina elräkningar. Detta behöver vi göra på lång sikt. Det problem som vi nu ser i Sverige är långsiktigt och återkommande. Elbidraget, som jag tror att även Miljöpartiet ställer sig bakom, är inte lösningen.</p><p>(Applåder)</p>",
    "intressent_id": "0322827326923",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}