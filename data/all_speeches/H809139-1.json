{
  "anforande": {
    "dok_hangar_id": "5100830",
    "dok_id": "H809139",
    "dok_titel": "Protokoll 2020/21:139 Fredagen den 11 juni",
    "dok_rm": "2020/21",
    "dok_nummer": "139",
    "dok_datum": "2021-06-11 00:00:00",
    "avsnittsrubrik": "Svar på interpellation 2020/21:794 om återbetalning av studielån för studenter som lämnat landet",
    "underrubrik": "",
    "kammaraktivitet": "interpellationsdebatt",
    "anforande_id": "85c171c9-b822-ec11-915b-901b0eac4c78",
    "anforande_nummer": "1",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Herr talman!  har frågat mig hur jag avser att agera för att säkerställa att dessa studieskulder om nu 490 miljoner kronor återbetalas till Sverige och det svenska folket.</p><p>Inledningsvis vill jag understryka att utbildning är den säkraste vägen till jobb och egenförsörjning. Utbildning på gymnasial nivå, som ofta möjliggörs med studiestöd, brukar ofta beskrivas som en vattendelare på arbetsmarknaden då arbetslösheten är betydligt högre bland dem som saknar gymnasieutbildning. Att komma i arbete ökar också möjligheterna till att studielån återbetalas. Sverige har ett av världens mest utbyggda studiemedelssystem som möjliggör för fler att studera, och därmed ökar möjligheterna att få ett jobb.</p><p>För att värna vårt studiemedelssystem är det av yttersta vikt att de som tar studielån också betalar tillbaka lånen, och de allra flesta låntagare sköter återbetalningen mycket bra. Centrala studiestödsnämnden, CSN, har sedan 2015 haft i uppdrag av regeringen att öka återbetalningen av obetalda skulder med särskilt fokus på låntagare bosatta utomlands.</p><p>Myndigheten har även fått utökade medel för att intensifiera arbetet med att driva in obetalda skulder från dessa låntagare. Arbetet har gett effekt i form av en högre återbetalningsgrad och ökade inbetalningar på uppsagda lån. Återbetalningsgraden bland utomlands bosatta låntagare har ökat under senare år. För 2020 ökade den med 3 procentenheter jämfört med året innan. Att inbetalningarna ökar innebär att risken för framtida avskrivningar av studielån minskar, vilket givetvis är positivt för samhällsekonomin.</p><p>Jag följer CSN:s intensifierade arbete med att driva in obetalda skulder och kommer inte att tveka att överväga fler uppdrag till CSN om återbetalningsgraden skulle vända åt fel håll.</p>",
    "intressent_id": "0983984918111",
    "rel_dok_id": "H810794",
    "replik": "N",
    "systemdatum": "2021-10-01 15:09:49"
  }
}