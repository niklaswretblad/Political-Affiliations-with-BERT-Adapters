{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8065139e-2ab4-ec11-9167-901b0eac4c78",
    "anforande_nummer": "17",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Man kan inte bara utgå från hur läget är nu. Smittspridningen ökar mycket snabbt. Här finns en otroligt snabb smittspridning. Det dröjer några veckor från smittspridning till att man ser effekten på vården. Det vi ser i vården i dag är inte relevant, utan det är hur vi tror att det kan vara om två, tre eller fyra veckor - framför allt om vi inte vidtar ytterligare åtgärder.</p><p>Syftet med de restriktioner som regeringen har infört är att minska de kontaktytor som människor har och där risken finns att viruset sprids. Det handlar naturligtvis också om att förbättra möjligheten för människor som måste arbeta på plats att ta sig till arbetet utan att riskera att bli smittade därför att det är trångt i kollektivtrafiken. Där är hemarbetet oerhört viktigt.</p><p>Jag vill understryka allvaret i situationen. Det handlar inte bara om hur många som ligger på sjukhus, utan det handlar om att det ska finnas personal som jobbar där - att inte alla läkare är hemma sjukskrivna.</p><p> STYLEREF Kantrubrik \\* MERGEFORMAT Partiledardebatt</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}