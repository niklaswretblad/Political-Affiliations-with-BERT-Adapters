{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Svar på interpellation 2018/19:113 om andning och sondmatning som grundläggande behov",
    "underrubrik": null,
    "kammaraktivitet": "interpellationsdebatt",
    "anforande_id": "8a41e42a-e365-e911-911b-901b0eac4c78",
    "anforande_nummer": "44",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Pia Steensland! Jag menar det, för jag tycker att det är värdefullt att vi står här och har en diskussion.</p><p>Jag lyssnar hela tiden på vad olika delar av rörelsen säger. Jag har verkligen försökt möta dem under det år som jag har varit ansvarig. Mer än så är det inte, men det har också hänt en del när det gäller väntetider, beredskap och tvåårsomprövning. Vi fortsätter att vidta förändringar för att se till att den lagstiftning vi har ska ge rätt till den som har ett behov av stöd.</p><p>När det gäller andning och sondmatning vill vi ha bästa möjliga lagstiftning, men regeringens, Liberalernas och Centerns uppfattning är att den produkt - propositionen - som vi kommer att lägga fram och som utskottet ska få behandla ganska snabbt under våren för att den ska kunna genomföras i sommar ska svara mot de brister som finns.</p><p>Vi lyssnar alltid på invändningar och förbättringsförslag, men det gäller att förändra lagar på ett sätt som gör att det blir möjligt att genomföra dem så snabbt som möjligt. Vi anser, precis som Pia Steensland och andra politiska företrädare i denna kammare, att det brådskar.</p><p>Interpellationsdebatten var härmed avslutad.</p>",
    "intressent_id": "0853395328224",
    "rel_dok_id": "H610113",
    "replik": "N",
    "systemdatum": "2019-04-23 18:17:22"
  }
}