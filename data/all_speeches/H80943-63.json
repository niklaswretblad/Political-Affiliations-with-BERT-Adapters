{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:122 om valfusk i Venezuela",
    "underrubrik": "",
    "kammaraktivitet": "interpellationsdebatt",
    "anforande_id": "0acd5d5c-3f41-eb11-9147-901b0eac4c70",
    "anforande_nummer": "63",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Tack för debatten! Det är viktigt att vi tar upp frågan om Venezuela i riksdagens kammare.</p><p>Vi har väldigt begränsade bilaterala relationer med Venezuela från Sveriges sida. Men det betyder inte att vi på något sätt är likgiltiga. Vi är väldigt aktiva när det gäller att försöka få en fredlig lösning.</p><p>EU:s och den internationella kontaktgruppens arbete är särskilt viktigt när det gäller det demokratiska utrymmet i Venezuela, som minskar. Det är länder från både Europa och Latinamerika i gruppen. Det gör att man kan få en bred samsyn.</p><p>Under krisens gång har flera internationella medlingsförsök gjorts. Bland annat har Norge lett en process mellan parterna, men som sagt suspenderades den i augusti därför att regimen lämnade förhandlingsbordet. Trots det fortsätter vi att ge fullt stöd till Norge.</p><p>När det gäller sanktionerna infördes EU:s restriktiva åtgärder i november 2017. De omfattade dels embargo mot vapenförsäljning och försäljning av annat material som kan användas i repressivt syfte, dels riktade restriktiva åtgärder i form av frysning av tillgångar och reseförbud mot ett antal individer som har kopplats till undergrävande av demokratin, rättsstatens principer och respekten för mänskliga rättigheter. Sanktionerna är utformade så att de inte ska riskera att försämra den humanitära och ekonomiska situationen för Venezuelas befolkning. Det är ju för dess frihets skull, dess rätt att leva i ett fritt land, som vi alla hoppas på en förändring i Venezuela.</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H810122",
    "replik": "N",
    "systemdatum": "2020-12-18 15:44:06"
  }
}