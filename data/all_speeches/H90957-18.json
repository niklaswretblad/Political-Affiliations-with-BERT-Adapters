{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:195 om trygghet för lärare i skolan",
    "underrubrik": "",
    "kammaraktivitet": "interpellationsdebatt",
    "anforande_id": "72a57cff-adb9-ec11-9167-901b0eac4c78",
    "anforande_nummer": "18",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Det är fascinerande hur olika vi kan se på skolans problem. Det är verkligen intressant, men det är också ganska bedrövligt.</p><p>Vi har i dag en situation i svensk skola där hälften av lärarna säger att de har blivit utsatta för våld. Hälften av eleverna säger också att de har blivit utsatta för brott under skoldagen, enligt Brås undersökning. Var fjärde elev på mellanstadiet har ont i magen och säger att de sällan eller aldrig känner sig trygga i skolan.</p><p>Då står statsrådet och talar om marknadsskola och lärare som servicepersonal som problemen i svensk skola. Det hör inte hemma i den här debatten, fru talman, och det överensstämmer inte med verkligheten.</p><p>Socialdemokraterna har haft makten i sju år. Skolan är snart i fritt fall. Vart fjärde barn i årskurs 6 klarar inte skolan, och mer än hälften av lärarna har blivit utsatta för våld. Det måste vi väl ändå vilja göra något åt?</p><p>I sin undersökning visar Lärarförbundet också att var femte lärare som jobbar i skolan i dag överväger att sluta just beroende på situationen med hot, våld, och stök i skolan. I dag fattas det lärare. Om några år fattas det 12 000 lärare, något som många av oss är oroliga över och undrar hur vi ska lösa. Ska vi i stället behöva vara oroliga för att ännu fler lärare ska lämna yrket?</p><p>I dag har vi 35 000-40 000 utbildade lärare som har valt bort att arbeta i svensk skola. När SCB 2017 lät göra en undersökning var det 40 procent av lärarna som svarade att stök och våld och bristen på åtgärder mot detta i svensk skola var anledningen till att de valt att lämna yrket. Då pratar ett statsråd från den regering som varit ansvarig för detta i sju år om marknadsskola och att vi ska återta kontrollen. </p><p>Fru talman! Jag tycker att det är pinsamt att statsrådet inte ser allvarligare på situationen att varannan lärare har blivit utsatt för våld under skoldagen.</p>",
    "intressent_id": "0502490570219",
    "rel_dok_id": "H910195",
    "replik": "N",
    "systemdatum": "2022-04-11 17:43:04"
  }
}