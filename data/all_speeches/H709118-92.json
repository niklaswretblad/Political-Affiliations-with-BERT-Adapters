{
  "anforande": {
    "dok_hangar_id": "5061226",
    "dok_id": "H709118",
    "dok_titel": "Protokoll 2019/20:118 Torsdagen den 7 maj",
    "dok_rm": "2019/20",
    "dok_nummer": "118",
    "dok_datum": "2020-05-07 00:00:00",
    "avsnittsrubrik": "(forts. från § 5) Naturvård och biologisk mångfald (forts. MJU15)",
    "underrubrik": "",
    "kammaraktivitet": "",
    "anforande_id": "eeda50fe-0baf-ea11-9138-901b0e9b71a0",
    "anforande_nummer": "92",
    "talare": "Jens Holm (V)",
    "parti": "V",
    "anforandetext": "<p>Herr talman! Jag tolkade Kjell-Arne Ottossons anförande som en indirekt legitimering av tjuvjakten. Jag har fortfarande inte fått något klart besked från Kristdemokraterna om vad de vill göra för att bekämpa tjuvjakten, mer än att tillåta annan jakt.</p><p>Vi ska komma ihåg att sedan 2013, då vi fick det helt och hållet ovetenskapliga spannet för livskraftiga populationer av varg, har vi i Sverige haft licensjakt på varg. Har tjuvjakten minskat under denna tid? Nej, det har den inte, utan den har snarare ökat. Det finns ett varghat där ute. Det är en liten minoritet, skulle jag vilja säga. Den absoluta merparten av svenskarna är stolta över att vi är ett stort land, har en fantastisk natur och har rovdjur som lever i den här naturen och kan leva tillsammans och sida vid sida med människor som bor ute i våra skogar och bygder.</p><p>Självklart kan vi göra mycket för att bekämpa den illegala jakten. Vi kan ha fler naturbevakare ute i skogarna. Vi kan ha jakttillsynsmän. Vi kan anslå mer pengar till rättsväsendet och domstolarna för att de ska prioritera detta arbete. Vi kan anslå mer pengar till polisen så att den fokuserar mer proaktivt för att bekämpa den illegala jakten. Jag är helt övertygad om att den går att eliminera. Det handlar inte om en stor folkrörelse som är ute och illegalt skjuter vargar.</p><p>Från Kristdemokraterna hör jag ingenting. Från Kristdemokraterna hör jag bara att det inte är konstigt att människor går ut och skjuter vargar, eftersom det är så hårt reglerat i dag. Men vi har ju skyddsjakt i Sverige och har haft det i många år.</p><p>I detta anförande instämde Jonas Sjöstedt (V).</p>",
    "intressent_id": "0216534495014",
    "rel_dok_id": "",
    "replik": "Y",
    "systemdatum": "2020-06-15 15:28:25"
  }
}