{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:282 om arbetsmiljö i naturområden med rovdjur",
    "underrubrik": "",
    "kammaraktivitet": "interpellationsdebatt",
    "anforande_id": "25d376cb-2d74-ea11-9134-0090facf175a",
    "anforande_nummer": "69",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Den fråga Lars Beckman ställde i sin interpellation var bland annat hur vi ska kunna säkerställa en god arbetsmiljö för den som arbetar ensam i skogen. Nu verkar det dra mer åt att vi debatterar vargarna. Som arbetsmarknadsminister anser jag att det är viktigt, även utifrån interpellationens frågeställning, att ta tillbaka debatten till vad det är vi ska diskutera. </p><p>Frågan som Lars Beckman ställer, hur vi säkerställer en god arbetsmiljö för dem som arbetar ensamma i skogen, är oerhört viktig. De arbetsplatsolyckor som sker just i skogen är oftast förknippade med trädfällning, och den typen av farliga händelser och incidenter i skogen är väldigt ofta kopplade till maskiner. Arbetsmiljöverket har en viktig roll där. Det handlar till exempel om regelgivning och om inspektioner men också om kommunikationsinsatser. </p><p>Det Arbetsmiljöverket lyfter fram när det gäller just ensamarbete i skogen är att det finns särskilda krav på kommunikation med omvärlden. Arbetsledare eller arbetskamrat ska känna till var i skogen personen arbetar, och det gäller såklart även som privatperson - när släktingar är ute på ensamarbete i skogen ska man tänka på att ha en kontakt och veta var den här personen befinner sig. </p><p>En person som arbetar med stormfälld skog <em>får</em> inte arbeta ensam, utan han eller hon ska ha direktkontakt med arbetskamrater eller andra personer. Ensamarbete är förbjudet vid följande arbetsmoment i skogen: röjning av stormfälld eller brandskadad skog, trädfällning och upparbetning under svåra förhållanden och vid elledningar, trädarbeten med motorkedjesåg från arbetsplattform eller genom klättring samt fällning av träd med stark lutning eller stort kronöverhäng. </p><p>Det finns ett antal minimikrav för planering av och förberedelse för ensamarbete som Arbetsmiljöverket informerar om och som jag tycker att det är viktigt att vi också lyfter fram. </p><p>Som jag var inne på tidigare handlar det om att alltid meddela någon var i skogen man befinner sig - det kan vara en arbetsledare eller en familjemedlem - och att märka ut på en karta var man har sin arbetsplats, liksom färdvägen dit och tillbaka. Man ska också gå igenom rutiner för koordinater och alarmering i nödsituationer. Lars Beckman lyfte problematiken med mobiltäckningen, och man kan behöva fundera på om det finns andra sätt att ordna kommunikationen - som nödradio eller personlig kontakt. </p><p>Man ska alltid ha med sig transportfordon i skogen och se till att vända det åt rätt håll så att man enkelt kan komma in i fordonet och ta sig därifrån om behov uppstår. Man ska dessutom självklart alltid använda rätt och komplett skyddsutrustning, särskilt när man arbetar till exempel med motorsåg. </p><p> STYLEREF Kantrubrik \\* MERGEFORMAT Svar på interpellationer</p><p>Den här typen av information, liksom att man undviker att ge sig ut i skogen utan att ha tagit reda på hur man säkerställer sin egen säkerhet och hälsa, är sådant som lägger grunden för en säkerhetskultur för dem som är ute i skogen och arbetar. Det måste vara det allra viktigaste. </p><p>När det gäller lagstiftningen vill jag säga helt kort att vi hittills inte har fått några krav eller förväntningar på ny lagstiftning. Jag är givetvis lyhörd för om det finns problem med lagstiftningen och lyssnar väldigt gärna in företagarna och deras organisationer. I de samtal vi hittills har haft med parterna har detta dock inte framkommit som ett viktigt önskemål. </p>",
    "intressent_id": "0661583406713",
    "rel_dok_id": "H710282",
    "replik": "N",
    "systemdatum": "2020-04-01 17:31:44"
  }
}