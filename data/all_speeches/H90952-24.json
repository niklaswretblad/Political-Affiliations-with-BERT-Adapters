{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Svar på interpellation 2021/22:228 om mobila rullstolsgarage",
    "underrubrik": "",
    "kammaraktivitet": "interpellationsdebatt",
    "anforande_id": "562c89b4-2bb4-ec11-9167-901b0eac4c78",
    "anforande_nummer": "24",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru ålderspresident! Jag har av socialministern fått svaret att man nu ska vänta på en rapport. Men till dess då? De här personerna, som sitter i sina lägenheter och inte kommer ut med hjälp av sina hjälpmedel - hur ska de hanteras? Vilken dialog kommer socialministern att föra med kommunerna och regionerna i den här frågan, så att man löser den temporärt tills rapporten kommer fram?</p><p>Här kan man verkligen prata om det socialdemokratiska klassamhällets mönster, som man i denna fråga helt uppenbart vill bevara och till och med förstärka. Man skapar en underklass bestående av utsatta människor med funktionsnedsättning när man gör på detta sätt.</p><p>Sedan kan man fråga sig varför den här olyckliga situationen har uppstått. Vad är anledningen till att ingenting har hänt under det här året? Vad sitter man och väntar på? Det kan jag tala om. Det är ingen som verkar vilja agera. Ingen verkar vilja ta ansvar för situationen. De som drabbas är personer med funktionsnedsättning, som hela tiden hamnar mellan stolarna och som redan i dag är utsatta i vårt samhälle. Deras livskvalitet sänks och drabbas.</p><p>Jag vill ha ett svar av socialministern på hur hon kommer att agera här och nu för de här personerna.</p>",
    "intressent_id": "0358514648113",
    "rel_dok_id": "H910228",
    "replik": "N",
    "systemdatum": "2022-04-04 17:27:43"
  }
}