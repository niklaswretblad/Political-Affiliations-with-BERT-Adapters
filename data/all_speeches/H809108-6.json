{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "9db44f31-ade0-eb11-9153-901b0eac4c78",
    "anforande_nummer": "6",
    "talare": "Oscar Sjöstedt (SD)",
    "parti": "SD",
    "anforandetext": "<p>Fru talman! En dansk garantipensionär får ungefär dubbelt så mycket som en svensk. Sveriges äldre äldre, om vi säger så - från 75 år och uppåt - har lägst inkomster i hela Norden. Sverige har högst andel fattigpensionärer i Norden, och det gäller i synnerhet äldre kvinnor. Risken för fattigdom hos äldre kvinnor är betydligt högre i Sverige jämfört med i våra nordiska grannländer. Samtidigt har vi högst pensionsålder i EU. Det är alltså någonting som inte klaffar till hundra procent. </p><p></p><p>Om vi dessutom spolar fram bandet, det vill säga extrapolerar i tid, och inte pratar om de nuvarande pensionärerna - 40-talister - utan om 90-talisterna, som förhoppningsvis ska gå i pension någon gång långt in i framtiden, ser situationen än värre ut. Det finns därmed uppenbart ett problem, och om man ska göra det lite enkelt för sig och hårdra det finns det väl i princip tre möjliga lösningar på nämnda problem.</p><p>En lösning är att helt enkelt höja pensionsåldern och tvinga folk att jobba längre. Om de vill eller kan struntar man i; man tvingar dem. Det är en av lösningarna.</p><p>En annan lösning är att inte göra någonting alls. Man säger åt folk att sköta det själva: \"Lös problemet! Vi tar inget ansvar.\" Det funkar väl det också, men det är inte särskilt sympatiskt. </p><p>Lösning nummer tre är att stärka ålderspensionssystemet långsiktigt genom att höja pensionsavgifterna. Det leder till högre pensioner kortsiktigt och långsiktigt, och det är väl rimligen det bästa alternativet. </p><p>Min fråga är därför följande, fru talman: Är finansministern beredd att höja pensionsavgifterna?</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-07-09 14:00:24"
  }
}