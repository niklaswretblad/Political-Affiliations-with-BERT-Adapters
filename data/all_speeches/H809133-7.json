{
  "anforande": {
    "dok_hangar_id": "5099790",
    "dok_id": "H809133",
    "dok_titel": "Protokoll 2020/21:133 Torsdagen den 3 juni",
    "dok_rm": "2020/21",
    "dok_nummer": "133",
    "dok_datum": "2021-06-03 00:00:00",
    "avsnittsrubrik": "Straffrättsliga frågor",
    "underrubrik": "",
    "kammaraktivitet": "ärendedebatt",
    "anforande_id": "0e6f07f4-3a1d-ec11-915b-901b0eac4c78",
    "anforande_nummer": "7",
    "talare": "Gustaf Lantz (S)",
    "parti": "S",
    "anforandetext": "<p>Fru talman! Louise Meijer får det att låta som om jag inte skulle vilja detsamma som hon när det kommer till närvaro i de här områdena och att lagföra dem som gör sig skyldiga till den typ av händelser som vi har hört rapporteras om. Den stora skillnaden är hur vi bedömer hantverket och vägen dit.</p><p>Jag tänker att Louise Meijer borde ha mycket tid att vara ute och träffa poliser och dem som är berörda nu när Moderaterna är i opposition. Jag pratade med en polis i går som sa att han aldrig hade upplevt det här. Han sa att de har de befogenheter de behöver, men de behöver fler kollegor.</p><p>Det är det som är Socialdemokraternas beslut från partikongressen 2017: 10 000 fler polisanställda, varav 5 000 redan är på plats. Tusentals väntar åter. Det är detta som kommer att göra skillnad.</p><p>Jag tror att Louise Meijer har en väldigt god vilja när det gäller att komma till rätta med brottsligheten. Jag tror att vi är helt överens om det. Men det handlar också om förmågan i politiken.</p><p>En som har fått gestalta god vilja men naiv och obefintlig förmåga är Marie Antoinette, som påstås ha sagt \"låt dem äta kakor\" när hon skulle hitta en lösning på hungersnöden i Frankrike på 1700-talet. Det verkar nästan som att vi har fått en motsvarighet vad gäller den naiva inställningen i ett politiskt parti. Moderaterna säger att en viktig del i att knäcka gängbrottsligheten är att öka skadeståndet för föräldrar när deras barn begår brott från 9 500 till 24 000 kronor. Det visar en brist på lyhördhet att tro att något sådant ska vända utvecklingen för någon i en socialt utsatt position.</p><p> STYLEREF Kantrubrik \\* MERGEFORMAT Straffrättsliga frågor</p><p>Det är en sak att Moderaterna går emot forskarna, som har tittat på förslaget och dömt ut det, men finns det inte någon på Moderaternas partikansli som har spelat i samma fotbollslag eller gått i samma skola som någon från en socialt utsatt familj som har varit på glid?</p>",
    "intressent_id": "075747847023",
    "rel_dok_id": "H801JuU24",
    "replik": "Y",
    "systemdatum": "2021-09-24 15:26:25"
  }
}