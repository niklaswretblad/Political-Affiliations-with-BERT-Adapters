{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:884 om konvertering av utländska betyg",
    "underrubrik": "",
    "kammaraktivitet": "interpellationsdebatt",
    "anforande_id": "01c1f047-4549-ec11-915f-901b0eac4c70",
    "anforande_nummer": "37",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Vi har 660 000 svenskar som bor ute i världen. Det ska vi vara stolta och glada över. De sprider kunskap om Sverige. De tar med sig kunskap från Sverige. De berikar andra länder med sin kunskap.</p><p>Vi hoppas såklart att de ska komma tillbaka till Sverige och dela med sig av det som de har lärt sig i andra länder. Det är kunskap om andra kulturer och andra länder. Det är fantastiska erfarenheter från hela världen och också ett nätverk som är viktigt för Sverige i en alltmer global värld.</p><p>Många av de svenskar som bor i andra länder är duktiga svenskar. Många har också med sig sina familjer och barn som studerar i andra länder. Vi vill att de ska komma tillbaka, och vi hoppas att vi får tillbaka dessa familjer. </p><p>Fru talman! Jag har blivit kontaktad av jag vet inte hur många utlandssvenskar som nu beskriver för mig hur de väljer att inte flytta tillbaka till Sverige därför att vi har ett märkligt betygssystem då vi konverterar andra länders betyg på ett mycket märkligt sätt.</p><p>Fru talman! Jag skrev därför en interpellation till minister Matilda Ernkrans och frågade hur det kan komma sig att vi gör så här. Vi kan ta exemplet med USA, där vi har 150 000 svenskar som bor. Om våra svenska studenter i USA får maxbetyg skulle det i Sverige vara 20,0 enligt den betygsskala vi har nu för tiden. UHR har sedan 2019 en ny omräkningstabell som gör att om man har maxbetyg i USA får man en neddragning i Sverige med 1 poäng så att man får 19,0 i stället för 20,0. Det är helt orimligt. Har man maxbetyg i USA ska man naturligtvis ha maxpoäng i Sverige också, men det får man inte.</p><p>Fru talman! Jag frågade därför statsrådet om hon är beredd att se över reglerna som gör att Sverige gör en sådan konstig konvertering av utlandsbetyg och om det verkligen är rimligt att vi gör på detta sätt.</p><p>Jag frågade också statsrådet hur det kan komma sig att vi har en beräkningsmodell som gör att vi sänker utlandssvenskars betyg om de väljer att komma tillbaka till Sverige för att studera.</p>",
    "intressent_id": "0502490570219",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:19"
  }
}