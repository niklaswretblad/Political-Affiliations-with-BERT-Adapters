{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0311d8e4-cca2-eb11-9152-901b0e9b71a8",
    "anforande_nummer": "38",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag kan bara upplysa Rickard Nordin om att i maj juni var det regeringen som skärpte kraven, som gör att det nu tar längre tid att få pengarna utbetalda. Detta tänker jag att Centerpartiet kan ha med sig i diskussionerna vid det runda bord som ni kanske sitter kring och diskuterar. Det går alltså att påverka.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Jag delar helt att vi ska bekämpa fusket. Men nu ser vi att det inte bara tar tid med utbetalningar efter beslut, utan det tar också tar tid innan regeringen och ni talar om vilka stöd som ska komma. Det hinner då gå ett halvår, ibland mer, innan man får pengarna. Då har man i värsta fall redan hamnat hos kronofogden, och då kan man inte ta emot några stöd. Detta är för mig upprörande, och jag menar att det går att göra någonting åt det.</p><p>Jag ser väldigt tydligt att man kan både snabba på och skärpa straff och göra det tillsammans. Det är faktiskt en filosofi som man kan ha för att rädda jobb.</p><p>Avslutningsvis, fru talman, vill jag ta upp en fråga som vi faktiskt inte har diskuterat alls, fast den finns med i budgetpropositionen, och det är stödet om regeringen stänger ned helt. Det finns ju pengar avsatta för det nu - mycket bra. För oss moderater är det självklart att om regeringen helt och hållet måste stänga ned verksamheter måste företag få ersättning för alla sina kostnader helt och fullt, inklusive lönekostnader. Ett sådant förslag finns inte framme nu. Jag vill bara höra hur Rickard Nordin ställer sig till frågan och när vi kan förvänta oss att se ett sådant förslag, om vi kan se ett sådant förslag. Det är ju en trygghet för dem som eventuellt kan drabbas om smittspridningen inte dämpas utan tar fart igen. Men låt oss hoppas att vi slipper använda pandemilagstiftningen på det sättet.</p>",
    "intressent_id": "0899112324519",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}