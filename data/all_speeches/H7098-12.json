{
  "anforande": {
    "dok_hangar_id": "5039173",
    "dok_id": "H7098",
    "dok_titel": "Protokoll 2019/20:8 Fredagen den 20 september",
    "dok_rm": "2019/20",
    "dok_nummer": "8",
    "dok_datum": "2019-09-20 00:00:00",
    "avsnittsrubrik": "Svar på interpellation 2018/19:308 om lagstiftningen kring könsdysfori",
    "underrubrik": "",
    "kammaraktivitet": "interpellationsdebatt",
    "anforande_id": "5639b672-63eb-e911-9128-901b0e9b71a0",
    "anforande_nummer": "12",
    "talare": "Socialministern Lena Hallengren (S)",
    "parti": "S",
    "anforandetext": "<p>Herr talman! Jag tänker att Mikael Oscarsson skulle kunna ägna nästa inlägg åt att berätta vem som ska bestämma om vi ska ha könskorrigerande behandling eller inte. Jag som socialminister tänker inte bestämma det, utan jag tycker att professionen ska göra det. </p><p>Vi vill att Socialstyrelsen tar fram bättre underlag. Nu har vi bett om en översyn om det är 15 år som ska gälla. Det är klart att det är oerhört få som finns i den målgruppen. Det har inte varit möjligt. Bedömer professionen att det behövs en sådan möjlighet när inget annat kan hjälpa en individ med könsdysfori?</p><p>Jag har också läst den debattartikel som Mikael Oscarsson hänvisar till och känner naturligtvis med de föräldrar som skrivit under den. Jag har den i bakhuvudet när jag bereder de här underlagen och så vidare liksom naturligtvis när vi fattar beslut framöver. Men jag tycker inte att man ska beskriva det som att någon som upplever sig vilsen besöker vården och inom ett halvår nästan har bytt kön. Jag tycker inte att vi ska förenkla diskussionen. Detta är otroligt komplicerat. Det är sannerligen inte enkelt.</p><p> STYLEREF Kantrubrik \\* MERGEFORMAT Svar på interpellationer</p><p>Men om man, oavsett åldern, funderar på varför inte bara föräldrarna får bestämma vill jag gärna dra en parallell med föräldrar som av religiösa skäl kanske nekar sitt barn en blodtransfusion. Om vården bedömer att detta skulle kunna hota barnets liv finns det en ordning för hur vården ändå ska kunna hantera detta. Jag tycker att detta är en relevant jämförelse. Barnet eller den unga personen kanske inte ens klarar sitt liv. Suicid är ju överrepresenterat i den här målgruppen.</p><p>Men jag vill ta upp det andra uppdraget. Vi tar detta på stort allvar. Det ska inte göras vare sig enkelt eller förhastat. Det måste finnas ett kunskapsunderlag för vården.</p><p>Socialstyrelsen ska alltså se över om åldersgränsen 15 år är den rätta för att det ska vara möjligt att påbörja behandling, och man ska uppdatera kunskapsunderlaget och meddelandebladet. Det andra uppdraget handlar om att två utredare ska analysera och beakta de synpunkter som Lagrådet lämnade i sitt yttrande över remissen för snart ett år sedan, den 23 oktober 2018. </p><p>Lagrådets yttrande handlade om vilken rättsverkan en ändring av kön kan få, för propositionen som förbereddes handlade inte bara om könskorrigerande behandling och åldersgräns utan också om juridiskt kön - jag vill bara understryka att det finns skillnader i detta när det gäller vad som är irreversibelt - kopplingen till Europakonventionen och Barnkonventionen liksom förslaget om att förändra folkbokföringen. De ska särskilt analysera vilken rättsverkan ett beslut om ändring av det kön som framgår av folkbokföringen har för både samhället och den enskilde, att kartlägga författningar där en persons könstillhörighet kanske har en rättslig betydelse - jag vet att detta går lite vid sidan av frågan, men det har definitivt att göra med den lagrådsremiss som planerades - och att utreda vilka konsekvenser de förslag som lämnades i lagrådsremissen får för dessa och andra delar av rättssystemet, bland annat det straffrättsliga. Vad händer till exempel om en person byter kön och därmed får en ny identitet?</p><p>De ska bistå de utredare som fått i uppdrag att biträda departementet när det gäller intresseavvägningen i fråga om 15 år, om självbestämmanderätt är det förslag som ska gälla eller inte. De ska också lägga särskild vikt vid hur förslagen förhåller sig till Europakonventionen om barns rättigheter.</p><p>Det handlar också om huruvida socialnämnden ska kunna besluta om en ansökan om ändring av kön om en av vårdnadshavarna inte samtycker. Man ska kartlägga behovet av att införa en sådan bestämmelse.</p><p>Jag skulle vilja säga att det är otroligt viktiga insatser vi nu gör för att kunna tillmötesgå Lagrådets kritik och synpunkter. Vi gör det offentligt. Vi gör det väldigt transparent. Vi fortsätter diskussionen och samtalet om detta. Men jag tror att det är viktigt att vi verkligen ser att det handlar om bästa tänkbara vård som står för våra ögon.</p>",
    "intressent_id": "0853395328224",
    "rel_dok_id": "H7C120190920ip",
    "replik": "N",
    "systemdatum": "2019-10-10 15:40:26"
  }
}