{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om landsbygdens förutsättningar",
    "underrubrik": null,
    "kammaraktivitet": "aktuell debatt",
    "anforande_id": "1ca04b2d-45ca-e911-9123-901b0eac4c78",
    "anforande_nummer": "134",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Jag vill tacka initiativtagarna till den här debatten. Landsbygdens utveckling är ju en mycket viktig fråga, och vi behöver en konkret och saklig debatt kring landsbygdens förutsättningar.</p><p>Miljöpartiet vill stärka landsbygdens möjligheter. Samtidigt vill vi självklart ta itu med de stora samhällsfrågorna: klimatförändringarna, klimathotet, ojämlikhet mellan människor, brist på rättvisa, miljöproblem som övergödning och hotet mot den biologiska mångfalden.</p><p>Miljöfrågorna är ingen orsak till urbaniseringen. Klimat- och miljösatsningarna är inget hot mot landsbygden. Tvärtom är just klimatomställningen en möjlighet att stärka jobb och företagande runt om i hela Sverige.</p><p>Att bensinpriset är i fokus i de olika upproren är ett faktum. Ett faktum är också att kronkursen är svag och oljepriset extremt högt.</p><p>Miljöpartiet vill stärka landsbygden. Vi vill se byar, orter och små städer runt om i landet blomstra. Människor ska känna trygghet, ha förutsättningar att må bra, ha det bra och trivas i sina bygder.</p><p>Det måste bli enklare att bo och bygga. Här tror jag att Landsbygdskommitténs förslag om landsbygdslån eller Småkoms idé om att ge SBAB ett riktat uppdrag för bostadslån på landsbygden är intressanta lösningar att gå vidare med.</p><p> STYLEREF Kantrubrik \\* MERGEFORMAT Aktuell debatt om landsbygdens förutsättningar</p><p>Jag tycker att det är knasigt - ursäkta ordet, fru talman - när ett av de största problemen för industriföretag som växer på orter som Östervåla och Gnosjö är att det är brist på hyresbostäder på orten. Industrier växer, och bolånemarknadsaktörerna värderar riskerna med byggandet för högt. Om vi inte kan få näringslivets aktörer att agera samfällt vet vi att samhällets initiativ behövs.</p><p>(Applåder)</p>",
    "intressent_id": "064711971110",
    "rel_dok_id": "H6C120190610ad",
    "replik": "N",
    "systemdatum": "2019-08-29 12:10:31"
  }
}