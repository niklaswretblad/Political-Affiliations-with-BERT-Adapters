{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:3 om moratorium för kompetensutvisningar",
    "underrubrik": "",
    "kammaraktivitet": "interpellationsdebatt",
    "anforande_id": "6d227c2c-fd0e-eb11-9146-901b0e9b71a8",
    "anforande_nummer": "18",
    "talare": "Boriana Åberg (M)",
    "parti": "M",
    "anforandetext": "<p>Herr talman! Jag tackar ministern för svaret.</p><p>Dagligen står det att läsa i tidningarna om människor som gör rätt för sig, jobbar, betalar skatt och så vidare och ändå tvingas lämna landet på grund av små, oavsiktliga misstag begångna utan uppsåt av deras arbetsgivare eller i vissa fall till och med av tidigare arbetsgivare. Det handlar till exempel om cybersäkerhetsspecialisten Marvin, vars tjänst var utannonserad på Linkedin i flera månader men bara två dagar på Arbetsförmedlingens hemsida, copywritern Kemi, vars tidigare arbetsgivare inte hade annonserat hos Arbetsförmedlingen alls, och doktoranden Muhammad, som var några experiment från att bli klar med sin doktorsavhandling vid Karolinska institutet när Migrationsverket beslutade sig för att utvisa honom på grund av att han hade utfört en del av forskningen i USA.</p><p>Alla dessa fall signalerar att något är uppenbart fel i nuvarande lagstiftning avseende arbetskraftsinvandring, eller med tolkningen av lagen, eller - kanske troligast - med bådadera. För vilken arbetsgivare annonserar ut kvalificerade tjänster på Arbetsförmedlingens hemsida? Rekryteringen sker nästan uteslutande genom andra kanaler, som Linkedin, personliga kontakter eller professionella rekryteringsföretag. Och regelverket måste givetvis anpassas till denna verklighet.</p><p> STYLEREF Kantrubrik \\* MERGEFORMAT Svar på interpellationer</p><p>Det är också beklämmande och direkt stötande att alla dessa utvisningar av kvalificerade och hårt arbetande personer sker obehindrat, medan man när det gäller våldtäktsmän, mördare och andra grovt kriminella element hela tiden hittar anledning att inte döma dem till utvisning eller hittar verkställighetshinder. Detta är inte bara svårt att förstå - det är helt oacceptabelt, och det undergräver respekten för och tilltron till vårt rättssamhälle.</p><p>Ministern säger att det senast i februari nästa år kommer att presenteras ett förslag som syftar till att stoppa utvisningar som sker på grund av försumbara och ursäktliga brister. Det är positivt att regeringen slutligen, efter en del turer, bland annat anmälan till konstitutionsutskottet, har uppfyllt riksdagens krav på komplettering av direktiven till utredningen om arbetskraftsinvandring. Vi ska inte glömma att riksdagen redan 2017 uppmanade regeringen att återkomma med lagförslag. Det var för tre år sedan.</p><p>En annan fråga är hur lång tid det kommer att ta innan lagstiftning finns på plats. Dröjsmålen skapar nämligen förluster för alla inblandade - för den som har byggt en tillvaro här och bidrar till Sveriges välstånd genom att betala skatt men också för arbetsgivarna, som är beroende av kompetenta medarbetare. Ingenjörer, dataspecialister och programmerare är alla exempel på yrken som det råder brist på i Sverige.</p><p>Statsrådet bejakar med fina ord i sitt svar de argument för att skyndsamt agera i dessa frågor som jag framför i min interpellation. Men viljan att verkligen göra något åt saken manifesteras, som så ofta, med att hänvisa till ännu en utredning.</p>",
    "intressent_id": "0105632258713",
    "rel_dok_id": "H8033",
    "replik": "N",
    "systemdatum": "2020-10-15 17:44:02"
  }
}