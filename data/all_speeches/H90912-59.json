{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "7f851f8f-a231-ec11-915b-901b0eac4c78",
    "anforande_nummer": "59",
    "talare": "Niklas Wykman (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Pausad BNP-indexer-ing av skatten på ben-sin och diesel för 2022</p><p>Fru talman! Moderaterna sänker skatten på bensin och diesel med 1 krona litern vid pumpen. Det gör vi för att man ska kunna leva, driva företag och jobba i hela Sverige.</p><p>Dagens beskattning är omoralisk eftersom så mycket av bördan får bäras av vanliga hushåll med vanliga inkomster. Den är omoralisk eftersom det blir svårt, för många till och med omöjligt, att leva på landsbygden. Den är orättfärdig eftersom den drabbar barnfamiljer och många hushåll med små ekonomiska marginaler väldigt hårt. Det är därför Moderaterna föreslår en skattesänkning med 1 krona litern på bensin och diesel.</p><p>Vi föreslår också en mycket effektiv klimatpolitik - mycket mer effektiv än den som Sverige har i dag.</p><p>Det är svårt att förstå hur Socialdemokraterna, Miljöpartiet och Centerpartiet får ihop logiken i att man vill bestraffa hushåll, barnfamiljer och landsbygden så hårt, samtidigt som man lägger ned kärnkraften så att vi får elda 140 000 liter olja i timmen för att klara vår elförsörjning.</p><p>Min fråga till Socialdemokraterna är: Hur dyrt tycker ni att det ska vara för en vanlig LO-arbetare att gå till jobbet? Låt säga att man har fyra mil till jobbet. Det blir åtta mil varje dag, 40 mil i veckan och 160 mil i månaden. Låt säga att man har en snål dieselbil som drar en halvliter. Det blir då 9 kronor milen och exakt 1 440 kronor per månad, bara för att åka till jobbet varje månad för en av familjemedlemmarna. Ska det verkligen kosta 1 500 kronor bara att ta sig till jobbet tur och retur om man bor på landsbygden?</p>",
    "intressent_id": "0493288854424",
    "rel_dok_id": "",
    "replik": "Y",
    "systemdatum": "2021-10-20 14:38:40"
  }
}