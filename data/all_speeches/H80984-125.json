{
  "anforande": {
    "dok_hangar_id": "5088526",
    "dok_id": "H80984",
    "dok_titel": "Protokoll 2020/21:84 Torsdagen den 25 februari",
    "dok_rm": "2020/21",
    "dok_nummer": "84",
    "dok_datum": "2021-02-25 00:00:00",
    "avsnittsrubrik": "Socialavgifter",
    "underrubrik": "",
    "kammaraktivitet": "ärendedebatt",
    "anforande_id": "ee92c21d-a4ad-eb11-914f-901b0eac4c78",
    "anforande_nummer": "125",
    "talare": "Rikard Larsson (S)",
    "parti": "S",
    "anforandetext": "<p>Herr talman! Jag hör ett lite förändrat tonläge, och det välkomnar jag. Jag hör att Julia Kronlid kanske tycker att regeringen i grunden har en bra politik men att det går lite för långsamt.</p><p>Det är klart att man alltid kan önska att det gick snabbare. Det kan jag också önska - att vi hade kommit i mål med fler reformer i ett högre tempo. Men man ska ändå komma ihåg att utifrån den pensionsöverenskommelse som har slutits har vi höjt garantipensionen, och vi har höjt taket i bostadstillägget. Vi har nu infört ett pensionstillägg. Vi håller på att komma till rätta med bristerna inom premiepensionssystemet. Vi har avskaffat pensionärsskatten eller i alla fall beslutat om sista steget så att det snart ska antas.</p><p>Detta är väldigt många viktiga åtgärder för landets pensionärer. Visst kan jag tycka att vi skulle ha vidtagit ännu fler åtgärder ännu snabbare. Men vi har en överenskommelse, och den är viktig därför att den skapar en rätt så bred majoritet i riksdagen för att faktiskt se till att höja pensionerna. Avgifterna ingår som en del i det. Det finns med i diskussionen i Pensionsgruppen. Jag hoppas att den diskussionen går så snabbt som möjligt och kommer fram till så bra beslut som möjligt, men jag vill ändå konstatera att det har gjorts en hel del för att stärka pensionerna. Mer behöver göras.</p>",
    "intressent_id": "0134101155612",
    "rel_dok_id": "H801SfU13",
    "replik": "Y",
    "systemdatum": "2021-05-05 15:17:20"
  }
}