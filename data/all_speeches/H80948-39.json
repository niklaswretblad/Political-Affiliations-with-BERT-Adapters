{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Förlängning av lagen om tillfälliga smittskyddsåtgärder på serveringsställen",
    "underrubrik": "",
    "kammaraktivitet": "ärendedebatt",
    "anforande_id": "87446627-3062-eb11-914e-901b0e9b71a0",
    "anforande_nummer": "39",
    "talare": "Mats Sander (M)",
    "parti": "M",
    "anforandetext": "<p>Fru talman! Vi befinner oss i en ytterst allvarlig situation. Vi är mitt uppe i en pandemi som ingen av oss tidigare har upplevt. Smittspridningen ökar dramatiskt på sina håll. Precis som Acko Ankarberg alldeles nyss sa är det just nu fruktansvärt i min hemstad Helsingborg. I fredags skickade man ut 47 000 sms i ett massutskick för att uppmärksamma 47 000 mottagare i centrala Helsingborg på smittläget. Det innehöll en länk till en sida som höll på att krascha, eftersom många samtidigt sökte den här informationen.</p><p>Samtidigt som vi måste hålla huvudet kallt får vi inte glömma bort att ha ett varmt hjärta. Det är en dödlig pandemi. Många har förlorat nära och kära. Många har varit sjuka och ännu inte återhämtat sig.</p><p>De ekonomiska skadorna är också stora. Bara i Sverige är hundratusentals människor permitterade. Tusentals företag, nästan hela branscher, hotas av konkurs.</p><p>Riksdagen ska nu fatta beslut om att förlänga den tillfälliga lagen om tillfälliga smittskyddsåtgärder på serveringsställen. Precis som i somras, när den tillfälliga lagen var uppe för beslut för första gången, anser vi att det finns ett rättmätigt behov av att komplettera nuvarande lagstiftning i syfte att nödvändiga åtgärder ska kunna vidtas i rätt tid och på rätt plats.</p><p>Vi moderater stöder att tiden för lagen förlängs, men vi ser brister som vi anser måste åtgärdas. Vi anser fortfarande att tillämpningen hade fungerat bättre om regeringens förslag hade innehållit de åtgärder som återfinns i vår följdmotion. Tillåt mig att ta upp några av dem, fru talman.</p><p>Moderaterna anser att lagens tillämpning hade fungerat bättre om regeringen följt upp att smittskyddsläkaren bistår kommunerna på ett fullgott sätt, om föreskrifter om rutiner som kan komma att krävas för att minska smittspridningen på serveringsställen tagits fram i nära dialog med näringsidkare, branschorganisationer och kommunerna, om det tydliggjorts vilka bedömningsgrunder som ska användas vid tillsyn samt om regeringen säkerställt att kommunerna får ersättning för de ökade kostnader som tillsynen medför.</p><p>Fru talman! I syfte att göra tillsynsprocessen enklare, tydligare och effektivare har Moderaterna accepterat att man gör avsteg från ansvarsprincipen genom att tillfälligt flytta ansvaret för beslut i enskilda ärenden från smittskyddsläkaren till kommunen. Regeringen anger att förslaget syftar till att underlätta tillsynen för alla inblandade aktörer. Detta kräver att smittskyddsläkarens kompetens fullt ut kan nyttjas och tillvaratas.</p><p> STYLEREF Kantrubrik \\* MERGEFORMAT Förlängning av lagen om tillfälliga smitt-skyddsåtgärder på serveringsställen</p><p>Som ett exempel kan sägas att Göteborgs kommun i sitt remissvar pekade på att förslaget är otydligt när det gäller vilka förväntningar kommunerna kan ha på smittskyddsläkarens tillgänglighet. Vi delar denna uppfattning, inte minst mot bakgrund av den beskrivning av smittskyddsläkarens stora arbetsbörda som regeringen redogör för i propositionen. Det finns en risk att smittskyddsläkaren inte finns tillgänglig för kommunerna på ett sådant sätt att kommunerna på ett ändamålsenligt och rättssäkert sätt ska kunna utöva tillsyn över serveringsställena i enlighet med regeringens förslag. Vi vill därför att regeringen ska ta detta på stort allvar och säkerställa den kompetens som smittskyddsläkaren har, med tillgänglighet och ansvar, genom att man följer upp kommunernas sätt att genomföra tillsynen.</p><p>Fru talman! Regeringen anför också i propositionen att det är mer lämpligt att dessa rutiner regleras genom Folkhälsomyndighetens föreskrifter och inte genom lag. Trots det föreslås just ett lagstadgat krav, vilket kan uppfattas som något motsägelsefullt. Om man i lag ska införa ett krav på rutiner är Moderaternas uppfattning att det tydligare bör framgå av förarbetena vilka krav som faktiskt ställs på verksamheterna. Vi tycker att det är beklagligt att regeringen inte gjort detta.</p><p>Fru talman! Mot denna bakgrund är det av stor vikt att föreskrifterna om rutiner är så tydliga som möjligt, så att näringsidkarna vet vilka grundläggande smittskyddsåtgärder som ska vidtas. Det är en synpunkt som har framförts av flera remissinstanser och som fortsatt är giltig. Föreskrifterna om rutiner bör man fortsättningsvis alltså ta fram i nära dialog med dem som driver serveringsställen, med relevanta branschorganisationer och med kommunerna för att säkerställa att lagen blir förutsebar för näringsidkarna.</p><p>Man ska hålla huvudet kallt och samtidigt ha ett varmt hjärta.</p><p>Jag yrkar bifall till reservation 1 och i övrigt bifall till propositionen och förslaget i betänkandet.</p>",
    "intressent_id": "0150200797210",
    "rel_dok_id": "H801SoU6",
    "replik": "N",
    "systemdatum": "2021-01-29 13:47:59"
  }
}