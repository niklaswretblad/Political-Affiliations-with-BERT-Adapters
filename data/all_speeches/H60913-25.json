{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "Biståndsbedömt trygghetsboende för äldre",
    "underrubrik": null,
    "kammaraktivitet": "ärendedebatt",
    "anforande_id": "cde310bb-40f2-e811-9111-901b0eac4c70",
    "anforande_nummer": "25",
    "talare": "Ulrika Heindorff (M)",
    "parti": "M",
    "anforandetext": "<p>Herr talman! Vi lever allt längre, och det är dags att börja se på ålderdomen med nya ögon. Man kan byta ut både höftleder och knäleder och göra gråstarrsoperationer. Och människor kan bibehålla hörseln via hörapparater. I och med detta ges möjlighet till en aktiv och frisk ålderdom. Seniorer kan vara en resurs långt upp i åren och verkligen vara en kraft att räkna med.</p><p>Dagens seniorer beskrivs alltför ofta som en homogen grupp. Inget kan vara mer fel. Dagens äldre har olika önskemål och olika behov.</p><p>En del äldre, dock inte alla, trivs med att bo kvar i sitt hus eller i sin lägenhet och vill göra det så länge det är möjligt. Det är då viktigt att vi erbjuder hjälp via hemtjänst och hemsjukvård. Men det finns också äldre som är för friska för att flytta till ett vårdboende men som ändå inte vill bo kvar i sitt hus eller i sin lägenhet på grund av till exempel ensamhet eller otrygghet. Det nya boendet ska då erbjuda mer trygghet och social samvaro.</p><p>De senaste åren har nya typer av boenden utvecklats. Jag tänker på seniorboenden och trygghetsboenden. Här erbjuds olika tjänster och kringaktiviteter. Det kan vara olika former av service, trygghetslarm, gemensamma måltider, sociala aktiviteter och motionsmöjligheter.</p><p>Herr talman! Det är Moderaternas uppfattning att det fortfarande finns ett stort utrymme för fortsatt utveckling av alternativa boenden.</p><p>I dag ska vi ta beslut om biståndsbedömt trygghetsboende. Liggande förslag innebär sex stycken förändringar i olika lagar. Samlat innebär detta ett förtydligande i fråga om kommunernas möjlighet att inrätta biståndsbedömt trygghetsboende, som då ses som en särskild boendeform. I dag finns trygghetsboenden dit man kan flytta utan biståndsbedömning, och dessa kommer givetvis att finnas kvar.</p><p> STYLEREF Kantrubrik \\* MERGEFORMAT Biståndsbedömt trygg-hetsboende för äldre</p><p>Jag instämmer i utskottets förslag i betänkandet. Jag vill särskilt lyfta fram hur viktigt det är att vi förbättrar livskvaliteten. Detta förslag kan bidra till det och bryta ofrivillig ensamhet. Det är någonting som jag hoppas att vi kommer att diskutera mer här i kammaren.</p><p>Herr talman! Jag yrkar bifall till utskottets förslag i betänkandet.</p><p>(Applåder)</p>",
    "intressent_id": "0764949934324",
    "rel_dok_id": "H601SoU4",
    "replik": "N",
    "systemdatum": "2018-11-27 13:34:35"
  }
}