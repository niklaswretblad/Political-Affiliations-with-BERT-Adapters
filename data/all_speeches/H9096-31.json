{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "f6e4fe42-382c-ec11-915b-901b0eac4c78",
    "anforande_nummer": "31",
    "talare": "Martin Ådahl (C)",
    "parti": "C",
    "anforandetext": "<p>Herr talman! Jag tänkte inte ställa några frågor till Elisabeth Svantesson om vad alla gjorde på 90-talet, utan jag tänkte faktiskt hålla mig till det som händer här och nu.</p><p>Jag lyssnade noggrant på Elisabeth Svantessons anförande. Där var det lite företagande i början och kanske lite företagande på slutet. Men vad har hänt med Moderaternas tro på entreprenörskapet, småföretagarna och möjligheten att bygga Sverige igen nu när det behövs som mest? Så många företag har förötts under denna pandemi. Nu behöver de växa igen. De behöver få alla möjligheter att ta tillbaka jobben.</p><p>Vart har denna tro tagit vägen? Var finns tron på de små företagen på landsbygden som ska lyfta små orter? Jag hörde många dystra ord, och de var sanna. Men jag hörde också en total brist på tro på de många småföretag där ute som ska rädda oss ur den här krisen.</p><p>Jag undrar också, Elisabeth Svantesson, om det härmed är slut på att samarbeta med Vänsterpartiet mot det ena borgerliga förslaget efter det andra bara för att förslaget råkar komma från en annan koalition än den ni just nu vill byta till eller därför att ni till varje pris vill komma till makten. Är det färdigt med att gång efter annan rösta tillsammans med Vänsterpartiet när de ber er att gå emot er linje?</p><p>Jag har ytterligare en fråga. Det pratas mycket om arbetslinjen och om bidrag. Det finns ett parti, vid sidan av Vänsterpartiet, i den här kammaren som är nästan lika förtjusta i bidrag, och det är detta parti ni nu ska samarbeta med. Detta parti har andra aspekter i sin politik som det finns all anledning att ta avstånd från. Hur tänker ni stå upp mot den icke-borgerliga och bidragsvänliga politik som det partiet står för?</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}