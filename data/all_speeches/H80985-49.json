{
  "anforande": {
    "dok_hangar_id": "5088675",
    "dok_id": "H80985",
    "dok_titel": "Protokoll 2020/21:85 Fredagen den 26 februari",
    "dok_rm": "2020/21",
    "dok_nummer": "85",
    "dok_datum": "2021-02-26 00:00:00",
    "avsnittsrubrik": "Svar på interpellationerna 2020/21:450 och 460 om stöd till kultur- och idrottsarrangemang",
    "underrubrik": "",
    "kammaraktivitet": "interpellationsdebatt",
    "anforande_id": "42ece91b-6bb2-eb11-914f-901b0eac4c78",
    "anforande_nummer": "49",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Ida Drougge har frågat mig vad jag ämnar göra för att bidra till att vi i år förhoppningsvis kan springa Lidingöloppet, cykla Vätternrundan eller simma Vansbrosimmet på ett smittsäkert sätt och hur jag ämnar kompensera arrangörerna om evenemangen inte kan genomföras.</p><p>Edward Riedl har frågat mig om jag kommer att jobba för att regeringen ska ansluta sig till det i interpellationen nämnda förslaget från Moderaterna för bättre och mer omfattande stöd för kultur och idrott eller vad jag avser att göra för att kompensera och stötta dessa event.</p><p>Låt mig börja med att tacka ledamöterna för deras engagemang för kultur och idrott. Ett levande kulturliv och en stark idrottsrörelse är oerhört viktiga för vår gemensamma välfärd och enskilda människors livssituation, och inte minst gäller detta under pandemin. Det är därför som jag under hela pandemin har haft en nära dialog med kulturlivet och idrottsrörelsen för att söka säkerställa att verksamhet som har kunnat bedrivas smittsäkert så långt som möjligt också har kunnat upprätthållas.</p><p>Det är också därför som regeringen har tillfört och fortsätter att tillföra särskilda krisstöd till kultur och idrott utöver de generella stöd som har gått ut för jobb och företagande.</p><p>Coronapandemin har lett till stora konsekvenser för kulturen, idrotten och övriga delar av det civila samhället. Jag och regeringen har en nära dialog med relevanta aktörer och en bra bild av den situation som kulturen och idrotten befinner sig i, och vi agerar därefter. Vi har sett det som viktigt att ge dessa sektorer stöd och ser löpande över behovet av ytterligare åtgärder.</p><p>I dag går remisstiden ut för regeringens förslag till nya regelverk gällande allmänna sammankomster och offentliga tillställningar. I detta ligger förslag till nya begränsningar om maximalt antal tillåtna deltagare där det tas hänsyn till om sammankomsten tillställningen anordnas inomhus, inomhus med sittande publik eller utomhus. Det föreslås också särskilda bestämmelser om motionslopp och liknande idrottstävlingar. När smittläget tillåter ska dessa verksamheter successivt öppnas upp. Folkhälsomyndigheten ska i sitt remissvar göra en bedömning av när det är möjligt för de nya reglerna att träda i kraft.</p>",
    "intressent_id": "0888807074321",
    "rel_dok_id": "H8C120210226ip",
    "replik": "N",
    "systemdatum": "2021-05-11 17:11:54"
  }
}