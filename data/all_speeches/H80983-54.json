{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ce93bf96-a1ad-eb11-914f-901b0eac4c78",
    "anforande_nummer": "54",
    "talare": "Markus Wiechel (SD)",
    "parti": "SD",
    "anforandetext": "<p>Herr talman! Jag tackar Lars Adaktusson för frågan. Jag misstänkte nästan att han skulle diskutera Nato. Det är någonting som jag tycker är väldigt kul, inte minst med tanke på det tillkännagivande som en riksdagsmajoritet nu har riktat till regeringen beträffande en Nato-option, något som Sverigedemokraterna naturligtvis tycker är positivt. Anledningen till detta är att vi ser hur det här kan tvinga regeringen att under lång tid framöver - det vill säga om de nu skulle följa riksdagsbeslutet - leva upp till de ambitiösa målen beträffande finansiering av försvaret.</p><p>Det här är det absolut viktigaste för vår del: att svenskt försvar är välfinansierat under en lång period. Det är i kombination med ett framtida försvarsförbund med Finland garanten för att vi ska vara svåra att anfalla. Det ska kosta att anfalla vår region. Naturligtvis har vi inget försvarsförbund med Finland i dag, men det är ambitionen. Vi kan inte bedriva försvarspolitik om vi inte har ambitioner.</p><p>Nato-optionen ser vi som ett väldigt viktigt verktyg för att säkra finansieringen, knyta oss samman med Finland och se till att vi får ett svängrum i ett eventuellt säkerhetspolitiskt skifte i vår närhet.</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}