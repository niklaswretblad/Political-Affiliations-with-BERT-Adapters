{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d5829754-be2a-ed11-9178-901b0e9b71a8",
    "anforande_nummer": "39",
    "talare": "Johan Forssell (M)",
    "parti": "M",
    "anforandetext": "<p>Fru talman! Alltså, de grupper som vi ser är följande: Det är en liten grupp kriminella som tar lagen i egna händer och förstör för oerhört många människor. Sedan finns alla vi andra. Vi kan vara födda i Sverige eller i något annat land, vi kan vara långa eller korta, mörka eller ljusa; det spelar liksom ingen roll. Men det är den tudelningen vi ser, ingen annan.</p><p></p><p>När det handlar om polarisering tror jag att om man ska angripa en meningsmotståndare med det argumentet underlättar det om man själv ibland sopar rent framför egen dörr. Där kan jag konstatera att Miljöpartiets språkrör har uttryckt sig om till exempel moderata förslag om visitationszoner på ett sätt som egentligen bara har ett syfte, nämligen att polarisera, att blåsa under en tudelning av samhället som jag tror är skadlig.</p><p>Det har fungerat i Danmark, och partierna där är eniga. Jag kan konstatera att många av Martin Marmgrens egna kollegor har pekat på bristerna här och att det inte finns tillräckliga möjligheter i dag. Då kanske det är värt att pröva det, för en sak kan vi vara överens om: Det fungerar inte tillräckligt bra i dag.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}