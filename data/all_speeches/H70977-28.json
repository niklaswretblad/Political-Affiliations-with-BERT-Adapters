{
  "anforande": {
    "dok_hangar_id": "5056326",
    "dok_id": "H70977",
    "dok_titel": "Protokoll 2019/20:77 Onsdagen den 19 februari",
    "dok_rm": "2019/20",
    "dok_nummer": "77",
    "dok_datum": "2020-02-19 00:00:00",
    "avsnittsrubrik": "Ändringar i statens budget för 2020 - Stöd till kommunsektorn för att stärka välfärden",
    "underrubrik": "",
    "kammaraktivitet": "ärendedebatt",
    "anforande_id": "85fd79d0-a379-ea11-9134-0090facf175a",
    "anforande_nummer": "28",
    "talare": "Fredrik Olovsson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Ändringar i statens budget för 2020 - Stöd till kommunsektorn för att stärka välfärden</p><p>Fru talman! Vi är överens om att välfärden behöver mer resurser. Vi kommer att skjuta till mer än dubbelt så mycket, 5 miljarder, senare i år i en ordnad process. Det är precis så det ska gå till.</p><p>Två gånger om året lägger regeringen fram förslag om ändringsbudgetar - i god ordning. Riksdagen är naturligtvis också involverad i detta. Det är ju inget som sker någon annanstans. Det är här besluten fattas. Men 5 miljarder är onekligen mer än 2. Vi har dessutom garanterat ytterligare minst 20 miljarder under denna mandatperiod. Att välfärden är viktig för oss socialdemokrater råder det inget tvivel om.</p><p>Jag vill återknyta till själva budgetprocessen. När budgetpropositionen för 2020 debatterades för några månader sedan redogjorde den ekonomisk-politiska talespersonen för Kristdemokraterna, Jakob Forssmed, för Kristdemokraternas syn på just budgetprocessen. Efter en uppmaning från Vänsterpartiet om att tillsammans bryta ut saker ur budgeten sa Forssmed - jag ska läsa innantill ur riksdagens protokoll:</p><p>\"Jag värnar också vår budgetprocess i riksdagen. Det går inte att bryta ut enskilda saker. Jag tycker att det är en god ordning att man tar saker och ting i ett sammanhang. Det är en god ordning, som har tjänat Sverige väl.\"</p><p>Nu har det gått några månader. Kan Hampus Hagman möjligen berätta för kammarens protokoll vad som har förändrats sedan dess? Varför tycker inte Kristdemokraterna längre att den goda ordning som har tjänat Sverige väl ska gälla? Vi har dessutom visat att vi med den ordningen kan prestera mer än dubbelt så mycket pengar till välfärden som det som Hampus Hagman talade om i sitt anförande.</p>",
    "intressent_id": "0653904370212",
    "rel_dok_id": "H701FiU49",
    "replik": "Y",
    "systemdatum": "2020-04-08 16:19:01"
  }
}