{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Frågestund",
    "underrubrik": "Sveriges relation till Turkiet",
    "kammaraktivitet": "frågestund",
    "anforande_id": "8948e5fe-ab04-eb11-9146-901b0e9b71a8",
    "anforande_nummer": "50",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Turkiet håller nu mer eller mindre på att bedriva eller starta krig på fem platser i världen. I Syrien har den turkiska militären marscherat in - först in i Afrin, sedan, förra hösten, in i Rojava. Det är krig som Sverige och den svenska regeringen har fördömt. I Irak bombar man kurdiska flyktingläger. I Libyen har man skickat in sina legosoldater mitt i den oroshärd som omvärlden skapat efter störtandet av diktatorn Gaddafi. Man försöker uppenbarligen vinna omvärldens stöd, men samtidigt står man i direkt konflikt med bland annat den egyptiska militärregimen. Med Cypern har konflikten funnits i snart 50 år. Det är en gammal konflikt som har fått nytt liv nu när Turkiet söker efter olja och gas på cypriotiskt vatten, vilket har lett till att EU infört sanktioner. Nästa plats är den grekiska övärlden, där Turkiet vill få makt över området runt den grekiska ön Kastellorizo.</p><p> STYLEREF Kantrubrik \\* MERGEFORMAT Frågestund</p><p>I detta kritiska läge väljer utrikesministern Ann Linde att i en tweet lyfta fram det goda samarbetet med Turkiet.</p><p>Nu är det inte tid för glada tweetar. Nu är det dags att tala klarspråk med den turkiska regimen!</p>",
    "intressent_id": "0682989845822",
    "rel_dok_id": "H8C120200910fs",
    "replik": "N",
    "systemdatum": "2020-10-02 14:38:09"
  }
}