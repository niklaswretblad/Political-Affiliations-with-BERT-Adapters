{
  "anforande": {
    "dok_hangar_id": "5088675",
    "dok_id": "H80985",
    "dok_titel": "Protokoll 2020/21:85 Fredagen den 26 februari",
    "dok_rm": "2020/21",
    "dok_nummer": "85",
    "dok_datum": "2021-02-26 00:00:00",
    "avsnittsrubrik": "Svar på interpellationerna 2020/21:414, 416, 422, 423 och 462 om plastpåseskatten",
    "underrubrik": "",
    "kammaraktivitet": "interpellationsdebatt",
    "anforande_id": "29ece91b-6bb2-eb11-914f-901b0eac4c78",
    "anforande_nummer": "24",
    "talare": "Helena Bouveng (M)",
    "parti": "M",
    "anforandetext": "<p>Fru talman! Jag hade egentligen inte tänkt interpellera om plastpåseskatten. Många av mina duktiga kollegor har redan stått i kammaren och gjort fruktlösa försök att få regeringen och finansministern att byta fot i fråga om denna skatt, som har en ytterst begränsad miljönytta samtidigt som den kommer till ett högt pris för både hushåll och företag.</p><p>Men när jag läste om Helsingborgsföretaget Gaia Biomaterials kunde jag inte längre hålla mig. Och långt innan dess hade jag mött och diskuterat med det Smålandsstenarbaserade företaget Trioplast från mitt innovativa Jönköpings län och branschorganisationen Ikem som redan tidigt kunde visa hur skatten är slutet för ett av de bästa cirkulära initiativen inom svensk handel och industri.</p><p>Fru talman! Den återvinningsbara plastpåsen har funnit sin plats i den cirkulära kedjan. Först används den för att bära hem inköpta varor, sedan återanvänds den eventuellt och slutligen lämnas den till återvinning alternativt används som soppåse.</p><p>Dessa påsar har nu bland annat ersatts med flergångskassar i ekologisk bomull, men dessa måste enligt Miljöstyrelsen i Danmark användas tusentals gånger för att vara ett bra alternativ till den återvinningsbara plastpåsen. Och handen på hjärtat, finansministern, hur många lyckas med det?</p><p>Ett annat populärt alternativ är avfallspåsar, som importeras från Asien och baseras på fossila råvaror. Jag har mer än en gång sett detta i den coronaanpassade matkön. Senaste gången noterade jag en äldre dam som hade dessa påsar på rulle med sig i kön, och hon tittade på mig och sa: Du får tycka vad du vill, men jag har inte lust att på min skrala pension betala extra skatt till Magdalena Andersson.</p><p>Jag tror att fler tänker så.</p><p>Vi har alltså en finansminister och en regering med stödpartier som gläder sig åt den minskade användningen av återvinningsbara plastpåsar även om risken är uppenbar att de ersätts med mycket sämre alternativ.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Användningen av plastkassar har minskat från år till år. Människor blir alltmer medvetna och använder samma kasse flera gånger. Det är toppen. Dessutom har Håll Sverige Rent i sina plockanalyser sett att plastbärkassen är mycket ovanlig i våra skogar och sjöar. Och om vi verkligen vill lösa problemet med plast i världshaven är skatt på svenska återvinningsbara plastpåsar helt säkert inte lösningen då 90 procent av plasten, skitig plast dessutom, är resultatet av nedskräpningen i tio floder i Asien och Afrika. Jag har svårt att se att man hittar några konsumkassar där.</p><p>Fru talman! Därför undrar jag om man verkligen kan kalla plastpåseskatten för en miljöskatt. Finns det någon trovärdighet? Får den inte i stället absurda konsekvenser som vi absolut inte vill ha? Återigen har vi en lagstiftning från Absurdistan.</p>",
    "intressent_id": "0729710260118",
    "rel_dok_id": "H8C120210226ip",
    "replik": "N",
    "systemdatum": "2021-05-11 17:11:50"
  }
}