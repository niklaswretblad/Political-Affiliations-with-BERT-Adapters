{
  "anforande": {
    "dok_hangar_id": "5049288",
    "dok_id": "H70945",
    "dok_titel": "Protokoll 2019/20:45 Torsdagen den 5 december",
    "dok_rm": "2019/20",
    "dok_nummer": "45",
    "dok_datum": "2019-12-05 00:00:00",
    "avsnittsrubrik": "Frågestund",
    "underrubrik": "Utvisningen av terroranklagade imamer",
    "kammaraktivitet": "frågestund",
    "anforande_id": "6a52ced4-7342-ea11-9130-901b0e9b71a0",
    "anforande_nummer": "103",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag kan konstatera att regeringen har fattat beslut om utvisning och att en domstol har beslutat att det inte är möjligt att genomföra utvisningen. Det är något som binder regeringen. Det är denna situation vi har i Sverige, men också många västeuropeiska länder har exakt samma problem.</p><p>Regeringen arbetar för att kunna bli av med verkställighetshindren. Det är inte ett enkelt arbete. Det beskrivs som att det skulle ha gått att fatta ett beslut för tre år sedan och att det skulle gälla i dag. Så går det ju inte till. Det går till så att det är enskilda fall, det är enskilda länder, det är långa förhandlingar och det är arbete utifrån de förutsättningar som finns. Vi har en dialog med Säkerhetspolisen och med andra länder som har tillämpat detta. De vittnar om att det är ett oerhört svårt och långsiktigt arbete och inte något som går att genomföra generellt, utan det krävs individuella och riktade insatser för att göra det möjligt.</p><p>Vi har numera en regering som jobbar för detta. Det hade vi inte tidigare.</p>",
    "intressent_id": "014744660015",
    "rel_dok_id": "H7C120191205fs",
    "replik": "N",
    "systemdatum": "2020-01-29 09:47:13"
  }
}