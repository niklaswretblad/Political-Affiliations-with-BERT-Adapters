{
  "anforande": {
    "dok_hangar_id": "5110458",
    "dok_id": "H90916",
    "dok_titel": "Protokoll 2021/22:16 Torsdagen den 14 oktober",
    "dok_rm": "2021/22",
    "dok_nummer": "16",
    "dok_datum": "2021-10-14 00:00:00",
    "avsnittsrubrik": "Frågestund",
    "underrubrik": "Förändrade jakttider",
    "kammaraktivitet": "frågestund",
    "anforande_id": "9aedea43-7d40-ec11-9164-0090facf175a",
    "anforande_nummer": "81",
    "talare": "Erik Ottoson (M)",
    "parti": "M",
    "anforandetext": "<p>Fru talman! Tidigare i år fattade regeringen beslut om nya tider för allmän jakt i Sverige. Det innebar bland annat förändring inom älgjakten, rådjursjakten och en rad andra områden.</p><p> STYLEREF Kantrubrik \\* MERGEFORMAT Frågestund</p><p>Vi som utbildar och har utbildat nya generationens jägare i teorikurs för jägarexamen har alltid kunnat säga att skälet till våra olika jakttider har byggt på biologiska och ekologiska hänsyn. Det har handlat om att på ett etiskt och bra sätt förvalta våra olika viltstammar.</p><p>Nu har man fattat beslut som är svåra att förstå ur det perspektivet. Tidigare i dag fick jag ett exempel från Östergötland där man upplever att det pågår brunstaktivitet i älgstammen efter att älgjakten har påbörjats i södra Sverige på det nya datumet den 8 oktober.</p><p>Jag vill därför fråga landsbygdsminister Ibrahim Baylan: Vilka ekologiska och biologiska faktorer har varit ledande för regeringens beslut om förändrade jakttider?</p>",
    "intressent_id": "0832311880029",
    "rel_dok_id": "H9C120211014fs",
    "replik": "N",
    "systemdatum": "2021-11-08 11:19:23"
  }
}