{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "a202c8c4-772b-ec11-915b-901b0eac4c78",
    "anforande_nummer": "103",
    "talare": "Joar Forssell (L)",
    "parti": "L",
    "anforandetext": "<p>Fru talman! Det brukar ju låta så här, ganska raljant, från partier som är emot militära insatser över huvud taget - att vi bara vill att vi ska skjuta ihjäl folk tills vi får fred, frihet och demokrati.</p><p>Det tror ju ingen. Varken jag eller företrädare för något annat parti tror att man kan skjuta ihjäl folk tills man får demokrati.</p><p>Däremot kan det vara så att man kan skapa stabilitet inom vilken demokrati kan byggas underifrån av civilsamhället, demokratiska institutioner och så vidare. Där kan militära insatser spela en roll, så frågan kvarstår: Tror Miljöpartiet att det blir enklare att bygga demokrati underifrån under talibanstyret än det blir när omvärlden också finns med?</p><p>Miljöpartiet har också en ganska ambivalent inställning till Kina. Man har inte varit särskilt tydlig i sin Kinapolitik jämfört med många andra partier. Min andra fråga är hur Miljöpartiet ser på den imperialism Kina nu bedriver eller kommer att bedriva i Afghanistan.</p>",
    "intressent_id": "0980092192122",
    "rel_dok_id": "",
    "replik": "Y",
    "systemdatum": "2021-10-12 18:17:07"
  }
}