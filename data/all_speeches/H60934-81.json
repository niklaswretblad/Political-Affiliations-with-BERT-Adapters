{
  "anforande": {
    "dok_hangar_id": "5016997",
    "dok_id": "H60934",
    "dok_titel": "Protokoll 2018/19:34 Torsdagen den 20 december",
    "dok_rm": "2018/19",
    "dok_nummer": "34",
    "dok_datum": "2018-12-20 00:00:00",
    "avsnittsrubrik": "Hälsovård, sjukvård och social omsorg",
    "underrubrik": null,
    "kammaraktivitet": "ärendedebatt",
    "anforande_id": "dff7457f-0723-e911-9118-901b0e9b71a0",
    "anforande_nummer": "81",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Herr talman! Låt mig först skicka tillbaka till Kristina att jag uppskattar samarbetet. Jag vill också framföra ett varmt tack för allt det arbete hon gjorde i början, när jag inte fanns på plats. Stort tack för det, Kristina!</p><p>Jag uppskattar också det arbete som görs gemensamt när det gäller LSS. Det vi lyfter fram i den här budgeten, som vi får pengar till och som kan genomföras i närtid, är ju en mindre del - en akut del. Det handlar om människor som har väntat i månader på att få tillbaka den assistans de faktiskt behöver. Men jag tror, herr talman, att vi precis som Åsa Lindhagen lyfte fram behöver fortsätta diskussionen när vi har läst utredningen och vet hur det ser ut. Det finns nämligen en samstämmighet i att vi inte är nöjda med utvecklingen och att vi behöver göra någonting annat. </p><p> STYLEREF Kantrubrik \\* MERGEFORMAT Hälsovård, sjukvård och social omsorg</p><p>Jag ser alltså fram emot att vi när vi har läst utredningen lyssnar av varandra för att se vad vi kan göra i riksdagen för att nå förändringar. Det handlar om att hitta den där breda och långsiktiga samsynen. Det vi nu lyfter fram är en mindre del. Den är nog så viktig, men det vi behöver göra är att lyfta fram hela LSS så att det blir den frihetsreform som den var tänkt att bli. Det har gått åt fel håll de senaste åren.</p>",
    "intressent_id": "0796071663617",
    "rel_dok_id": "H601SoU1",
    "replik": "Y",
    "systemdatum": "2019-01-28 15:18:23"
  }
}