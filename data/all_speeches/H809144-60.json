{
  "anforande": {
    "dok_hangar_id": "5101767",
    "dok_id": "H809144",
    "dok_titel": "Protokoll 2020/21:144 Fredagen den 18 juni",
    "dok_rm": "2020/21",
    "dok_nummer": "144",
    "dok_datum": "2021-06-18 00:00:00",
    "avsnittsrubrik": "Svar på interpellationerna 2020/21:782 och 790 om prioritering av dubbelspårig ostkustbana",
    "underrubrik": "",
    "kammaraktivitet": "interpellationsdebatt",
    "anforande_id": "d44374b1-ba22-ec11-915b-901b0eac4c78",
    "anforande_nummer": "60",
    "talare": "Viktor Wärnick (M)",
    "parti": "M",
    "anforandetext": "<p>Fru talman! Låt oss först klargöra frågan om de 30 miljarderna som infrastrukturministern här har upprepat.</p><p>Vi har alltså samma ram som regeringen men lägger de här 30 miljarderna på underhåll. Det behövs ju verkligen. Låt oss inte göra en höna av en fjäder i det här läget, utan underhåll är det som vi lägger prioriteringarna på. Vi lägger alltså 30 miljarder mer på underhåll än vad regeringen gör. Det skulle man också kunna göra en stor sak av.</p><p>Låt oss nu återgå till Ostkustbanan. Trots infrastrukturministerns undvikande svar hoppas jag ändå att regeringen kommer att prioritera utbyggnationen av Ostkustbanan, som binder ihop Norrlandskusten med södra Sverige och vidare ut i Europa. Det handlar om kortare restider, precis som min kollega Jörgen Berglund har redogjort för, för allt från Hudiksvall-Stockholm, där det blir restidsförkortningar från två timmar och 40 minuter till en timme och 50 minuter, till Gävle-Stockholm, där det går från en och en halv timme till en timme, för att nämna två talande exempel.</p><p> STYLEREF Kantrubrik \\* MERGEFORMAT Svar på interpellationer</p><p>Det handlar också om en förbättrad trafiksituation på vägarna. När mer gods kan transporteras på räls minskas belastningen på vägarna. Den bedrövliga situationen på två-plus-ett-vägen mellan Söderhamn och Gävle kan tjäna som ett gott exempel på varför tyngre gods behöver gå med tåg i stället för med lastbil.</p><p>Fru talman! Det handlar också om miljönyttan. Det absolut mest miljövänliga sättet att både resa och transportera varor är ju med tåg. Med ett dubbelspår längs Ostkustbanan skulle snabbare tåg kunna trafikera sträckan i upp till 250 kilometer i timmen.</p><p>Jag är fast övertygad om att det är bättre att rusta och uppgradera nuvarande stambanor än att, som regeringen föreslår, bygga nya stambanor för höghastighetståg i södra Sverige. Mellan 23 och 41 miljarder beräknas en dubbelspårig ostkustbana kosta. Det är mycket pengar men en västanfläkt jämfört med de 230 miljarder som Trafikverket beräknar att höghastighetsbanorna kommer att kosta - om det ens räcker. Det får vi se. Och regeringen har ju sagt att man vill bygga.</p><p>Fru talman! Detta är inte en partiskiljande fråga för alla oss som verkar och bor här. Min förhoppning är att detta blir en realitet.</p>",
    "intressent_id": "0796312429425",
    "rel_dok_id": "H8C120210618ip",
    "replik": "N",
    "systemdatum": "2021-10-01 15:23:36"
  }
}