{
  "anforande": {
    "dok_hangar_id": "5126592",
    "dok_id": "H90990",
    "dok_titel": "Protokoll 2021/22:90 Onsdagen den 30 mars",
    "dok_rm": "2021/22",
    "dok_nummer": "90",
    "dok_datum": "2022-03-30 00:00:00",
    "avsnittsrubrik": "Konsumenträtt",
    "underrubrik": "",
    "kammaraktivitet": "ärendedebatt",
    "anforande_id": "17104c0f-24e7-ec11-916f-901b0eac4c70",
    "anforande_nummer": "53",
    "talare": "Statsrådet Max Elger (S)",
    "parti": "S",
    "anforandetext": "<p>Fru talman! Det är stora ord om regeringens känsla för demokrati och kunskap om det svenska statsskicket.</p><p>Jag kan försäkra dig, Angelica Lundberg, att vi har verkat i det här landet gemensamt - de flesta av oss - under hundra år av demokrati. Vi har god kännedom om hur det fungerar. Vi har naturligtvis hanterat det tillkännagivande som Lundberg nämner. Vi har tillsatt en utredning. Den har inte identifierat de problem som Lundberg ser.</p><p>Men när vi talar om demokrati: Jag läste just denna morgon att din kollega Roger Richthoff, ledamot i försvarsutskottet, har ägnat sig åt att sprida Putinpropaganda. Det är inget nytt för Sverigedemokraterna. Hans företrädare åkte till Kreml för att bekanta sig med ryska nationalister. Er partiledare Jimmie Åkesson kan inte reda ut vem han föredrar av Biden eller Putin, Putin eller Macron. Han föredrar Orbán framför Merkel.</p><p>Jag kan lova dig att den här regeringen är fullt förmögen att hantera den demokratiska ordning vi ser i det här landet. Men kan du förklara för mig varför det återkommande är så att Sverigedemokraterna känner sig nödgade att uttrycka en fäbless för Vladimir Putin?</p>",
    "intressent_id": "0596495003124",
    "rel_dok_id": "H901CU8",
    "replik": "Y",
    "systemdatum": "2022-06-08 14:11:36"
  }
}