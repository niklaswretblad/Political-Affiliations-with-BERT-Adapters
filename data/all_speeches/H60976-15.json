{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Vissa frågor om Försvarsmaktens personal",
    "underrubrik": null,
    "kammaraktivitet": null,
    "anforande_id": "254c6077-006d-e911-911b-901b0eac4c78",
    "anforande_nummer": "15",
    "talare": "Lars Thomsson (C)",
    "parti": "C",
    "anforandetext": "<p>Herr talman! I dag är det självklart att en av Försvarsmaktens viktigaste frågor rör personalförsörjningen. Försvarsmakten är i samma situation som övriga branscher i samhället, nämligen att man lider av arbetskraftsbrist. </p><p>Jag är rätt ny i denna roll. Därför tänkte jag fokusera lite grann på den stora bilden: Vad är det som gör att vi är här i dag, och vad kan vi göra åt det?</p><p>Jag tycker att jag kan se en rätt likvärdig situation för försvarsmateriel och försvarspersonal, nämligen att båda börjar blir rätt ålderstigna. Det är det som är utmaningen. </p><p>Om man ser bakåt kan man se att ungefär fram till millennieskiftet, 2000, var det en kontinuerlig förnyelse både av personal och av materiel. Då vet vi att både personal och materiel fungerar i ungefär 30 år. Sedan behövs det ett generationsskifte. </p><p>Det som har hänt under den senaste 15-årsperioden är att vi nästan inte har haft någon förnyelse av vare sig personal eller materiel. Nu börjar vi bygga upp detta igen. Det gör att vi får en ålderstigen personalgrupp, och vi har en stor utmaning att fixa detta framöver. </p><p>Speciellt märkbart är detta på officerarsidan. Officerare behövs i praktiken till två saker. De behövs för att hålla vår beredskap, som vi kräver av dem, det vill säga försvara landet i ökad omfattning. De behövs också för att utbilda rekryter och kommande officerare. Detta ska ske samtidigt, men det blir stora problem att klara detta i praktiken. Vi vet att det är långa ledtider. Det tar ungefär tio år att utbilda ett högre befäl. </p><p>Jag har fått ta del av lite bakgrundsinformation från Försvarsmakten, och den övergripande bilden som Försvarsmakten nu ger av personalsituationen är att vi står inför en akut officersbrist. Försvarsmakten talar i termer av att man går från personalbrist till personalkris. Det är alltså färre officerare som ska jobba mer, och det är en situation som faktiskt är riktigt besvärlig - som en ekvation som inte går ihop. </p><p>Jag tycker ändå att man kan lyfta fram tre grundfaktum. Till år 2029, alltså om tio år, har hälften av den officerskår som finns i dag uppnått pensionsålder - 50 procent på tio år. Det är rätt alarmerande. </p><p>Ett annat grundfaktum är att det är fler som slutar än som nyanställs i Försvarsmakten. Denna situation går givetvis inte att klara framöver. Speciellt utmanande är det att behålla personal och inte bara rekrytera ny. </p><p>Ett tredje grundfaktum är att när man har gjort beräkningar på detta ser man att för att uppnå jämvikt, framför allt framöver, i personalförsörjningen behöver man ett tillskott på 250 officerare per år och dessutom 385 specialofficerare per år från 2021. När man ser på dessa två tal, 250 plus 385, kan man säga att Försvarsmakten inte har utbildat så mycket nytt folk de senaste 18 åren. Det säger lite om vilket problem och vilken utmaning vi står inför. </p><p> STYLEREF Kantrubrik \\* MERGEFORMAT Vissa frågor om Försvarsmaktens personal</p><p>Herr talman! Vi i Centerpartiet vet att personalfrågorna är viktiga, men de ligger också på gränsen för vad politiken ska ge sig in i. Det är i praktiken Försvarsmakten själv som har huvudansvaret för dem. Vi vet att arbetsvillkor och så vidare görs upp mellan arbetsmarknadens parter även i detta sammanhang. Men givetvis har också politiken ett ansvar för att detta ska fungera framöver. </p><p>Vår grundbild i Centerpartiet är frågan: Hur överbryggar vi den svacka som vi just nu upplever på personalsidan för att vi ska komma till en bättre verklighet? Vi har några svar. Bland annat inser vi att grundutbildningen behöver öka med upp till 8 000 rekryter per år. Det är ett sätt att öka rekryteringsbasen framöver för nya officerare. </p><p>Vi tror också att vi ska jobba mer aktivt med att nyttja reservofficerskåren än vad vi har gjort tidigare. </p><p>Centralt är dessutom att jobba med frivilligorganisationerna. De är en viktig rekryteringsbas för att få in fler i detta yrke. Det är också väldigt viktigt för att få en folkförankring för försvaret, vilket vi verkligen behöver. </p><p>Det är också rätt självklart att Försvarsmakten behöver jobba mer med incitamentsstruktur, inte minst för att få folk att fortsätta inom denna yrkeskarriär. </p><p>Vi tror också att det går att jobba mer med att locka tillbaka före detta militärer till yrket. Det kan vi se till exempel på Gotland, där det har skett en återetablering. Det är faktiskt väldigt många som har klivit tillbaka till det militära, vilket är mycket förmånligt. </p><p>Givetvis behöver Försvarsmakten jobba med att vara en attraktiv arbetsgivare, precis som alla andra arbetsgivare. Då handlar det om ledarskap, lön, medbestämmande, meningsfulla arbetsuppgifter samt trivsel och kultur så att folk vill vara kvar i yrket. </p><p>Avslutningsvis: Centerpartiet anser att personalförsörjningen är en av de absolut avgörande aspekterna. Det är självklart att om man inte har någon personal har man inte heller något försvar. Vi inser att det förmodligen kommer att behövas speciella insatser från politiken på detta område. Kanske behöver man sy ihop ett paket i någon form framöver för att klara denna utmaning. Vi är beredda att ta denna diskussion framför allt i Försvarsberedningen och vid kommande beslut. </p><p>Herr talman! Med detta yrkar jag bifall till reservation 7. </p><p>(Applåder)</p>",
    "intressent_id": "0853831481615",
    "rel_dok_id": null,
    "replik": "N",
    "systemdatum": "2019-05-02 19:34:42"
  }
}