{
  "anforande": {
    "dok_hangar_id": "5128764",
    "dok_id": "H909100",
    "dok_titel": "Protokoll 2021/22:100 Torsdagen den 21 april",
    "dok_rm": "2021/22",
    "dok_nummer": "100",
    "dok_datum": "2022-04-21 00:00:00",
    "avsnittsrubrik": "Frågestund",
    "underrubrik": "Fördelningen av skattemedel mellan kommuner",
    "kammaraktivitet": "frågestund",
    "anforande_id": "d2bf82c6-d9fe-ec11-9174-901b0e9b71a0",
    "anforande_nummer": "26",
    "talare": "Hanna Wagenius (C)",
    "parti": "C",
    "anforandetext": "<p>Herr talman! Jag har en fråga till statsrådet Anna-Caren Sätherberg.</p><p>Fördelningen av inkomstskatterna mellan Sveriges kommuner baseras, vilket är väl känt, på var personen som genererar skatteintäkten är mantalsskriven per den 1 november året innan intjänandet sker. Kommunerna får sedan del av intäkten året efter att den har tjänats in.</p><p>När en medborgare flyttar till en kommun övertar dock denna kommun kostnadsansvaret för medborgaren från och med dag ett. Denna diskrepans drabbar framför allt landsbygdskommuner som har en stor turismsektor, exempelvis Härjedalen och Åre, och den bristande tillgängligheten på kommunala medel riskerar att göra att den regionala utvecklingen blir eftersatt.</p><p>Min fråga till statsrådet är helt enkelt: Vad avser regeringen att göra för att komma till rätta med denna orättvisa mellan våra kommuner?</p>",
    "intressent_id": "0378961686325",
    "rel_dok_id": "H9C120220421fs",
    "replik": "N",
    "systemdatum": "2022-07-08 18:20:17"
  }
}