{
  "anforande": {
    "dok_hangar_id": "5030836",
    "dok_id": "H60975",
    "dok_titel": "Protokoll 2018/19:75 Tisdagen den 9 april",
    "dok_rm": "2018/19",
    "dok_nummer": "75",
    "dok_datum": "2019-04-09 00:00:00",
    "avsnittsrubrik": "Migration och asylpolitik, Anhöriginvandring, Arbetskraftsinvandring och Medborgarskap",
    "underrubrik": null,
    "kammaraktivitet": "ärendedebatt",
    "anforande_id": "ccc563ea-456b-e911-911b-901b0eac4c78",
    "anforande_nummer": "26",
    "talare": "Arin Karapet (M)",
    "parti": "M",
    "anforandetext": "<p>Fru talman! Jag är väldigt hård i min ton, men jag kan skilja på sak och person. Carina Ohlsson är faktiskt en av de trevligare i utskottet. Men jag är här i rollen som opposition, så jag hoppas att hon kan ta att mina känslor kryper utanpå kroppen.</p><p>Jag kan förklara hur det var, fru talman. Moderaterna förlorade makten hösten 2014. Krisen började sommaren 2015. Socialdemokraterna var i regeringsställning. Det tog alltså ända till slutet av november innan man vågade fatta beslut om gränskontroll - nästan ett halvår. Detta kallar jag inte att ta ansvar.</p><p>När jag, fru talman, talade om att skaka av sig Miljöpartiet menade jag Miljöpartiet som regeringsparti, inte i riksdagen. De sitter i den folkvalda församlingen. De kan vara med i en parlamentarisk utredning i riksdagen. Men alla ministrar i regeringsställning ska skriva under alla beslut; besluten ska fattas gemensamt.</p><p>Vi kan, fru talman, ta som exempel att Socialdemokraterna säger att Europa ska ta ett ansvar. Ja, Europa ska ta ett ansvar. Men vad skickar vi för signal till Europa när vi pekar finger mot alla europeiska medlemsstater och säger: Ni ska vara med och ta ansvar. Samtidigt sitter man här hemma i Sverige och säger: Vi ska komma överens om en ny humanitär skyddsgrund så att flyktingpolitiken blir ännu generösare. Vem kommer att ta oss på allvar?</p><p>Handlar det återigen om jakten efter likes på Facebook och Instagram eller om någon artikel i DN eller Expressen, där man klappar sig på axeln och tycker: Gud, vad vi är duktiga - nu tar vi ansvar. Det gäller att komma ut i verkligheten och fatta riktiga beslut så att det blir ordning och reda. När tänker ni ta ansvar för migrationspolitiken på riktigt?</p><p> STYLEREF Kantrubrik \\* MERGEFORMAT Migration och asylpolitik, Anhörig-invandring, Arbets-kraftsinvandring och Medborgarskap</p><p>(Applåder)</p>",
    "intressent_id": "0522240580423",
    "rel_dok_id": "H601SfU16, H601SfU17, H601SfU18, H601SfU19",
    "replik": "Y",
    "systemdatum": "2019-04-30 14:46:56"
  }
}