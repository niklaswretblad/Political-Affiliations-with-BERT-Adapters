{
  "anforande": {
    "dok_hangar_id": "5138101",
    "dok_id": "H909128",
    "dok_titel": "Protokoll 2021/22:128 Fredagen den 10 juni",
    "dok_rm": "2021/22",
    "dok_nummer": "128",
    "dok_datum": "2022-06-10 00:00:00",
    "avsnittsrubrik": "Svar på interpellation 2021/22:507 om ändamålsenliga kläder och ändamålsenlig utrustning till kvinnor inom försvaret",
    "underrubrik": "",
    "kammaraktivitet": "interpellationsdebatt",
    "anforande_id": "6561f154-2f43-ed11-9177-901b0eac4c70",
    "anforande_nummer": "169",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag undrar om ministern inte har mött kvinnor som fortfarande under 2022 inte har ändamålsenlig materiel. I så fall uppmanar jag alla att omedelbums höra av sig till ministern och berätta. </p><p>Om det nu inte blir som man har tänkt sig - ministern står och berättar vad som är beställt och så vidare - behöver man inte bestämma om då? Annars spelar det ju ingen roll vad ministern bestämmer. Då är man liksom överflödig. </p><p>Kan ministern nu säkerställa att den nya uniformen testas av såväl kurviga som spensliga kvinnor, av långa och korta kvinnor, av kvinnor med smala lår och kvinnor med kraftiga lår samt av kvinnor med stor byst och kvinnor med liten byst? Jag tycker att det är bra att detta nu beställs, men för att säkerställa fullgod leverans krävs en skicklig beställning. Den ska baseras på verklighet och riktiga tester och göras i ett antal som innebär att materielen når ut på de olika förbanden - samt med leverans inom kort. Vi har dragits med detta i väldigt många år. </p><p>Jag tänker att försvarsministern kan stå här och i sitt svar rabbla upp hur mycket som helst som har beställts men att det faktiskt inte spelar någon roll så länge detta inte når ut till dem som befinner sig ute i verkligheten. De kommer ju att fortsätta få köttsår i ljumsken av trosorna. Om detta hade gällt kalsonger tänker jag att vi hade haft dem på plats för länge sedan - och det har vi ju. </p><p>Det är pinsamt att detta inte har blivit löst på 30 år, fru talman. Klarar man inte att lösa ut det här kommer man heller aldrig att få ett jämställt försvar. </p>",
    "intressent_id": "0866055333028",
    "rel_dok_id": "H910507",
    "replik": "N",
    "systemdatum": "2022-10-03 17:23:59"
  }
}