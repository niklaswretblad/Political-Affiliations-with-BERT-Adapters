{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "d46dfcf1-df3e-eb11-914a-901b0e9b71a8",
    "anforande_nummer": "35",
    "talare": "Johan Hultberg (M)",
    "parti": "M",
    "anforandetext": "<p>Fru talman! Tiden är knapp, så jag nöjer mig med att konstatera att vi har lite olika uppfattning om tydligheten från regeringens sida. Jag är lite bekymrad över den bristande självkritik jag hör från statsministern. </p><p>Nu vill jag dock fråga om vaccinationsfrågan, fru talman. När vi moderater tidigt i pandemin lyfte behovet av att från svensk sida snabbt agera för att säkerställa tillgången till vaccin och påbörja det mödosamma arbete som krävs för att få till en storskalig vaccinering möttes vi, i alla fall inledningsvis, av ett ganska stort ointresse från regeringens sida. Tack och lov hörsammade dock regeringen till slut Moderaternas förslag och påbörjade ett strukturerat arbete i två spår, ett nationellt och ett EU-gemensamt. Det senare, alltså det EU-gemensamma, har nu verkligen burit frukt; vi har fem olika förköpsavtal klara som kommissionen har undertecknat. </p><p>Vid diskussionen nu diskuterades bland annat frågan om vaccinationsmotstånd. Vad var Sveriges bidrag i den diskussionen? Vilka åtgärder vidtar regeringen för att adressera den problematiken?</p>",
    "intressent_id": "069309987221",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}