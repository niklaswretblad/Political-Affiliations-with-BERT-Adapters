{
  "anforande": {
    "dok_hangar_id": "5112998",
    "dok_id": "H90936",
    "dok_titel": "Protokoll 2021/22:36 Måndagen den 29 november",
    "dok_rm": "2021/22",
    "dok_nummer": "36",
    "dok_datum": "2021-11-29 00:00:00",
    "avsnittsrubrik": "Prövning av förslag till statsminister",
    "underrubrik": "",
    "kammaraktivitet": "",
    "anforande_id": "bddb34bf-3463-ec11-915f-901b0eac4c70",
    "anforande_nummer": "6",
    "talare": "Amineh Kakabaveh (-)",
    "parti": "-",
    "anforandetext": "<p> STYLEREF Kantrubrik \\* MERGEFORMAT Prövning av förslag till statsminister</p><p>Herr talman! Ärade ledamöter av Sveriges riksdag och alla åhörare! Det har blivit många röstförklaringar här i talarstolen den senaste tiden. Precis som talmannen har uttryckt vore det olyckligt om detta påverkar väljarnas förtroende för det politiska systemet.</p><p>Jag vill hänvisa till det jag har sagt i tidigare röstförklaringar i somras och i förra veckan. Jag har både förväntningar och förhoppningar på en kvinnlig statsminister som Magdalena Andersson. Detta är jag inte ensam om.</p><p>I onsdags beslutade riksdagen om en budget som innebär mer av högerpolitik. Men det är inte genom fler jobbskatteavdrag eller en ökad skatteklyfta gentemot dem som är sjuka eller funktionsnedsatta som vi löser de utmaningar som Sverige står inför. Det är inte genom att minska stödet för byggande av billiga hyresrätter som vi bekämpar segregation och trångboddhet.</p><p>Som oberoende socialistisk ledamot har jag röstat emot alla budgetförslag från Sverigedemokraterna och högern, liksom alla deras misstroendeförklaringar för att avsätta regeringen. På detta sätt har jag varit konsekvent, till skillnad från dem som hävdade att SD inte skulle få inflytande men gjorde tvärtom den historiska dag i förra veckan när riksdagen valde en kvinnlig statsminister för en historiskt kort tid.</p><p>I dag kommer jag att rösta grönt för talmannens nominerade kandidat Magdalena Andersson, och jag har tidigare lyft fram hennes erfarenhet och kompetens för uppdraget.</p><p>Herr talman! 100 år av kvinnokamp förtjänar ett avtryck här i demokratins högborg. Förra veckan berättade jag om att många väljare hade hört av sig till mig och velat försäkra sig om att jag skulle rösta fram Sveriges första kvinnliga statsminister. Men det är ingenting emot hur många som har kontaktat mig under de senaste dagarna. Både män och kvinnor, unga flickor och pojkar, tusentals väljare men också folk med olika partitillhörigheter har betonat den viktiga symboliska betydelsen av att en kvinna väljs till statsminister. Många har varit både besvikna och förvånade över att vi nu måste hålla en ny omröstning.</p><p>100 år efter att kvinnor fick rösträtt skrivs historia i dag. Och kvinnor är med om att skriva historia. Kvinnor tar plats och banar väg för andra kvinnor. Att Magdalena Andersson kan tillträda som statsminister kommer förhoppningsvis att göra det lite lättare för nästa kvinna som i framtiden blir vald till samma uppdrag.</p><p>En minoritet av mejlen jag har fått har dock varit tråkigare. Det är en del män som har sagt två saker till mig: att jag borde lämna min riksdagsplats och att jag borde lämna det här landet. De berättar också att det finns ett parti som de är medlemmar i.</p><p>Jag vill tala om att Sverige ändå har större problem än att jag bor och kämpar här. Jag tycker att det är sorgligt att några ändå kan känna så. Jag kommer att sitta kvar i riksdagen mandatperioden ut och arbeta för ett ännu bättre Sverige där alla människor ska känna sig hemma, sedda och hörda. För det finns stora problem. Det handlar bland annat om segregation, arbetslöshet, otrygghet och ekonomiska klyftor. Jag kommer att fortsätta att arbeta mot vinster i välfärden och mot religiösa skolor som bara ökar såväl segregation som skolsegregation. Detta har jag och Socialdemokraterna motionerat om gemensamt.</p><p> STYLEREF Kantrubrik \\* MERGEFORMAT Prövning av förslag till statsminister</p><p>Jag ser fram emot att regeringen, ledd av Magdalena Andersson, kommer att lägga fram de förslag som jag och regeringen kom överens om i somras. Det handlar bland annat om att införa ett särskilt hedersbrott och om möjligheten att använda lagen om utreseförbud för att kunna skydda barn från att föras ut ur landet på så kallade uppfostringsresor. I de här frågorna kommer jag också att samverka med andra ledamöter och partier.</p><p>Jag har Sverige att tacka för så mycket, och jag vill fortsätta att arbeta för att göra landet bättre. Vår solidaritet, jämställdhet och feministiska landvinningar ska sträcka sig inte bara till våra socioekonomiskt utsatta förorters flickor, kvinnor och ungdomar utan också internationellt. Jag vet att majoriteten av väljarna vill ha ett samhälle där kvinnor vågar ta plats och ett samhälle utan rasism.</p><p>Vänd dem inte ryggen, sa kvinnorättskämpen och socialdemokraten Fadime Sahindal när hon för nästan exakt 20 år sedan talade här i riksdagen. Det handlar om alla de flickor och kvinnor som lever under hedersnormer och hedersförtryck och som varje dag får sina liv begränsade av patriarkala normer och hederskultur.</p><p>Fadime höll sitt tal den 20 november 2001. Kvinnor tar plats och förändrar historien. Jag var där och lyssnade. I morgon är det den 30 november 2021. Jag hoppas att då kunna lyssna och se på när Sveriges första kvinnliga statsminister läser upp sin regeringsförklaring. Jag förväntar mig att höra en socialdemokratisk statsminister som visar att regeringen inte kommer att vända alla dessa hedersutsatta flickor och kvinnor ryggen.</p><p>Det kommer att bli en historisk dag, för historia skrivs när kvinnor vågar ta plats. Då, Magdalena, är det säkert jag som kommer att fälla en tår. Som politiker måste man ju låta sig bli berörd. Politik utan tårar blir bara kall och hård.</p><p>(Applåder)</p>",
    "intressent_id": "0545353563812",
    "rel_dok_id": "",
    "replik": "N",
    "systemdatum": "2021-12-22 15:38:15"
  }
}