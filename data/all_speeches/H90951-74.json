{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b965139e-2ab4-ec11-9167-901b0eac4c78",
    "anforande_nummer": "74",
    "talare": "Per Bolund (MP)",
    "parti": "MP",
    "anforandetext": "<p>Fru talman! Jag är stolt över det avtryck som Miljöpartiet har gett i att få en kraftigt ökad elproduktion i Sverige - framför allt från förnybar energi, som vind - och över att detta har lett till att vi fått stora industriinvesteringar tack vare våra industriinvesteringsprogram och våra höga klimatambitioner. Allt detta riskerar Sverigedemokraterna och den moderatledda regering som skulle kunna tillträda efter valet att slå sönder.</p><p> STYLEREF Kantrubrik \\* MERGEFORMAT Partiledardebatt</p><p>Industrin - inte bara forskarna - säger att man vill ha den gröna och hållbara elen för att producera sina produkter.</p><p>Sverigedemokraterna brukar ju säga att man älskar det som är svenskt. Det verkar dock finnas ett undantag, nämligen bränslen. Sverigedemokraterna verkar vara väldigt förtjusta i den ryska olja som driver den svenska bilflottan i dag. Man vill inte ersätta den med eldrift. Man motverkar de stöd som ges till elbilar i Sverige. Man vill inte byta ut den mot biobränslen, för man är emot det bränslebyte som i dag ersätter rysk olja med svenskproducerade biodrivmedel.</p><p>Varför är det så viktigt att vi kör på importerade fossila bränslen i stället för på svenskproducerade förnybara bränslen och svensk el?</p><p>(Applåder)</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}