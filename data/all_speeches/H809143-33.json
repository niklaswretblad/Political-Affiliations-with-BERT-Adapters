{
  "anforande": {
    "dok_hangar_id": "5101601",
    "dok_id": "H809143",
    "dok_titel": "Protokoll 2020/21:143 Torsdagen den 17 juni",
    "dok_rm": "2020/21",
    "dok_nummer": "143",
    "dok_datum": "2021-06-17 00:00:00",
    "avsnittsrubrik": "Statsministerns frågestund",
    "underrubrik": "Parallella rättsprocesser",
    "kammaraktivitet": "statsministerns frågestund",
    "anforande_id": "a8676d73-ba22-ec11-915b-901b0eac4c78",
    "anforande_nummer": "33",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Jag får ändå be om viss respekt för att jag inte har detaljkunskaper om precis det som Ebba Busch tar upp. Men det ska inte råda något som helst tvivel om var vi står vad gäller hedersvåld.</p><p>Vi var den regering som tog fram en tioårig strategi vad gäller mäns våld mot kvinnor, som inkluderade hedersbrotten, därför att vi måste komma åt detta. Det bygger på det förebyggande arbetet, för det är det vi i grunden måste lyckas med så att våldet aldrig händer.</p><p>Det andra det bygger på är att vi upptäcker våldet mycket bättre. Det kräver arbete i stora delar. Myndigheter, hälsovården, skolan och vad det månde vara - alla ska kunna se klarare.</p><p>Det tredje är att vi faktiskt kan sätta dit dem som begår de här lagbrotten.</p><p>Det fjärde är att vi behöver öka kunskapen. Vi ska bygga på oss mycket mer kunskap.</p><p>Nu har regeringen presenterat ett nytt program med 40 punkter för att hantera just mäns våld mot kvinnor. Det kommer att skärpa upp det här arbetet. Jag tror att det är bra om vi även här försöker komma överens om vad det är vi behöver göra, på riktigt. Men vi kommer aldrig att ge upp detta. Mäns våld mot kvinnor måste stoppas, liksom hedersvåldet.</p>",
    "intressent_id": "0218878014918",
    "rel_dok_id": "H8C120210617sf",
    "replik": "N",
    "systemdatum": "2021-10-01 15:21:46"
  }
}