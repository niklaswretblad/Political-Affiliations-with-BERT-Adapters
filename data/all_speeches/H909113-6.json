{
  "anforande": {
    "dok_hangar_id": "5132237",
    "dok_id": "H909113",
    "dok_titel": "Protokoll 2021/22:113 Fredagen den 13 maj",
    "dok_rm": "2021/22",
    "dok_nummer": "113",
    "dok_datum": "2022-05-13 00:00:00",
    "avsnittsrubrik": "Svar på interpellation 2021/22:439 om hemställan om undantag från biotopskydd i Kalmar län",
    "underrubrik": "",
    "kammaraktivitet": "interpellationsdebatt",
    "anforande_id": "1f1935ea-c02a-ed11-9178-901b0e9b71a8",
    "anforande_nummer": "6",
    "talare": "Anders Åkesson (C)",
    "parti": "C",
    "anforandetext": "<p></p><p>Fru talman! Jag vill inleda med att säga: Tack för svaret! Tack för en konstruktiv dialog, som jag tror är utvecklande för frågan! Den är seg. Den tar tid. Detta var en av de första grejer som jag satte tänderna i 2006, när jag var ny i riksdagen. Det var det som ledde fram till en lagändring 2014. Tålamod är en bra egenskap när man jobbar med sådant här. Men nu kan man säga att omvärlden försätter oss i en situation där det är nödvändigt med brådska - inget slarv men brådska. Det tycker jag också att vi har fått fram i denna dialog.</p><p>Fru talman! Det har under mycket lång tid, under ledning av Länsstyrelsen i Kalmar län, pågått ett konstruktivt samarbete mellan näringarna, länsstyrelsen och Naturvårdsverket i syfte att tolka lagstiftningen och de rekommendationer som Naturvårdsverket har gett. Den dialogen pågår. Men signalen, fru talman och statsrådet, från Naturvårdsverket har varit: För att vi ska kunna gå vidare behöver vi en politisk styrning. Vi håller oss inom den styrning och den tolkning vi har nu.</p><p>Därför är svaret på hemställan extremt viktigt - och i någon mån kanske också den här diskussionen.</p><p>Bara för att undanröja eventuella missförstånd hos dem som lyssnar på denna diskussion ska jag säga att det inte handlar om att ta bort alla stenmurar eller alla dungar.</p><p>Det finns ett aktuellt fall som belyser vad detta handlar om. Statsrådets kollega, landsbygdsminister Anna-Caren Sätherberg, var på Öland så sent som för en vecka sedan. Hon träffade där ett livsmedelsföretag, jordbruksföretag, som på sina marker hade 66 kilometer stengärdsgårdar. Det gäller alltså ett enda företag. Det är nästan lika mycket som den totala ansökan för länet handlade om. De skulle behöva göra öppningar i 1,7 av dessa.</p><p>Tack så mycket för en förstående dialog!</p>",
    "intressent_id": "0677738818613",
    "rel_dok_id": "H910439",
    "replik": "N",
    "systemdatum": "2022-09-02 15:13:09"
  }
}