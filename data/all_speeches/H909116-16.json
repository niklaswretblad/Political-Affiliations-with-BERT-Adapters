{
  "anforande": {
    "dok_hangar_id": "5133313",
    "dok_id": "H909116",
    "dok_titel": "Protokoll 2021/22:116 Onsdagen den 18 maj",
    "dok_rm": "2021/22",
    "dok_nummer": "116",
    "dok_datum": "2022-05-18 00:00:00",
    "avsnittsrubrik": "Förbättrade rättsliga förutsättningar för att kunna ta emot militärt stöd från andra stater",
    "underrubrik": "",
    "kammaraktivitet": "ärendedebatt",
    "anforande_id": "5187f68a-bb39-ed11-9178-901b0e9b71a8",
    "anforande_nummer": "16",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Många av oss hörde president Niinistö i går säga: Om man hör en cool Putin behöver man fundera på varför han är cool.</p><p>Jag tror att det är en viktig signal till oss alla. När Putin använder ord som deeskalering vet vi samtidigt att det i den ryska kärnvapendoktrinen så som den avslöjades 2020 i det policydokument som då offentliggjordes tydligt framgår att taktiska kärnvapen ses som en del av en väg till just deeskalering. Man måste alltså se, och läsa av, den ryska kärnvapenbilden om man tror att det är en väg framåt när Putin talar deeskalering. </p><p>Jag hörde tidigare att Håkan Svenneling var tydlig med att Sverige inte kommer att klara ett fullskaligt militärt angrepp själva, herr talman. Nå, vi har ju sett att Ukraina har sökt andras stöd men att följande är tydligt: Nato försvarar varje tum - men inte utanför sina gränser. Om det fullskaliga angrepp som Håkan Svenneling säger att Sverige inte skulle klara inträffar och vi är omgivna av Natoländer, hoppas då Håkan Svenneling att Österrike, Malta, Irland och Cypern ska komma till vårt försvar mot Ryssland och ryska kärnvapenhot? Eller hoppas han på att en underskrift av ett kärnvapenförbud ska leda Putin in på fredens väg?</p>",
    "intressent_id": "0155487380917",
    "rel_dok_id": "H901UU19",
    "replik": "Y",
    "systemdatum": "2022-09-21 16:42:33"
  }
}