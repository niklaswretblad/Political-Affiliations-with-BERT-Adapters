{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:458 om åtgärder mot den organiserade brottsligheten i Sveriges storstäder",
    "underrubrik": "",
    "kammaraktivitet": "interpellationsdebatt",
    "anforande_id": "c548e5fe-ab04-eb11-9146-901b0e9b71a8",
    "anforande_nummer": "110",
    "talare": "Jan Ericson (M)",
    "parti": "M",
    "anforandetext": "<p>Herr talman! Först måste jag vända mig mot Socialdemokraternas mantra att Alliansen skulle ha stoppat intagningen till polisutbildningen. Det var alltså en termin under dessa åtta år som det inte skedde någon intagning till polisutbildningen, och det var på begäran av Rikspolisstyrelsen. Anledningen var att man redan hade nått de mål som fanns. Totalt under Alliansens regeringsår utbildades det betydligt fler poliser än tidigare, och vi ökade antalet poliser från 17 000 till 20 000. Jag tycker alltså att Mikael Damberg ska sluta upprepa den myten i debatten.</p><p>När det gäller 34-punktsprogrammet är det ett dussintal förslag i det som kommer från Moderaterna och andra oppositionspartier. Inte sällan har det varit tillkännagivanden från riksdagen som ligger bakom detta. Jag tycker alltså att det blir lite fel när Mikael Damberg tar åt sig äran för 34punktsprogrammet. </p><p>Problemet med programmet är inte förslagen i sig utan att det är så mycket som stoppas in i utredningar i stället för att leda till skarpa förslag. Utredningar leder inte till att kriminella gäng skräms speciellt mycket, och det gör inte vackra ord om att krossa gängen heller. Det finns inga kriminella gäng som bekymrar sig över det över huvud taget. </p><p>Jag och Moderaterna saknar till exempel diskussionen om en lagstiftning mot medlemskap och samröre med kriminella gäng. Vi saknar kraftfulla åtgärder mot missbruket av samordningsnummer - det finns lite halvhjärtade förslag, men de räcker inte så långt. Jag saknar en seriös diskussion om möjligheten att använda anonyma vittnesmål som kompletterande bevisning, och jag saknar sänkt straffbarhetsålder. Det finns väldigt mycket som man saknar i det här 34-punktsprogrammet.</p><p>Jag undrar hur Mikael Damberg ställer sig till just de saker jag nu räknade upp. Är det någonting han kan tänka sig att tillföra till programmet? Framför allt undrar jag: Kan vi vänta oss att det händer någonting under den här mandatperioden, eller ska allting skjutas på framtiden? Hur ska vi då skrämma gängen att sluta med sin verksamhet?</p>",
    "intressent_id": "0940980416614",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:10"
  }
}