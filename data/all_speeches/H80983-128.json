{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1894bf96-a1ad-eb11-914f-901b0eac4c78",
    "anforande_nummer": "128",
    "talare": "Håkan Svenneling (V)",
    "parti": "V",
    "anforandetext": "<p>Herr ålderspresident! Jag tackar Camilla Hansén för svaren. Jag förstår att hon står inför en tuff uppgift i dag att sätta sig in i många områden och utrikespolitiken, där det ibland är hårda tongångar och tuffa jabbar.</p><p>Jag hoppas på ett tufft miljöparti som vågar stå upp för sina värderingar och sin bakgrund i klimat- och miljörörelsen och i fredsrörelsen. Det är viktigt att ni trycker på för Sverige som observatör till kärnvapenkonventionen. Det var välkommen information i dag från utrikesministern att man har skickat brev till FN och meddelat att Sverige ska delta som observatör. Det är bara genom att MP ligger på hela tiden som Sverige kommer att ligga i framkant.</p><p>Det är också i grunden bra att Miljöpartiet vill ha vaccin och att hela världen ska skyddas. Vi har sett att det lätt blir nationell protektionism i frågorna. Där är Miljöpartiets röst viktig så att biståndsarbetare och sjukvårdspersonal runt om i världen vaccineras i ett första skede.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}