{
  "anforande": {
    "dok_hangar_id": "5056326",
    "dok_id": "H70977",
    "dok_titel": "Protokoll 2019/20:77 Onsdagen den 19 februari",
    "dok_rm": "2019/20",
    "dok_nummer": "77",
    "dok_datum": "2020-02-19 00:00:00",
    "avsnittsrubrik": "Underskott i förhållande till elnätsföretagens intäktsramar för tillsynsperioden 2012-2015",
    "underrubrik": "",
    "kammaraktivitet": "ärendedebatt",
    "anforande_id": "93fd79d0-a379-ea11-9134-0090facf175a",
    "anforande_nummer": "41",
    "talare": "Monica Haider (S)",
    "parti": "S",
    "anforandetext": "<p>Fru talman! I dag debatterar vi näringsutskottets betänkande 9 <em>Underskott i förhållande till elnätföretagens intäktsramar för </em><em>tillsynsperioden 2012</em><em>-</em><em>2015</em>. Jag yrkar bifall till förslaget i betänkandet i sin helhet och avslag på reservationen.</p><p>Lagändringen innebär att elnätsföretagen inte ska kunna tillgodoräkna sig flera tillsynsperioders underskott när de nya bestämmelserna i ellagen om underskott i förhållande till intäktsramen tillämpas för första gången efter utgången av tillsynsperioden 2016-2019.</p><p>Det är Energimarknadsinspektionen som ska göra förhandsprövningen av elnätsföretagens intäkter från nätverksamheten. Förhandsprövningen innebär att de samlade intäkterna som ett nätföretag få ta ut från nätverksamheten ska rymmas inom intäktsramen. Det regeringen föreslår är att nätföretagen inte ska kunna tillgodoräkna sig flera tillsynsperioders underskott i förhållande till deras intäktsram.</p><p>Regeringen har tagit initiativ för ökade investeringar i elnäten och ökad regional effekt. Elnätsföretagen har också förklarat att de som kollektiv kommer att sänka elnätsavgifterna och öka investeringarna i näten. Detta är viktigt för att kunna möta den omställning som vi ser komma och den som till viss del är här.</p><p>Fru talman! Samtidigt pågår det ett arbete i Regeringskansliet som syftar till att göra det möjligt att utnyttja det underskott som kan hänföras till den första tillsynsperioden 2012-2015. Det kan man få göra om pengarna används till de investeringar i elnäten som krävs för att möta ett växande behov av kapacitet. I dag finns det inte tillräckligt underlag för att i detalj kunna redovisa hur en sådan författningsreglering bör utformas, men regeringen återkommer till riksdagen med ett sådant förslag.</p><p> STYLEREF Kantrubrik \\* MERGEFORMAT Underskott i förhållande till elnätsföretagens intäktsramar för tillsynsperioden 2012-2015</p><p>Regeringen avser att återkomma med en proposition i september 2020. Reservanterna menar att det är viktigt att återkomma med ett förslag senast i september 2020, precis som regeringen avser att göra.</p>",
    "intressent_id": "0760500234712",
    "rel_dok_id": "H701NU9",
    "replik": "N",
    "systemdatum": "2020-04-08 16:19:01"
  }
}