{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Luftfartsfrågor",
    "underrubrik": "",
    "kammaraktivitet": "ärendedebatt",
    "anforande_id": "1f248147-10bd-ea11-9135-901b0eac4c70",
    "anforande_nummer": "20",
    "talare": "Lorentz Tovatt (MP)",
    "parti": "MP",
    "anforandetext": "<p>Herr ålderspresident! Tack, Helena Gellerman, för frågorna!</p><p>Först vill jag rätta Helena Gellerman lite. Att 94 procent kommer från vägtransporter stämmer inte, om man tar med det internationella flygandet och dessutom lägger till höghöjdseffekter. Då är flygandets andel betydligt större. Man ska ha med sig att flygandet är en väldigt stor del av gemene svensks utsläpp.</p><p>Helena Gellerman talar om att det inte går att ta tåget till USA eller Afrika. Då blir följdfrågan: Kan man ta elflyget till USA? Nej. Kan man ta biobränsleflyget till Afrika utan höghöjdseffekter? Nej. Det är där vi står. Jag uppskattar verkligen att Helena Gellerman lyssnade noga på mitt anförande, men jag gick igenom de tekniska förutsättningarna tydligt. Jag var tydlig med att den teknik som finns att tillgå i dag inte funkar utifrån ett klimatperspektiv. Den tar oss inte hela vägen till att vara i enlighet med Parisavtalet. Och senast jag kollade ställde sig Liberalerna bakom det avtalet.</p><p>Detta gör att vi kommer tillbaka till det som jag pratade om: responsförnekelse. Helena Gellerman menar naturligtvis väl, vill klimatet väl och vill åstadkomma en minskning av klimatfarliga utsläpp, men likväl kokar det ned till att man förnekar den respons som vi som samhälle måste ställa upp med för att tackla utsläppen.</p><p>Nu hann vi inte tala så mycket om infångning. Jag tror att CCS-teknik på olika sätt kommer att vara viktig framöver. Jag tror dock inte att det är det viktigaste för flyget, utan där är det bättre att minska flygandet.</p>",
    "intressent_id": "0495661214429",
    "rel_dok_id": "H701TU12",
    "replik": "Y",
    "systemdatum": "2020-07-03 11:34:05"
  }
}