{
  "anforande": {
    "dok_hangar_id": "5073049",
    "dok_id": "H80927",
    "dok_titel": "Protokoll 2020/21:27 Fredagen den 23 oktober",
    "dok_rm": "2020/21",
    "dok_nummer": "27",
    "dok_datum": "2020-10-23 00:00:00",
    "avsnittsrubrik": "Svar på interpellationerna 2020/21:50 och 51 om regelförenkling för näringslivet",
    "underrubrik": "",
    "kammaraktivitet": "interpellationsdebatt",
    "anforande_id": "879ae05a-d025-eb11-9143-901b0eac4c70",
    "anforande_nummer": "8",
    "talare": "Näringsministern Ibrahim Baylan (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tobias Andersson har frågat mig vilka initiativ jag har tagit för att få de nya målen för förenklingspolitiken på plats, om jag ämnar ta initiativ för förändrade mål jämfört med dagens samt vilka regelförenklingspolitiska åtgärder jag och regeringen ämnar vidta. </p><p>Jag väljer att besvara dessa interpellationer i ett sammanhang, eftersom de hänger ihop. </p><p>Förenklingspolitiken utgör en viktig del av näringspolitiken. Den bidrar till att stärka den svenska konkurrenskraften och skapa förutsättningar för fler jobb i fler och växande företag. Det är därför också viktigt att regeringens ställningstaganden rörande förenklingspolitikens mål och åtgärder är väl avvägda och utformade på bästa sätt. </p><p>Regeringens ställningstaganden ska alltid beredas innan de beslutas. Detta gäller också regeringens förnyade mål för förenklingspolitiken. Utgångspunkterna för beredningsarbetet framgår av budgetpropositionen för 2021. Regeringen avser att återkomma i närtid med beslut om nya mål för förenklingspolitiken som främjar svensk konkurrenskraft samt omställnings- och innovationsförmåga. Beredningen har påbörjats och pågår inom Regeringskansliet. </p><p>I beredningen av de nya målen övervägs vilka alternativa formuleringar av målen för förenklingspolitiken som är bäst. Beredningsprocessen kommer att avgöra hur de nya målsättningarna ska vara formulerade, varför det i dagsläget inte går att besvara Tobias Anderssons fråga om de nya målsättningarna kommer att vara förändrade jämfört med dagens. </p><p>Som näringsminister har jag vidtagit ett flertal åtgärder för att minska de kostnader och begränsningar som kan följa av regelgivning. Under hösten 2019 genomförde jag förenklingsresan, som Tobias Andersson nämner. Regeringen gav därefter Tillväxtverket i uppdrag att analysera, sammanställa och konkretisera de synpunkter som inkommit. Tillväxtverket inkom i juni med sin avrapportering av detta uppdrag. Regeringskansliet bearbetar nu de förslag som Tillväxtverket lämnat. </p><p>Regeringen har också gett Tillväxtverket i uppdrag att under fem år analysera den samlade regelgivningen inom livsmedelsområdet för att identifiera möjliga förenklingar samt att arbeta med regelförenklingar genom digitalisering, bland annat genom utveckling av Verksamt.se, inklusive Serverat. Regeringen har även tillsatt en utredning som ska lämna förslag om enklare regelverk för mikroföretagande och moderniseringar i bokföringslagen, till exempel att förenkla för företag att använda molntjänster för bokföringen och att digitalisera hanteringen av kvitton och fakturor. Detta utgör konkreta förenklingar som kan göra det både billigare och enklare för företagen att bedriva sin verksamhet och bör vara möjliga att genomföra utan att myndigheternas tillsyn försvåras. </p><p>Moderna och effektiva tillståndsprocesser är också en viktig fråga för regeringen. Regeringen har därför nyligen tillsatt en utredning med uppdrag att se över det nuvarande systemet för prövning enligt miljöbalken. Utredningen ska lämna förslag på åtgärder för att uppnå en modernare och mer effektiv prövning med särskilt fokus på att underlätta för investeringar som bidrar till en grön omställning. </p><p> STYLEREF Kantrubrik \\* MERGEFORMAT Svar på interpellationer</p><p>Jag bedömer att dessa olika initiativ sammantaget kommer att bidra till att minska krånglet och innebära konkreta förenklingar för många olika företag. </p>",
    "intressent_id": "0973474532717",
    "rel_dok_id": "H8C120201023ip",
    "replik": "N",
    "systemdatum": "2020-11-13 17:51:14"
  }
}