{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:457 om säkerhetsbrister vid ungdomshem",
    "underrubrik": "",
    "kammaraktivitet": "interpellationsdebatt",
    "anforande_id": "7148e5fe-ab04-eb11-9146-901b0e9b71a8",
    "anforande_nummer": "28",
    "talare": "Mikael Damsgaard (M)",
    "parti": "M",
    "anforandetext": "<p>Fru talman! Jag sitter i justitieutskottet och följer med stort intresse påföljder på olika sätt. Jag har besökt flera anstalter och Sis-ungdomshem och har sett mycket intressant där. </p><p>Som vi har varit inne på lever vi i en ny verklighet där minderåriga personer allt oftare begår mycket allvarliga brott, och brotten sker ofta inom kriminella nätverk. Det är uppenbart att rättssamhället i vid bemärkelse inte förmår att bemöta detta fullt ut på ett adekvat sätt. </p><p>Vi moderater ser att påföljdssystemet för unga som begår brott behöver utvecklas på en rad punkter. Mycket ligger snarare kanske på justitiesidan. Det handlar om att kunna döma ut längre straff i form av sluten ungdomsvård. För grovt kriminella ungdomar är kanske den typ av Sis-ungdomshem som vi har i dag inte rätta platsen. Man bör i stället överväga speciella ungdomsfängelser med en betydligt förhöjd säkerhet för att klara just denna grupp. </p><p>Jag vill avslutningsvis tacka för debatten och fråga socialministern om hon bedömer att just dessa ungdomshem är lämpliga i framtiden för att hantera denna målgrupp - grovt kriminella unga.</p>",
    "intressent_id": "066036027425",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:04"
  }
}