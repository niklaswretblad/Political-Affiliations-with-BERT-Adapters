{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Återköpsprogram av aktier i Telia Company AB",
    "underrubrik": null,
    "kammaraktivitet": "ärendedebatt",
    "anforande_id": "1b8c39ea-ac66-e911-911b-901b0eac4c78",
    "anforande_nummer": "21",
    "talare": "Arman Teimouri (L)",
    "parti": "L",
    "anforandetext": "<p></p><p>Herr talman! Tack, Birger Lahti, för frågorna! Vi har helt skilda åsikter om vad staten ska äga och inte äga. Jag tror att vi båda två kan vara helt överens om att Telia inte har något särskilt samhällsuppdrag. De verkar på en kommersiellt utsatt marknad. Staten är dessutom minoritetsägare i Telia. Vi har ingen makt över vad de gör och inte gör. Vi har inte heller någon makt över vad som händer på börsen.</p><p>Med detta sagt kommer jag tillbaka till det jag har sagt om att pengar i dag är bättre än pengar i morgon. Vi ska inte gambla med skattebetalarnas pengar; det är surt förvärvade pengar som har kommit in till staten.</p><p>Vad vi sedan ska göra av pengarna från försäljningen återstår att se. Jag tror att även ledamoten Lahti instämmer i att det finns stora delar, exempelvis i vården, som skulle behöva ett tillskott. Vi har LSS-frågan, som vi har lyft och driver. Det finns mycket man kan göra med dessa pengar. Däremot ska de inte vara i ett bolag som vi inte kan styra över och som dessutom inte har något beslutat samhällsuppdrag.</p><p>Det är det vi tycker är fel, och det är därför vi tycker att vi borde avyttra Telia.</p>",
    "intressent_id": "0322827326923",
    "rel_dok_id": "H601NU9",
    "replik": "Y",
    "systemdatum": "2019-04-24 18:21:27"
  }
}