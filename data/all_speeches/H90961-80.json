{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "51c790c4-7aba-ec11-9167-901b0eac4c78",
    "anforande_nummer": "80",
    "talare": "Juno Blom (L)",
    "parti": "L",
    "anforandetext": "<p>Fru talman! Låt mig få återkomma till det jag tog upp tidigare. En myndighet kan ha i uppdrag att motverka segregation. Men vi vet att för flickor och kvinnor som tvingas leva isolerade och kontrollerade är det familjen som ställer krav på segregation. Det är inte staten eller vårt land som omöjliggör för dem, utan det är familjens kontrollsystem som gör det.</p><p>En myndighet som har som uppdrag att jobba mot segregation borde därför från dag ett aktivt ha sett alla dessa flickor och pojkar. Ett sådant uppdrag ska omöjligen behöva skrivas ned. Eller kanske visar detta just att så länge vi inte tydligt skriver att arbetet mot hedersvåld ska inkluderas i en myndighets uppdrag försvinner det när man målar med bredare drag och fokus hamnar på majoritetssamhällets problem, och när det gäller våld hamnar det framför allt på mäns våld mot kvinnor.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}