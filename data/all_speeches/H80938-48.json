{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "En ekologiskt hållbar återhämtningspolitik",
    "kammaraktivitet": "frågestund",
    "anforande_id": "b06a3d5e-083b-eb11-914a-901b0e9b71a8",
    "anforande_nummer": "48",
    "talare": "Jens Holm (V)",
    "parti": "V",
    "anforandetext": "<p>Fru talman! Det klimatpolitiska rådet har i flera omgångar uppmanat regeringen att inte betala ut kravlösa ekonomiska stöd till utsläppande verksamhet. Jag vet inte hur väl Finansdepartementet har lyssnat på det klimatpolitiska rådet. En ny granskning från Stockholm Environment Institute visar nämligen att två tredjedelar av de ekonomiska bidrag som har betalats ut från regeringen i form av coronastöd har gått till fossila verksamheter - inte minst till flyget, som i flera omgångar har fått miljardstöd från regeringen.</p><p>Fru talman! Det kan vara rimligt att ge stöd till verksamheter som i dag går på knäna, men stödet måste utformas så att det bidrar till minskade utsläpp och minskade orättvisor i samhället.</p><p>Med anledning av det vill jag fråga finansministern: Vad gör ministern för att återhämtningspolitiken ska bli socialt och ekologiskt hållbar?</p>",
    "intressent_id": "0216534495014",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:11"
  }
}