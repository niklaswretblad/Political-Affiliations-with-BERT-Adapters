{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "0ba672a1-9da7-ed11-917f-901b0eac4c70",
    "anforande_nummer": "70",
    "talare": "Statsministern Ulf Kristersson (M)",
    "parti": "M",
    "anforandetext": "<p>Fru talman och kära Annie! Du och jag har samarbetat på många sätt i opposition och i regeringsställning. Vi har landat i olika slutsatser ibland, ibland i smått och ibland i rätt stort. Jag har verkligen uppskattat dig som person och som politiker.</p><p>Du har slagits för fri marknadsekonomi både i sällskap till höger och i sällskap till vänster. Det är konsekvent. Du har värnat fria företagare och fri företagsamhet.</p><p>Som kollega har du visat omtanke, värme och medkänsla gentemot alla dina partiledarkollegor. Det uppskattar jag verkligen. Jag hoppas att du känt motsvarande stöd när du har varit grovt utsatt på sätt som få av oss andra har blivit utsatta på.</p><p>En av dina egenskaper som jag uppskattar extra mycket är din framstegsvänliga optimistiska syn på tillvaron - att ekonomisk utveckling alltid är möjlig och att teknikutveckling alltid leder till någonting bättre.</p><p>Du sa i valrörelsen i många debatter att vi behöver mer av all fossilfri energi, och så ska det nu bli. Det blir mer vind, mer sol och mer kärnkraft. Så jag tror trots allt att vi går mot mycket ljusare tider.</p><p>Som en liten symbol för framstegstron och optimismen som du och jag delar vill jag bidra med lite inspiration också till nästa generation. När du nu får några kvällar lediga kommer du och döttrarna att få Alga Science. Inget är som att spela spel med sina barn. Det är experiment med elektricitet, elektromagnetism, batterier, motorer och solceller. Den du!</p><p>Lycka till, Annie, i nästa fas av livet!</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}