{
  "anforande": {
    "dok_hangar_id": "5112560",
    "dok_id": "H90930",
    "dok_titel": "Protokoll 2021/22:30 Torsdagen den 18 november",
    "dok_rm": "2021/22",
    "dok_nummer": "30",
    "dok_datum": "2021-11-18 00:00:00",
    "avsnittsrubrik": "Stärkt skydd för hyresgäster",
    "underrubrik": "",
    "kammaraktivitet": "ärendedebatt",
    "anforande_id": "08eac8b6-3d5f-ec11-915f-901b0eac4c70",
    "anforande_nummer": "4",
    "talare": "Ola Möller (S)",
    "parti": "S",
    "anforandetext": "<p>Fru talman! Carl-Oskar Bohlin står här och pratar om att hyresgästerna visst är någonting som Moderaterna prioriterar och att det ska gå att renovera. Men då blir frågan: Varför vill Moderaterna alltid avskaffa alla stöd till hyresgästerna?</p><p>Renoveringsstödet är någonting som man vill avskaffa - det går direkt till människor som bor i hyresrätter för att hyreshöjningarna inte ska bli för kraftiga när man behöver renovera. Det vill Moderaterna avskaffa.</p><p>Sedan gäller det rotavdraget. Jag tror inte att Moderaterna har några förslag över huvud taget om att införa något sådant för hyresfastigheter. Vi socialdemokrater har ett beslut om att vi vill likställa förutsättningarna för upplåtelseformerna. Det har inte Moderaterna, det vill säga det ägda boendet prioriteras skattemässigt av Moderaterna.</p><p>Vi hade kongress härförleden. Vi vill ta bort lagen om offentlig upphandling när det gäller allmännyttiga bolag för att de ska kunna göra renoveringarna bättre och inte bli utsatta för de stora problem som den konkurrensnackdelen medför. Moderaterna tycker att allmännyttan ska köra vidare med LOU.</p><p>Vi nämnde fastighetsskatten. Förutom att Moderaterna springer runt och ljuger om att sossarna vill införa den säger Carl-Oskar Bohlin att det är okej att hyresgäster får gå från hus och hem när det gäller kostnadsökningar på grund av ekonomiska förändringar. Men i fråga om fastighetsskatten var det ju det som var argumentet, för då handlade det om det ägda boendet.</p><p>Min fråga till Carl-Oskar Bohlin är: Varför kan du inte stå för att du tycker att hyresgästerna ska ha sämre förutsättningar än de som äger sitt boende?</p>",
    "intressent_id": "0271338654822",
    "rel_dok_id": "H901CU2",
    "replik": "Y",
    "systemdatum": "2021-12-17 14:32:29"
  }
}