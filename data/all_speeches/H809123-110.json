{
  "anforande": {
    "dok_hangar_id": "5097699",
    "dok_id": "H809123",
    "dok_titel": "Protokoll 2020/21:123 Onsdagen den 19 maj",
    "dok_rm": "2020/21",
    "dok_nummer": "123",
    "dok_datum": "2021-05-19 00:00:00",
    "avsnittsrubrik": "En utvidgad bidragsbrottslag",
    "underrubrik": "",
    "kammaraktivitet": "ärendedebatt",
    "anforande_id": "8e35414d-3316-ec11-9160-901b0e9b71a0",
    "anforande_nummer": "110",
    "talare": "Mats Berglund (MP)",
    "parti": "MP",
    "anforandetext": "<p>Fru talman! Som sista talare för dagen ska jag hålla mig ganska kort så att vi kan gå hem sedan. Utskottet är ju enigt, och det mesta är nog sagt.</p><p>För drygt ett och ett halvt år sedan debatterade vi här i kammaren en proposition om ett starkare skydd för välfärden. Det handlade om att utvidga bidragsbrottslagen och lagens tillämpningsområde. Vi beslutade då att skärpa straffen och förlänga preskriptionstiden för de mindre brotten och att underrättelseskyldigheten skulle omfatta fler delar av socialförsäkringssystemen och fler aktörer.</p><p>Nu har vi ett utskottsinitiativ som har väckts av den politiska oppositionen om att fortsätta denna utvidgning så att också företagssektorn ska omfattas av lagstiftningen mot bidragsbrott.</p><p>Det är bra. Det är viktigt att offentliga stöd, medel som utgår från det gemensamma, används på ett korrekt sätt. Det handlar ju om att skydda de offentliga finanserna och om att upprätthålla förtroendet för våra välfärdssystem, som har tjänat Sverige väl under lång tid.</p><p>Det handlar också om att upprätthålla förtroendet för företagssektorn. Bilden av den ständigt skatteplanerande, fuskande, snikna företagaren som lever på bidrag och avdrag är inte bra och inte korrekt, och den behöver vi få bort.</p><p>I detta sammanhang behöver självklart också andra åtgärder vidtas. Det är inte rimligt att skattebetalare ska stå vid sidan om och se hur offentliga medel rinner genom välfärdsföretagen utan att komma skolelever, vårdtagare, patienter och så vidare till del. Den privata välfärdssektorn behöver en fortsatt genomlysning. Att begränsa bidragsbrott är en bra början på ett sådant arbete.</p><p> STYLEREF Kantrubrik \\* MERGEFORMAT En utvidgad bidragsbrottslag</p><p>Just nu pågår ett arbete i Regeringskansliet för att utvidga bidragsbrottslagen och just den del som rör företagen. Jag förväntar mig att regeringen tar med sig detta utskottsinitiativ från riksdagen in det i det pågående arbetet. </p><p>Jag vill dock poängtera att regeringen också fortsättningsvis bör vara fri i att hitta de bästa vägarna för att skärpa det straffrättsliga skyddet för stöd till statliga företag och inte binda sig explicit till just bidragsbrottslagen. Jag uppfattar att det också har varit det samlade utskottets intention med initiativet.</p><p>Fru talman! Jag yrkar bifall till utskottets förslag.</p><p>Överläggningen var härmed avslutad.</p><p>(Beslut skulle fattas den 20 maj.)</p>",
    "intressent_id": "0606863154419",
    "rel_dok_id": "H801SfU26",
    "replik": "N",
    "systemdatum": "2021-09-15 16:44:24"
  }
}