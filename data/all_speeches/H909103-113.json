{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Migration, asylpolitik och anhöriginvandring",
    "underrubrik": "",
    "kammaraktivitet": "ärendedebatt",
    "anforande_id": "1f0d7667-bb23-ed11-9178-901b0e9b71a8",
    "anforande_nummer": "113",
    "talare": "Arin Karapet (M)",
    "parti": "M",
    "anforandetext": "<p></p><p>Fru talman! Det stämmer att detta inte är någon lätt fråga att hantera. Men uppenbarligen är ledamoten Larsson överens med oppositionen om att vi bör ha diplomatiska garantier. Därför ser jag ingen motsättning i att Socialdemokraterna ställer sig bakom detta.</p><p>Vi kommer inte att få diplomatiska garantier från vartenda land. Men vi måste göra vårt yttersta. Det är bara att titta på vårt grannland Danmark. Allt som verkar omöjligt i Sverige lyckas danskarna på andra sidan bron med.</p><p>Vi kan ta fallet med de sex imamerna. Där handlar det om att myndigheterna - Säpo och Migrationsverket - har gjort sitt och fullföljt sina åtaganden. Men sedan är det upp till Sveriges regering att fullfölja sitt åtagande och sätta press på dessa länder, bland annat för att få diplomatiska garantier som är rättssäkra och inte bryter mot något konventionsåtagande genom att det till exempel finns risk för tortyr eller dödsstraff.</p><p>Men frågan måste hanteras. Ju längre tid som går, desto större blir säkerhetshotet mot Sverige. Förtroendet och toleransen bland svenska medborgare för ett flyktingmottagande minskar. Allt detta tummas det på. Allt detta gör att toleransen för dem som inte har ett svenskt utseende minskar dag för dag. Det är alltifrån kravaller och gängkriminalitet till flathet gällande återvändande och daltande.</p><p>Det handlar också om signalen från politiken om att man tar ansvar och gör sitt yttersta. Så min fråga är återigen: Vilka åtgärder kommer Socialdemokraterna att vidta för att Sverige ska få fler avtal med mottagarländer, länder som vi inte har avtal med i dag, om diplomatiska garantier så att vi kan utvisa fler personer som är utvisningsdömda?</p>",
    "intressent_id": "0522240580423",
    "rel_dok_id": "H901SfU20",
    "replik": "Y",
    "systemdatum": "2022-08-24 16:46:25"
  }
}