{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "30e5fe42-382c-ec11-915b-901b0eac4c78",
    "anforande_nummer": "89",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Tack för frågan, Martin Ådahl! </p><p>Vi kristdemokrater menar att det finns väldigt stora behov i världen, inte minst just nu. Det har tidigare skett en väldigt positiv utveckling när det gäller fattigdom, av många skäl: Biståndet har varit en komponent, men också öppenhet och handel har lyft människor ur fattigdom - liksom att institutioner har vuxit sig starka. </p><p>Skola och utbildning har ju fått en oerhörd knäck under pandemin, och vi vet att långt fler flickor blir bortgifta på grund av att de inte är i skolan. Vi vet att fattigdomen ökar och att fler svälter i dag än på många, många år. Det är klart att biståndet behövs i det läget. Det behövs ett bra bistånd, och det behöver vara effektivt. Det behöver utvärderas bättre än vad som skett historiskt, och korruptionen inom biståndet behöver bekämpas hårdare för att varje skattekrona ska ge allra mest effekt när det gäller fattigdom. Det finns också väldigt intressant forskning på hur man med direktstöd kan nå direkt till befolkningar utan att gå via korrupta regimer och annat. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Det finns alltså mycket att göra inte bara när det gäller biståndets struktur utan även när det gäller sådana saker som att se till att världen inte tappar i vaccintempo nu. Det gäller inte bara covidvaccin utan även vaccin mot enkelt avhjälpta sjukdomar som förhindrar utveckling, välstånd och tillväxt i världen. Jag är övertygad om att en värld där vi bekämpar fattigdomen är en säkrare och tryggare värld också för oss som bor i Sverige. </p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}