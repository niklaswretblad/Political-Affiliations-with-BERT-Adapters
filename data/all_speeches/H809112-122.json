{
  "anforande": {
    "dok_hangar_id": "5095197",
    "dok_id": "H809112",
    "dok_titel": "Protokoll 2020/21:112 Torsdagen den 22 april",
    "dok_rm": "2020/21",
    "dok_nummer": "112",
    "dok_datum": "2021-04-22 00:00:00",
    "avsnittsrubrik": "Naturvård och biologisk mångfald",
    "underrubrik": "",
    "kammaraktivitet": "ärendedebatt",
    "anforande_id": "7648d815-7706-ec11-9160-901b0e9b71a0",
    "anforande_nummer": "122",
    "talare": "Betty Malmberg (M)",
    "parti": "M",
    "anforandetext": "<p>Fru talman! Tack, Malin Larsson, för ett intressant anförande!</p><p> STYLEREF Kantrubrik \\* MERGEFORMAT Naturvård och biologisk mångfald</p><p>Det finns många frågor inom särskilt miljö- och jordbruksutskottets ansvarsområde där vi är tämligen överens. Jag tänkte ändå bara understryka något av det som Malin Larsson sa och skulle gärna vilja ha lite mer konkreta svar. Eftersom det här är svåra frågor att konkretisera blir det ofta ganska svepande formuleringar.</p><p>Malin Larsson sa bland annat: Vi ska göra vad vi kan för att nå målen för biologisk mångfald. I mitt anförande nämnde jag att FN-målet, Aichikonventionen, inte nåddes trots att den löpte över tio år. I Sverige har vi haft nationella miljökvalitetsmål i 20 år och ser en negativ utveckling. Det här är mål som ingår i princip i alla de 16 miljökvalitetsmålen. Därför måste man nu se på andra metoder för att komma till rätta med det här. Då måste man tänka nytt, utanför boxen på något vis.</p><p>Jag framförde våra förslag från Moderaterna om att gå med på samhällsekonomiska analyser för att öka värdet och att satsa på de invasiva arterna, där regeringen fick kritik från EU för två och ett halvt år sedan, och även att man alltså måste jobba mer mot EU när det handlar om de nya utvärderingsmetoderna.</p><p>Malin Larsson, kan vi få höra något mer konkret om vad vi ska göra för att faktiskt kunna nå de biologiska mångfaldsmålen?</p>",
    "intressent_id": "0547818628111",
    "rel_dok_id": "H801MJU16",
    "replik": "Y",
    "systemdatum": "2021-08-26 16:09:12"
  }
}