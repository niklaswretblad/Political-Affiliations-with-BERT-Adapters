{
  "anforande": {
    "dok_hangar_id": "5056488",
    "dok_id": "H70978",
    "dok_titel": "Protokoll 2019/20:78 Torsdagen den 20 februari",
    "dok_rm": "2019/20",
    "dok_nummer": "78",
    "dok_datum": "2020-02-20 00:00:00",
    "avsnittsrubrik": "Svar på interpellation 2019/20:261 om Sveriges export- och investeringsstrategi",
    "underrubrik": "",
    "kammaraktivitet": "interpellationsdebatt",
    "anforande_id": "271a1f7b-a479-ea11-9134-0090facf175a",
    "anforande_nummer": "117",
    "talare": "Tobias Andersson (SD)",
    "parti": "SD",
    "anforandetext": "<p>Herr talman! Jag tackar åter för svaret från handelsministern. Jag kan bara hålla tummarna för att vi ska få en välfungerande mekanism för att granska utländska direktinvesteringar i Sverige - för att avsluta debatten på det området.</p><p>Jag återkommer till skrivningen i export- och investeringsstrategin. Där säger man uttryckligen att dessa personer utgör en resurs för exportsatsningar och bör tas till vara. Och handelsministern själv uttrycker att det är en fantastisk möjlighet, givet alla nyanlända i Sverige.</p><p>Samtidigt kan i alla fall inte jag urskilja någon form av rörelse. Vi har haft nyanlända under många år, och jag har inte kunnat se att vi avsevärt har stärkt vår handel med eller vår export till de berörda staterna. Men regeringen hävdar detta. Om regeringen inte hade upplevt ett sådant samband hade man rimligtvis inte lyft in detta i det strategiska dokument som ska vara vägledande för svensk handelspolitik. Därför finner jag det direkt anmärkningsvärt att handelsministern inte kan förtydliga och förklara ett i sammanhanget någorlunda kontroversiellt påstående.</p><p>När jag kollar igenom SCB:s siffror för svensk export och de samlade siffrorna över beviljade uppehållstillstånd kan jag inte urskilja något tydligt samband. Och i den mån det skulle återfinnas bedömer jag att det är allt annat än kausalt.</p><p></p><p>Herr talman! Här har handelsministern inte kunnat motbevisa mig, och det leder väl till min slutgiltiga fråga. Regeringen har ändå valt att lyfta in detta. Man ser det som centralt i sin export- och investeringspolitik. Då är frågan varför man lyfter in en sådan formulering i export- och investeringsstrategin om man inte har, enligt mig, ett rimligt underlag som bekräftar påståendet. Det har inte framkommit i debatten här.</p>",
    "intressent_id": "086684470825",
    "rel_dok_id": "H710261",
    "replik": "N",
    "systemdatum": "2020-04-08 16:23:51"
  }
}