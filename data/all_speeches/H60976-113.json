{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "8c4c6077-006d-e911-911b-901b0eac4c78",
    "anforande_nummer": "113",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Det förvånar mig inte alls att Emil Källström är januaripartiernas good cop. Jag skulle ändå vilja fråga om en sak.</p><p>Centerpartiet har under lång tid, senast i höstas i sin skuggbudget, velat avskaffa regeringens byggsubventioner till byggherrar som bygger i en viss upplåtelseform, nämligen de som bygger hyresrätter. Det är bara de som får subventioner.</p><p>Centerpartiet har bland annat hänvisat till att Konjunkturinstitutet dömt ut byggsubventionerna. Om detta har vi varit rörande överens. Centerpartiet ser risker med att byggande kommer att genomföras till högre kostnad på skattebetalarnas bekostnad.</p><p>Emil Källström själv har dömt ut detta som dålig politik som leder till stagnation. Men byggsubventionerna till hyresrätterna blir nu kvar. Januariöverenskommelsen är över huvud taget närmast fixerad vid hyresrätten.</p><p>Förutom byggsubventioner till byggherrar ska byggherrar nu också få ta ut marknadshyror. Samtidigt blir hindren för eget ägt boende allt högre.</p><p>Jag vill ha till protokollet att Emil Källström nu nästan rev talarstolen när han lyfte loss den övre delen. Jag kom av mig lite grann.</p><p>(EMIL KÄLLSTRÖM: Jag hade ingen aning om att den var lös!)</p><p>Den desperata bostadssökande som köper ett kontrakt till en hyresrätt svart ska nu få fängelse i jakten på en bostad, och hindren för eget ägt boende blir allt högre.</p><p>Jag ser att människor på detta sätt trycks in i dyra nyproducerade hyresrätter. Det blir fattigdomsfällor för människor. De trycks in i de boendeformerna fastän de egentligen vill ha ett eget ägt boende, men det kan de inte få med de problem vi i dag har på bostadsmarknaden.</p><p> STYLEREF Kantrubrik \\* MERGEFORMAT Debatt med anledning av vårpropositionens avlämnande</p><p>Mina frågor är: Varför fixeringen vid hyresrätten? Varför vill Centern nu att byggande ska ske till en högre kostnad på skattebetalarnas bekostnad som ett resultat av subventionerna?</p>",
    "intressent_id": "0982795248728",
    "rel_dok_id": null,
    "replik": "Y",
    "systemdatum": "2019-05-02 19:34:52"
  }
}