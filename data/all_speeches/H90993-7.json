{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:350 om extratjänster",
    "underrubrik": "",
    "kammaraktivitet": "interpellationsdebatt",
    "anforande_id": "cd75054e-2af6-ec11-916f-901b0eac4c70",
    "anforande_nummer": "7",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Det kommer inte att bli några fler praktikplatser eller något mer stöd, Lars Beckman, om man inte tillför resurser.</p><p>Det är jätteviktigt, fru talman, att vi pratar om en spade som en spade här. Om man hela tiden håller på att dra ned resurserna till arbetsmarknadspolitiken kommer inte människor att få det stöd som de behöver.</p><p>Ledamoten påstår här att det är en trött regering. Det är nästan skrattretande. Så sent som i dag har jag kunnat berätta om att vi nu går vidare och tillför resurser när det gäller de etableringsjobb som snart kommer att komma på plats. Det är ytterligare ett nytt verktyg som den här regeringen levererar och som kommer att rikta sig just till långtidsarbetslösa och nyanlända. Det kommer att ge många människor en möjlighet att komma in på arbetsmarknaden och försörja sig själva.</p><p>Jag är väldigt stolt över att Sverige ligger i topp när det gäller arbetskraftsdeltagande i Europa. När det gäller sysselsättning, alltså hur många som jobbar, ligger Sverige i toppen i Europa. Det är oerhört positivt. Men vi är ändå inte nöjda, utan vi vill såklart trycka ned arbetslösheten ytterligare. Vi är tillbaka på de nivåer vi hade före pandemin, men vi ska trycka ned långtidsarbetslösheten. Och vi ska se till att de arbetsgivare som nu vill anställa till över 200 000 lediga jobb ska kunna anställa snabbare. Det är ett intensivt arbete som pågår, bland annat med att leverera nya verktyg för att stödja denna utveckling.</p><p></p><p>Men det är klart att det skapar problem när Moderaterna försöker dra ut vissa viktiga verktyg ur verktygslådan för oss; det ska jag erkänna. Extratjänsterna är ett sådant viktigt verktyg, så jag beklagar verkligen det. Jag beklagar att ni drar ned på resurserna till arbetsmarknadsutbildning, som är någonting väldigt populärt inte bara bland dem som söker arbete utan också bland arbetsgivare eftersom vi skräddarsyr insatsen för de lediga jobben.</p><p>Vi behöver en politik som innebär både plikt och rätt, fru talman. Moderaterna står för plikten. Man slaktar resurserna. För oss socialdemokrater är det självklart att vi både ska ha tydliga krav och ett starkt stöd.</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H910350",
    "replik": "N",
    "systemdatum": "2022-06-27 17:04:03"
  }
}