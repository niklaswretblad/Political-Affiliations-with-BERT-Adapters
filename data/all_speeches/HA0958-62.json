{
  "anforande": {
    "dok_hangar_id": "5166064",
    "dok_id": "HA0958",
    "dok_titel": "Protokoll 2022/23:58 Tisdagen den 7 februari",
    "dok_rm": "2022/23",
    "dok_nummer": "58",
    "dok_datum": "2023-02-07 00:00:00",
    "avsnittsrubrik": "(forts.) Svar på interpellation 2022/23:155 om Norrbotniabanan",
    "underrubrik": "",
    "kammaraktivitet": "interpellationsdebatt",
    "anforande_id": "1e303840-29a7-ed11-917f-901b0eac4c70",
    "anforande_nummer": "62",
    "talare": "Åsa Karlsson (S)",
    "parti": "S",
    "anforandetext": "<p>Fru talman! Tack så mycket för svaret, statsrådet - jag uppskattar det. Det uppskattas verkligen att du är så positivt inställd till Norrbotniabanan.</p><p>Jag tänker nu ta en lite annan vinkling på frågan. Bygget av Norrbotniabanan pågår nu mellan Umeå och Dåva. Nästa delsträcka är mellan Dåva och Skellefteå. Denna delsträcka har nu blivit en fråga för den nytillträdda högerregeringen. Det har nämligen inkommit sju överklaganden gällande sträckan Dåva-Skellefteå. Dessa överklaganden hamnar direkt på regeringens och därmed statsrådets bord för att behandlas.</p><p>Fru talman! Jag undrar hur statsrådet avser att agera för att dessa överklaganden inte ska påverka tidsplanen för färdigställandet av Norrbotniabanan. Vilka verktyg finns för att hålla tidsplanen? Utvecklingen sker ju nu, och Norrbotniabanan skulle redan ha varit på plats. Den får inte bli ännu mer försenad, för behovet finns här och nu.</p><p>Hur ser regeringen och statsrådet på tidsplanen? Kommer regeringen och statsrådet att verka för att bygget intensifieras? Hur ser statsrådet på möjligheten att hålla tidsplanen?</p>",
    "intressent_id": "0648224557612",
    "rel_dok_id": "HA10155",
    "replik": "N",
    "systemdatum": "2023-02-07 21:52:42"
  }
}