{
  "anforande": {
    "dok_hangar_id": "5053295",
    "dok_id": "H70959",
    "dok_titel": "Protokoll 2019/20:59 Torsdagen den 16 januari",
    "dok_rm": "2019/20",
    "dok_nummer": "59",
    "dok_datum": "2020-01-16 00:00:00",
    "avsnittsrubrik": "Svar på interpellation 2019/20:219 om specialistutbildningar för sjuksköterskor",
    "underrubrik": "",
    "kammaraktivitet": "interpellationsdebatt",
    "anforande_id": "6d4d126b-fa53-ea11-912e-901b0eac4c78",
    "anforande_nummer": "125",
    "talare": "Gudrun Brunegård (KD)",
    "parti": "KD",
    "anforandetext": "<p>Fru talman! Jag ska inte ge mig in på en lång skattedebatt, men jag tror att de flesta av dem som tittar på detta på webben eller i efterhand kan plocka fram tabellerna och se vilka skattesänkningar som är störst. Jag tror att värnskattesänkningen bräcker det mesta.</p><p>De skattesänkningar som Kristdemokraterna har lagt in i vår budget riktar sig till dem som har det sämst ställt. Vi har en solidarisk skattesänkning där pensionärerna får en helt återställd skattenivå och där vi jobbar för att de som har det allra sämst ställt ska få det lite bättre ställt. Det tycker jag att jag kan stå för till hundra procent.</p><p>Statsrådet tar, vilket inte är ovanligt, fram Stockholm som ett exempel. Stockholm är ett stort landsting med stora sjukhus och stora personalvolymer.</p><p>Men jag skulle gärna vilja jämföra med Region Kalmar län, som är socialdemokratiskt styrt och som har varit det sedan ungefär 16 år. Där går de den andra vägen. De ser att de inte klarar av att bemanna vårdavdelningarna, för deras sjuksköterskor vill inte jobba hos dem längre. Då stänger de i den änden. Det skulle inte förvåna mig om många av de sjuksköterskor som tidigare jobbade i Region Kalmar län jobbar som hyrsjuksköterskor och kanske till exempel har jobbat i Stockholm. Jag vet om ganska många sådana exempel.</p><p>Oavsett från vilket perspektiv man ser detta är det viktiga att vi bygger en god inriktning för vår personal, så att personalen vill jobba i vården.</p>",
    "intressent_id": "0304498908019",
    "rel_dok_id": "H710219",
    "replik": "N",
    "systemdatum": "2020-02-20 17:03:17"
  }
}