{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f710d8e4-cca2-eb11-9152-901b0e9b71a8",
    "anforande_nummer": "26",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag svarar väldigt gärna på alla frågor som Åsa Westlund har. </p><p>När det gäller a-kassan är det, som sagt, ingen hemlighet att vi har olika syn på nivåerna i den. Vi vet också att nivåer spelar roll. Jag kommer att göra allt jag kan för att färre ska bli arbetslösa. Och, Åsa Westlund, jag kommer att göra allt jag kan för att de som nu blir arbetslösa inte ska passiviseras. Det är under Socialdemokraternas tid, i en högkonjunktur, som de långtidsarbetslösa blev fler. Det är under Socialdemokraternas tid i regeringen som nystartsjobben blir färre och man inte sätter in insatser för dem som är arbetslösa. Här ligger vårt fokus, och det kommer att fortsätta vara så. </p><p>Sedan delar jag helt Åsa Westlunds bild av att vi ska sätta dit alla som bedrar och lurar systemet. Vi ska vara stenhårda. Därför är det obegripligt för mig att regeringen inte från början gjorde som den danska regeringen, att både gå fram med snabba stöd och skärpa straffen för dem som bedrar detta system. Man kan alltså göra båda sakerna samtidigt. </p><p>I förhållande till många andra länder lägger Sverige alltså inte mer utan mindre pengar på att rädda jobb. Det är ett faktum, och jag tror att det finns en annan väg att gå. </p>",
    "intressent_id": "0899112324519",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}