{
  "anforande": {
    "dok_hangar_id": "5034366",
    "dok_id": "H60994",
    "dok_titel": "Protokoll 2018/19:94 Torsdagen den 16 maj",
    "dok_rm": "2018/19",
    "dok_nummer": "94",
    "dok_datum": "2019-05-16 00:00:00",
    "avsnittsrubrik": "Ändringar av övergångsbestämmelse avseende behörighetsreglering",
    "underrubrik": null,
    "kammaraktivitet": "ärendedebatt",
    "anforande_id": "314124bf-868b-e911-9121-901b0e9b71a0",
    "anforande_nummer": "97",
    "talare": "Carina Ståhl Herrstedt (SD)",
    "parti": "SD",
    "anforandetext": "<p>Herr talman! Det vi talar om i dag är ändring av övergångsbestämmelserna gällande behörighetsreglering.</p><p>För dem som jobbar inom socialtjänsten med att utreda, bedöma och besluta om behov av insatser för barn och unga finns det i dag ett krav på behörighet. När man beslutade om detta krav på behörighet beslutade man också om övergångsbestämmelser som innebar att en handläggare som jobbade med dessa uppgifter fortfarande kunde jobba med dem fram till juni 2019. Detta gjordes för att det skulle finnas möjlighet att ställa om och att validera och komplettera utbildningen utifrån de ställda kraven.</p><p>Det regeringen nu föreslår är att man ändrar övergångsbestämmelserna så att handläggaren ska vara behörig att utföra dessa uppgifter fram till juni 2022 i stället för juni 2019.</p><p>Jag menar att det är jätteviktigt att vi säkerställer kompetensen och kvaliteten och därmed också rättssäkerheten inom socialtjänsten så fort det bara är möjligt. Jag hade hoppats på att vi skulle slippa ha denna debatt i dag - att den skulle vara överflödig och att allting redan skulle vara genomfört och avklarat. Men tyvärr ser verkligheten inte ut så, och det är den vi har att förhålla oss till. Då får vi göra det bästa av situationen.</p><p>Eftersom många arbetsgivare och arbetstagare har haft svårigheter med valideringen och kompletteringen av utbildningar utifrån föreskrifterna, som dessutom ändrades så sent som i februari 2018, anser vi det trots allt motiverat att förlänga övergångsperioden. Däremot vill vi bara förlänga den med ett år. </p><p>Vårt ställningstagande har vi grundat på att kommuner, bland annat till följd av flyktingsituationen 2015, har haft svårt att både behålla och rekrytera personal till socialtjänstens barn- och ungdomsvård. Dessutom har vi, i likhet med många av remissinstanserna, en viss oro för att det kommer att påverka rättssäkerheten och kvaliteten.</p><p> STYLEREF Kantrubrik \\* MERGEFORMAT Ändringar av över-gångsbestämmelse avseende behörighets-reglering</p><p>Herr talman! Socialstyrelsens ställningstagande har också varit ett tungt vägande skäl till att vi har landat som vi har gjort. De anser också att det är motiverat att ändra övergångsbestämmelserna och vill också förlänga dem med ett år.</p><p>En annan viktig remissinstans är Barnombudsmannen, som befarar att ändrade övergångsbestämmelser skulle kunna leda till regionala skillnader då vissa har kommit längre i sitt arbete än andra.</p><p>Som sagt, herr talman, skulle jag helst vilja stå här i dag och säga nej till en förlängning, men det handlar om att ta ansvar och se konsekvenserna av ett sådant agerande. Här måste vi inte minst se till barnens bästa. Då krävs det personal som kan fatta de här besluten och göra de här utredningarna. Ingen skulle gynnas av en minskad personalstyrka i en redan hårt belastad socialtjänst.</p><p>Detta sammantaget gör att vi har valt att ställa oss bakom en förlängning av övergångsbestämmelserna, men bara med ett år. Det innebär att jag yrkar bifall till reservation 1.</p><p>(Applåder)</p>",
    "intressent_id": "0603753860213",
    "rel_dok_id": "H601SoU21",
    "replik": "N",
    "systemdatum": "2019-06-10 15:51:46"
  }
}