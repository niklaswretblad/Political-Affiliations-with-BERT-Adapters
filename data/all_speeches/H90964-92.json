{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Oseriösa aktörer i skolsektorn",
    "kammaraktivitet": "frågestund",
    "anforande_id": "bda80267-f6bf-ec11-9167-901b0eac4c78",
    "anforande_nummer": "92",
    "talare": "Eva Lindh (S)",
    "parti": "S",
    "anforandetext": "<p>Fru talman! Jag vill ställa min fråga till utbildningsminister Anna Ekström.</p><p>Falska betyg, elever som inte får sin utbildning, lärare som tvingas ljuga för myndigheter och undervisa i ämnen de inte är behöriga i, skattepengar som fuskas bort - i veckan har vi sett ännu en rapport om avarterna som är kopplade till marknadiseringen av vårt skol- och utbildningssystem. Nu gäller det en skola inom vuxenutbildningen i Stockholms stad, som också TV4 visat på i <em>Kalla fakta</em>.</p><p>Det här upprör naturligtvis både mig och många andra. Jag tänker att det här är <em>ett</em> exempel men att det visar hur det ser ut inom hela området. Oseriösa företag driver skola med huvudfokus på att tjäna pengar, inte på att ge eleverna den bästa utbildningen.</p><p>Hur kan vi stoppa fusket och säkra att elever får den utbildning de har rätt till, och hur kan vi ta tillbaka kontrollen från marknaden?</p>",
    "intressent_id": "0780214960516",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:30"
  }
}