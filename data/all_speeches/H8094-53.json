{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "f9c561ee-2d03-eb11-9146-901b0e9b71a8",
    "anforande_nummer": "53",
    "talare": "Ulf Kristersson (M)",
    "parti": "M",
    "anforandetext": "<p>Herr talman! Man inte hinner prata om allt viktigt på sju minuter; det gäller nog både för mig och Isabella Lövin. Den som läste tidningen i går morse kunde ta del av en rätt omfattande artikel där jag och vår miljöpolitiska talesperson beskrev vad vi gör i Sverige just för att bidra globalt till att lösa klimatkrisen. Det är precis den frågan, alltså vad Sverige borde göra men som ni inte gör.</p><p>Det är också svaret på Isabella Lövins fråga till mig: Vi tror inte på er symbolpolitik. Vi vill ha fossilfrihet. Och om man ska ha fossilfrihet måste man ha annan elproduktion för att klara av elektrifieringen. Då kan man inte lägga ned kärnkraften. Vill man ersätta fossila bränslen med biobränslen måste man ha tillgång till biobränslen. Då måste man säga ja och inte nej till Preems stora investering, för det bidrar till mer biobränslen och till lägre klimatutsläpp än om samma produktion skulle ske någon annanstans.</p><p>Ni säger nej till sådant som gör att Sverige skulle kunna bidra globalt till att lösa en genuint global fråga.</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2020-09-30 17:02:43"
  }
}