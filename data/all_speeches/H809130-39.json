{
  "anforande": {
    "dok_hangar_id": "5099122",
    "dok_id": "H809130",
    "dok_titel": "Protokoll 2020/21:130 Måndagen den 31 maj",
    "dok_rm": "2020/21",
    "dok_nummer": "130",
    "dok_datum": "2021-05-31 00:00:00",
    "avsnittsrubrik": "Svar på interpellation 2020/21:733 om vindkraftens påverkan på djurlivet",
    "underrubrik": "",
    "kammaraktivitet": "interpellationsdebatt",
    "anforande_id": "ce9ffcda-b417-ec11-9160-901b0e9b71a0",
    "anforande_nummer": "39",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag tackar ministern för svaret. Det är först när man ser problemen som man kan göra någonting åt dem. Jag har frågat ministern om ministern initierat, eller har för avsikt att initiera, att mer forskning görs för att studera hur djur reagerar långsiktigt när vindkraftverk byggs. Ministern hänvisar till forskningsprogrammet Vindval, vilket är jättebra. Ministern nämnde också en del länder och deras forskning.</p><p>Han nämnde dock ingenting om vad som faktiskt står i forskningsrapporterna. Har ministern inte tagit del av dem? Det finns flera kritiska rapporter från olika länder om hur mikroplaster sprids och hur djurliv störs. Det måste vi också ta på allvar. Vindkraften behöver, precis som all annan kraftförsörjning, belysas ur olika synvinklar för att vi på bästa sätt ska kunna ta ansvar för framtiden och säkerställa att vi gör rätt val för framtiden. Kan ministern med säkerhet säga att vi gör rätt val för framtiden med vindkraften?</p><p>Fru talman! En portugisisk avhandling om en hästuppfödare påvisar stora skador hos fölen efter att vindkraftverk ställts upp i närheten av gården jämfört med innan, ceteris paribus. Större delen av fölen föddes nu exempelvis med bockhov, vilket aldrig skett tidigare. Det här är naturligtvis bara <em>en </em>historia och ingen forskning, men den är nog så viktig att fundera kring. Borde vi inte se till att vi får mer forskning gällande effekterna av vindkraft och ta lärdom av den forskningen? Kan inte ministern tänka sig att göra ett omtag - som han talar om i andra ärenden - även i den här frågan, att göra halvhalt för att säkerställa att nästa steg blir det bästa för kommande generationer?</p>",
    "intressent_id": "0866055333028",
    "rel_dok_id": "H810733",
    "replik": "N",
    "systemdatum": "2021-09-17 14:44:04"
  }
}