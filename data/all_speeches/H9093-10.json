{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "44b9bf8e-782b-ec11-915b-901b0eac4c78",
    "anforande_nummer": "10",
    "talare": "Ulf Kristersson (M)",
    "parti": "M",
    "anforandetext": "<p>Herr talman! Jag vill säga några ord till Stefan Löfven i hans sista riksdagsdebatt som partiledare och statsminister.</p><p>Låt mig först bara understryka det som nog alla här inne redan vet: Du har gjort en remarkabel karriär i svenskt samhällsliv. Enstämmiga vittnesmål säger också att du aldrig har gjort det för din egen skull utan alltid för att plikten har kallat.</p><p>Om partipolitikern Stefan Löfven kan man tycka olika. Alla vi partiledare är ganska vana vid ris och ros. Det ingår liksom i tjänstebeskrivningen. I stället skulle jag vilja uttrycka betydelsen av den lågmälde statsministern i samtal på tu man hand i Rosenbad eller i Sagerska. Alldeles särskilt satte jag stort värde på att du, när jag själv var nyvald, bjöd in mig till diskussion i svåra frågor, ibland med agenda, ibland utan agenda. Ibland nådde vi snabbt enighet. Ibland nådde vi det aldrig.</p><p></p><p>Så måste politiken också kunna fungera - att utan åhörare försöka förstå den andres bevekelsegrunder även om man inte alltid kan dela slutsatsen och till och med ibland, hemska tanke, se styrkan i den andra sidans argument och svagheten i sina egna. Ni andra får inte missuppfatta mig: Det här hände alltså inte särskilt ofta. Men det hände tillräckligt många gånger för att ge mig en bild av personen och inte bara av rollen.</p><p>Det, Stefan, uppskattade jag mycket, och för det vill jag tacka dig. Och jag kan garantera din egen efterträdare att jag kommer att agera exakt likadant.</p><p>Politiskt har vi mest skillnader men musikaliskt mer gemensamt. I en tv-debatt 2018 fick vi gissa varandras favoritmusik, och du hade ju koll på min hängivenhet för Eskilstunabandet Kent. Med en liten ledtråd insåg jag att vi båda också gillar Ulf Lundell.</p><p>Nu när du plötsligt får oändligt mycket tid över vill jag därför bidra med en musikalisk upplevelse. Den är svensk och internationell, den är historisk och nutida och den förenar oss svenskar i generation efter generation.</p><p>När vi andra åker till Almedalen i juli nästa år och njuter av ännu en intensiv valrörelse tänkte jag att du och Ulla ska åka till London och se och höra Abbas nya album och nya konsert <em>ABBA Voyage</em>. Här är biljetterna - jag tror att ni båda kommer att gilla det. Tack, Stefan!</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2021-10-12 18:22:35"
  }
}