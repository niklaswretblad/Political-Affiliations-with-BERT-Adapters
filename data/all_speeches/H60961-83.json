{
  "anforande": {
    "dok_hangar_id": "5023951",
    "dok_id": "H60961",
    "dok_titel": "Protokoll 2018/19:61 Torsdagen den 7 mars",
    "dok_rm": "2018/19",
    "dok_nummer": "61",
    "dok_datum": "2019-03-07 00:00:00",
    "avsnittsrubrik": "Frågestund",
    "underrubrik": "Väntetiderna i cancervården",
    "kammaraktivitet": "frågestund",
    "anforande_id": "6e5bc97a-7651-e911-911c-0090facf175a",
    "anforande_nummer": "83",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Som Katarina Brännström såklart vet är det skillnad mellan partiers vallöften och vad man sedan lovar i regeringsförklaringar.</p><p>År 2014 hade vi en lite annan diskussion. Då handlade väldigt mycket om ambitionen att korta köer. Regeringen valde dock under förra mandatperioden att inte bara säga att det skulle ske inom fyra veckor utan i stället tala om standardiserade vårdförlopp. Det innebär att det ibland blir det mer än fyra veckor, och många gånger blir det mindre än fyra veckor. Detta säger jag bara för att beskriva att ambitionsnivån är väldigt hög. Den handlar om att ha utgångspunkt i respektive cancerformer och cancerdiagnoser.</p><p>Jag hoppas att Katarina Brännström ser alla de framsteg som har gjorts och också känner till hur intensivt arbetet bedrivs på just cancerområdet. Det handlar om att öka överlevnaden, att vara framstående i de olika regionala cancercentrumen och hur den långsiktiga strategin successivt omsätts i praktik och handling.</p><p>Jag tycker att därför att det är något missvisande att hänvisa till ett vallöfte.</p>",
    "intressent_id": "0853395328224",
    "rel_dok_id": "H6C120190307fs",
    "replik": "N",
    "systemdatum": "2019-03-28 17:28:48"
  }
}