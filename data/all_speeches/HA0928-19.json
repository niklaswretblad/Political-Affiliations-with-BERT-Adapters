{
  "anforande": {
    "dok_hangar_id": "5159828",
    "dok_id": "HA0928",
    "dok_titel": "Protokoll 2022/23:28 Onsdagen den 30 november",
    "dok_rm": "2022/23",
    "dok_nummer": "28",
    "dok_datum": "2022-11-30 00:00:00",
    "avsnittsrubrik": "Stärkt system för samordningsnummer ",
    "underrubrik": "",
    "kammaraktivitet": "ärendedebatt",
    "anforande_id": "4137c704-0482-ed11-9180-901b0e9b71a0",
    "anforande_nummer": "19",
    "talare": "Cecilia Rönn (L)",
    "parti": "L",
    "anforandetext": "<p>Herr talman! Det är mycket bra att det nu ligger en proposition på bordet som vi ska fatta beslut om och där systemet med samordningsnummer stärks. Bestämmelserna kommer att regleras i en ny lag, och Skatteverket tar ansvar för tilldelning av samordningsnummer.</p><p>Stärkt system för samordningsnummer</p><p>Herr talman! Det har funnits flera problem med samordningsnummer som vi nu kommer att kunna komma till rätta med. I januari 2022 tog Skatteverket, som flera har sagt här, det unika beslutet att vilandeförklara över 600 000 samordningsnummer som inte borde ha varit aktiva. 16 000 av dem ansågs vara dubbletter, vilket möjliggör för en person att framträda med skilda identiteter inför myndigheterna. Det är helt oacceptabelt. </p><p>Samtidigt som dagens system alltså har visat sig ohållbart är väntetiderna dessutom oacceptabelt långa för personer som faktiskt är i behov av ett samordningsnummer. Därför är det mycket bra att detta nu äntligen kommer på plats. Staten behöver säkerställa vilka som vistas i Sverige för att säkra att myndigheterna kan genomföra sina åtaganden. </p><p>Som liberaler vill vi att staten tar sitt ansvar och säkrar sina åtaganden gentemot individerna i samhället utifrån de rättigheter staten ger. För att staten ska kunna hålla sin del av samhällskontraktet behöver den veta vilka som vistas i Sverige.</p><p>De möjligheter att fuska med samordningsnummer som har funnits göder även den organiserade brottsligheten, där avancerade upplägg med dubbla identiteter och falsk folkbokföring blivit en allt viktigare inkomstkälla och urholkar statens finanser och vårt välfärdssystem. Vi anser att staten ska göra allt den kan för att bekämpa fusk och fel i välfärdssystemet. Skattepengarna ska hamna på rätt ställen och gå till dem som behöver det. Fusket både urholkar förtroendet för staten och göder de kriminella gängen. För varje skattekrona som försvinner i felaktiga utbetalningar tas en krona från vård, skola och omsorg. Så kan vi inte ha det.</p><p>Herr talman! Därför är det nu mycket viktigt att de som behöver ett samordningsnummer ska kunna få det på bästa sätt. För dem som vill utnyttja systemet stänger vi nu en dörr, och det är jag väldigt glad för. Därför ställer jag mig bakom utskottets förslag till beslut.</p><p>Överläggningen var härmed avslutad. </p><p>(Beslut fattades under § 13.)</p><p>Upphovsrätten på den digitala inre marknaden</p>",
    "intressent_id": "0926477102420",
    "rel_dok_id": "HA01SkU4",
    "replik": "N",
    "systemdatum": "2022-12-22 15:22:48"
  }
}