{
  "anforande": {
    "dok_hangar_id": "5132154",
    "dok_id": "H909112",
    "dok_titel": "Protokoll 2021/22:112 Torsdagen den 12 maj",
    "dok_rm": "2021/22",
    "dok_nummer": "112",
    "dok_datum": "2022-05-12 00:00:00",
    "avsnittsrubrik": "Frågestund",
    "underrubrik": "Avräkningar från biståndet",
    "kammaraktivitet": "frågestund",
    "anforande_id": "2c446196-c02a-ed11-9178-901b0e9b71a8",
    "anforande_nummer": "78",
    "talare": "Statsrådet Matilda Ernkrans (S)",
    "parti": "S",
    "anforandetext": "<p></p><p>Fru talman! Det första jag ska säga är att vi har ett krig i Europa och en stor flyktingkris. Det är ingenting som det var budgeterat för, och det är naturligtvis något som inte är önskvärt - men det är ändå nödvändigt att hantera. </p><p>Att kalla det historiskt stora avräkningar är att ta stora ord i sin mun; vi vet ju att vi har haft exceptionella lägen vid ett tidigare tillfälle, nämligen under Syrienkrisen. Då gjordes det avräkningar på 22 procent av biståndsramen. Om det är så att vi behöver använda de avräkningar vi nu har aviserat vet vi inte än, men den senaste prognosen från Migrationsverket pekar snarare åt andra hållet. Då skulle vi landa på 18 procent av biståndsramen. </p><p>Vi kan lägga till att det inte minst under de borgerliga åren, under alliansregeringen, gjordes avräkningar från biståndet på både 10 och 12 procent under många år. Jag tror till och med att det var en biståndsminister som fick avgå därför att man hade använt biståndspengar till att betala både biståndsministerns och statssekreterarens lön. Det förekommer inte nu. </p>",
    "intressent_id": "0983984918111",
    "rel_dok_id": "H9C120220512fs",
    "replik": "N",
    "systemdatum": "2022-09-02 15:10:49"
  }
}