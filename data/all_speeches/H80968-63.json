{
  "anforande": {
    "dok_hangar_id": "5081630",
    "dok_id": "H80968",
    "dok_titel": "Protokoll 2020/21:68 Torsdagen den 21 januari",
    "dok_rm": "2020/21",
    "dok_nummer": "68",
    "dok_datum": "2021-01-21 00:00:00",
    "avsnittsrubrik": "Frågestund",
    "underrubrik": "Plan för återstart av kultursektorn",
    "kammaraktivitet": "frågestund",
    "anforande_id": "eb9e5c80-3987-eb11-914b-901b0eac4c70",
    "anforande_nummer": "63",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Herr talman! Tack, Viktor Wärnick, för frågan! Delvis blir svaret detsamma som till den tidigare frågeställaren vad gäller motionsloppen. Nu har vi en pandemilag på plats. Den ger väsentligt bättre möjligheter för oss att utfärda mer träffsäkra regler vad gäller att kunna genomföra verksamhet på ett smittsäkert sätt utan att hålla helt stängt.</p><p>Nu är vi fortfarande i ett allvarligt läge, men vi har ett arbete på gång för att ta fram ytterligare förordningar. Vi har också gett ett uppdrag till Folkhälsomyndigheten, som ska återkomma till oss med ett förslag på hur man skulle kunna planera utifrån scenarier som baseras på nivå av smittspridning i samhället.</p><p> STYLEREF Kantrubrik \\* MERGEFORMAT Frågestund</p><p>Visst är det så att vaccinet ger hopp, och visst är det så att vi har en återstart framför oss. Regeringen har budgeterat 1 miljard i så kallade återstartsmedel för kulturen för i år. Dem jobbar vi med att få ut så snabbt som möjligt, för fortfarande är ju kultursektorn i en kris.</p><p>Jag ser framför mig att vi behöver ta ansvar både på kort och på lång sikt för att kulturen stegvis ska kunna återhämta sig. Där är utredningen om kulturens återstart en viktig pusselbit.</p>",
    "intressent_id": "0888807074321",
    "rel_dok_id": "H8C120210121fs",
    "replik": "N",
    "systemdatum": "2021-03-17 16:58:14"
  }
}