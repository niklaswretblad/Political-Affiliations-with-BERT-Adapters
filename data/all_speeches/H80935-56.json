{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:100 om nationell statistik om hedersrelaterat våld och förtryck",
    "underrubrik": "",
    "kammaraktivitet": "interpellationsdebatt",
    "anforande_id": "a95c2d87-3d36-eb11-914a-901b0e9b71a8",
    "anforande_nummer": "56",
    "talare": "Statsrådet Åsa Lindhagen (MP)",
    "parti": "MP",
    "anforandetext": "<p>Fru talman! Jag tycker inte att det blir ett seriöst samtal här. Jag hör riksdagsledamoten säga att regeringen inte har gjort någonting, vilket är helt fel. Tycker jag att vi har gjort tillräckligt? Nej, det tycker jag inte. Jag tycker att vi behöver göra mer för att skydda barn, flickor och kvinnor i det här samhället. Jag kommer aldrig att stå i talarstolen och säga att jag är nöjd. Det är ett långsiktigt arbete, och det är helt uppenbart att vi i dag inte lyckas skydda barn.</p><p>Vi behöver göra mer, och det är därför vi bland annat har skärpt straffen. Jag räknade precis upp en rad olika saker som vi har gjort, en del av många åtgärder som regeringen har vidtagit.</p><p>Jag kan bara återigen konstatera, och det är inte första gången jag står här i talarstolen och konstaterar detta, att Sverigedemokraterna inte säger ett ord om vad ni vill göra. Jag får en hel, lång lista på vad hedersrelaterat våld och förtryck är och om utsattheten, och den utsattheten behöver vi prata om.</p><p>Vi behöver prata om hur det ser ut för ungdomar i vårt samhälle. Men sedan är det faktiskt så att vi i politiken också har ett ansvar att komma med lösningar, att säga vad vi ska göra åt det. Det är därför, tänker jag, som vi går in i politiken: för att vi brinner för att förändra samhället och se hur vi hela tiden kan ta steg framåt för att göra samhället bättre för de människor som finns utanför dessa väggar.</p><p>Det är vårt ansvar i politiken. Vi ska komma med förslag och driva på för förbättringar. Vi ska inte bara konstatera att vi har problem utan också prata om vad vi ska göra åt de problemen.</p><p>Därför blir min fråga tillbaka till riksdagsledamoten: Vad har ni för förslag för att bättre stötta de flickor och pojkar som är utsatta för hedersrelaterat våld och förtryck? Hur ska vi göra för att bekämpa det här våldet på djupet?</p>",
    "intressent_id": "062367962120",
    "rel_dok_id": "H810100",
    "replik": "N",
    "systemdatum": "2020-12-04 15:33:17"
  }
}