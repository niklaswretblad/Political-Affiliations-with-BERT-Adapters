{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Frågestund",
    "underrubrik": "Ersättning till personer i riskgrupper",
    "kammaraktivitet": "frågestund",
    "anforande_id": "63b59d44-fb2f-eb11-914a-901b0e9b71a8",
    "anforande_nummer": "71",
    "talare": "Julia Kronlid (SD)",
    "parti": "SD",
    "anforandetext": "<p>Fru talman! Min fråga går till miljö- och klimatminister Isabella Lövin, som också svarar på allmänpolitiska frågor.</p><p></p><p>Under den pågående pandemin har det efter påtryckningar från oppositionen införts en ersättning för personer i riskgrupper för att de ska kunna stanna hemma och inte utsätta sig för farlig smitta. Regeringens agerande har dock varit oförutsägbart, och det har satt många redan utsatta människor i kläm.</p><p>I slutet av september gavs besked om en förlängning, men det visade sig bara gälla ansökningstiden. Först när oppositionen tryckte på kom en ändringsbudget med förlängd utbetalningstid fram till årsskiftet.</p><p>Socialförsäkringsministern gav tidigare besked om att det inte fanns någon avsikt alls från regeringen att förlänga efter den 31 december, men efter att Sverigedemokraterna, Moderaterna, Kristdemokraterna och Vänstern lade ett gemensamt initiativ i socialförsäkringsutskottet ändrade sig regeringen. Och plötsligt gavs i dag besked om en förlängning fram till mars, precis så som sas i initiativet.</p><p>Det är bra att regeringen agerar. Men hur kommer det sig att regeringen har varit så motsträvig när det gäller det här bidraget? Man har försökt förhala och agerade inte förrän man insåg att man hade majoriteten emot sig och att loppet var kört.</p><p>(Applåder)</p>",
    "intressent_id": "0638497389621",
    "rel_dok_id": "H8C120201105fs",
    "replik": "N",
    "systemdatum": "2020-11-26 16:23:44"
  }
}