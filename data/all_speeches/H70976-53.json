{
  "anforande": {
    "dok_hangar_id": "5056077",
    "dok_id": "H70976",
    "dok_titel": "Protokoll 2019/20:76 Tisdagen den 18 februari",
    "dok_rm": "2019/20",
    "dok_nummer": "76",
    "dok_datum": "2020-02-18 00:00:00",
    "avsnittsrubrik": "(forts.) Skogspolitik (forts. MJU7)",
    "underrubrik": "",
    "kammaraktivitet": "",
    "anforande_id": "f97ceb25-2e74-ea11-9134-0090facf175a",
    "anforande_nummer": "53",
    "talare": "John Widegren (M)",
    "parti": "M",
    "anforandetext": "<p>Fru talman! Absolut! Det är det här som är problemet. Skogsägarna gör själva de här insatserna som är frivilliga och sker olika mellan 330 000 olika skogsbrukare där alla tänker olika i sitt skogsbrukande. En del vill ha rena granåkrar. Men merparten av svenska skogar i dag är blandskog.</p><p>Det är klart att de ska få göra precis som de vill. Det är vad vi efterfrågar hela tiden. Vi är precis emot när man kommer och lägger en död hand över någons skog och vill peka med hela handen från statens sida.</p><p></p><p>Vi måste ändå problematisera kring vad som händer om vi ökar mängden skog som tas ur produktion. Det måste finnas ett tak någonstans. Det hade varit intressant att höra Miljöpartiets resonemang om det. Kan vi skydda in absurdum, eller når man en gräns någonstans?</p><p>När vi till exempel tittar på regeringsbeslutet från 2014, <em>Etappmål för biologisk mångfald och ekosystemtjänster</em>, är vi ganska nära. Det fattas 5 000 hektar av formellt skyddad skog, som Naturvårdsverket självt har sagt.</p><p>När det gäller de frivilliga avsättningarna fattas en del. Men det står ju också i det här att vi får byta ut de frivilliga mot andra saker inom grön infrastruktur, till och med strandskyddet nämns. Ska vi börja prata strandskyddet är det 25 procent av Sveriges landyta.</p><p>Jag tror definitivt att vi har uppnått våra mål för det internationella vad gäller det första etappmålet enligt regeringsbeslutet. Därför blir frågan igen: Ska vi fortsätta att skydda formellt där staten pekar med hela handen, eller tror vi att skogsägarna själva kan hantera det? Skogsägarna har byggt upp de höga naturvärdena genom ett aktivt brukande av lantbruk och skogsbruk.</p>",
    "intressent_id": "025877594729",
    "rel_dok_id": "",
    "replik": "Y",
    "systemdatum": "2020-04-01 17:34:08"
  }
}