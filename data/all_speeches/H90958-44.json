{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "ef7d3f62-aeb9-ec11-9167-901b0eac4c78",
    "anforande_nummer": "44",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Det är intressant och avslöjande att både ministern och Annika Hirvonen väljer att tala om system och organisation. Men det är inte det vi moderater värnar om när vi pratar om skolan, utan vi värnar om varenda elev. Vi är bekymrade över eleverna. Vi vill att eleverna ska lyckas. Vi vill ha duktiga och engagerade lärare och rektorer som stannar i skolan.</p><p>Socialdemokraterna och Miljöpartiet har inte kommit med ett enda konkret förslag på sju och ett halvt år för att fler barn ska klara skolan och fler lärare stanna kvar. I stället pratar man om system och organisation. Det är ingen lösning.</p><p>Vi moderater talar gärna om det också, men det är inte skolans problem. Skolans problem är att det börjar bli kaotiskt på lektionerna och att en fjärdedel av barnen har ont i magen när de kommer till skolan för att de aldrig eller sällan känner sig trygga. Då kan de inte lära sig något. Detta vill vi moderater prata om, inte organisationen.</p>",
    "intressent_id": "0502490570219",
    "rel_dok_id": "",
    "replik": "Y",
    "systemdatum": "2022-04-11 17:45:40"
  }
}