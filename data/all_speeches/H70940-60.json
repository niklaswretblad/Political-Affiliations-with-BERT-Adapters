{
  "anforande": {
    "dok_hangar_id": "5048480",
    "dok_id": "H70940",
    "dok_titel": "Protokoll 2019/20:40 Torsdagen den 28 november",
    "dok_rm": "2019/20",
    "dok_nummer": "40",
    "dok_datum": "2019-11-28 00:00:00",
    "avsnittsrubrik": "Statsministerns frågestund",
    "underrubrik": "Mäns dödliga våld mot kvinnor",
    "kammaraktivitet": "statsministerns frågestund",
    "anforande_id": "8012cdcb-7722-ea11-912c-901b0e9b71a8",
    "anforande_nummer": "60",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det är samma resonemang som med Olle Thorell. Det finns några saker som är viktiga.</p><p>En sak är att förebygga så mycket som det går. Det är därför jag tycker att debatten bland män måste handla om att det är alldeles fel om man tror att detta är manligt - det är precis tvärtom.</p><p>En annan sak är att vi behöver bli bättre på att diskutera dessa frågor i skolorna så att pojkar förstår hur man beter sig när man blir man.</p><p>En tredje sak är att vi behöver bli bättre på att upptäcka dessa brott. Alla myndigheter, såväl sjukvården som andra myndigheter, behöver bli bättre på att samverka och på att upptäcka detta.</p><p>Vi har stärkt polisens möjligheter att utreda detta, men åklagarväsendet behöver bli bättre på att göra sin del. Hela rättskedjan behöver bli bättre. För några delar i rättskedjan ingår obligatorisk utbildning i hur man blir bättre på att driva denna typ av fall.</p><p>Sist men inte minst ska barnens ställning stärkas. Det är därför vi vill göra så att de blir målsägande i samband med brott. Om man bevittnar att ens pappa slår ens mamma - eller till och med gör något ännu värre - ska man bli målsägande. Man ska få mycket snabbare hjälp med biträde samt ha rätt till skadestånd.</p>",
    "intressent_id": "0218878014918",
    "rel_dok_id": "H7C120191128sf",
    "replik": "N",
    "systemdatum": "2019-12-19 16:55:07"
  }
}