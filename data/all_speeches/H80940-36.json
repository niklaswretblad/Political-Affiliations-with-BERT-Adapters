{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "d56dfcf1-df3e-eb11-914a-901b0e9b71a8",
    "anforande_nummer": "36",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Vaccinationsstrategin var tidigt klar, tycker jag, och den bygger på några saker. Den bygger på det samarbete vi har med andra länder - inte minst EU, där Sverige är ett av sex länder, om jag kommer ihåg det rätt, som är representerade i förhandlingsgruppen. Sverige är alltså med där, och det är bra. Den bygger också på att vi har en koordinatör som ska se till att vi får in vaccinet i landet och på att Folkhälsomyndigheten har i uppdrag att få ut vaccinet i landet, alltså se till att det faktiskt kan hanteras logistiskt här hemma så att alla kan få sitt vaccin när de ska ha det. Det är denna strategi vi har jobbat med hela tiden, och den vet kommissionen om. Det är också den som Folkhälsomyndigheten har kommunicerat till den europeiska myndigheten. </p><p>Vad gäller motståndet vet vi att det finns. Sverige tillhör traditionellt de länder där det finns en stark uppställning bakom vaccination, men det kan bli ett problem också här. Det var därför jag på senaste Europeiska rådet tog upp behovet av mer kommunikation och information.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Återrapporteringen var härmed avslutad.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}