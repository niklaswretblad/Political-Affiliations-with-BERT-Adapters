{
  "anforande": {
    "dok_hangar_id": "5136018",
    "dok_id": "H909121",
    "dok_titel": "Protokoll 2021/22:121 Tisdagen den 31 maj",
    "dok_rm": "2021/22",
    "dok_nummer": "121",
    "dok_datum": "2022-05-31 00:00:00",
    "avsnittsrubrik": "En ökad differentiering av strandskyddet",
    "underrubrik": "",
    "kammaraktivitet": "ärendedebatt",
    "anforande_id": "38e25ffa-bc39-ed11-9178-901b0e9b71a8",
    "anforande_nummer": "52",
    "talare": "Carl-Oskar Bohlin (M)",
    "parti": "M",
    "anforandetext": "<p>Fru talman! Tack för frågan, Kristina Yngwe!</p><p>Vi offrar inte landsbygden, utan vi kan konstatera att förslagen i nästan varje detalj är utformade så att de inte gör någon skillnad eller försämrar det nuvarande läget. Okej, man vill minska strandskyddet till 25 meter. Då kan vi konstatera att i hälften av alla Sveriges län är det här i dag en icke-fråga. I hälften av alla län har länsstyrelsen möjlighet att upphäva det här strandskyddet helt. Då har vi inte ens kravet på fri passage.</p><p>När det gäller kriterierna för sådana här strandnära utvecklingsområden får man konstatera att de är så snävt uppställda att de i praktiken, väl tillämpade, sannolikt inte skulle leda till någon mer förmånlig ordning än LIS-områdena. De är nämligen uppställda på ett sådant sätt att det bara handlar om områden där fastighetsvärdena är så låga att det många gånger inte lönar sig att bygga ett nytt hus och där intresset för detta därför kommer att vara mycket begränsat.</p><p>Utan att gå in för mycket på tekniska detaljer kan man konstatera att om vi hade plockat ut några russin ur den här kakan - de är väldigt få och inte särskilt välsmakande, men ändå - och sedan avslagit allt annat skulle vi sannolikt hamnat i en situation där man tyckt att förslaget fått en annan lutning och därmed underkastats ett nytt beredningstvång. Då hade vi behövt arbeta med en produkt som i grunden inte är bra. Vi menar att vi inte vill ha det här systemet. Vi vill ha ett nytt system. Vi vill börja om, på ett blankt papper. I stället för att göra en dålig ändring nu vill vi göra en bra ändring som är på riktigt.</p><p>Jag hoppas och tror att Centerpartiet efter nästa val, när man har dragit slutsatserna av hur det har varit att vara stödhjul till S, kanske kommer på andra tankar och ser att det finns förutsättningar för oss att göra detta tillsammans.</p>",
    "intressent_id": "0108109641223",
    "rel_dok_id": "H901MJU27",
    "replik": "Y",
    "systemdatum": "2022-09-21 16:52:52"
  }
}