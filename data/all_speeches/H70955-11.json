{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:175 om det ökade antalet barn- och ungdomsrån",
    "underrubrik": "",
    "kammaraktivitet": "interpellationsdebatt",
    "anforande_id": "7e6c5512-e04c-ea11-9130-901b0e9b71a0",
    "anforande_nummer": "11",
    "talare": "Boriana Åberg (M)",
    "parti": "M",
    "anforandetext": "<p>Herr talman! Det är inte undergångsretorik jag kör med utan det är verklighetsretorik såtillvida att det finns ett inslag av undergång i detta, nämligen regeringens undergång. Regeringen är inte kapabel att ta hand om problemet.</p><p>Jag vill tacka ministern för hans svar. Jag välkomnar att regeringen vidtar vissa åtgärder men anser att de inte är tillräckliga. Det 34-punktsprogram som ministern refererar till innehåller mest förslag på utredningar, och det kommer att ta lång tid innan dessa utredningar genomförs och lagar sedan kan stiftas. Under tiden kan brottslingarna fortsätta att begå brott.</p><p> STYLEREF Kantrubrik \\* MERGEFORMAT Svar på interpellationer</p><p>Ministern nämnde projektet för snabbare lagföring av vissa brott i sitt svar. Det är positivt att tidsavståndet mellan brott, dom och straff ska minskas, men varför ska detta ske först 2022 i hela landet? Det går inte att vänta två år till.</p><p>Ministern refererade också till Moderaternas politik. Inga andra regeringar har gjort så mycket för att stävja brottsligheten som moderatledda regeringar. Vi har länge krävt att straffrabatterna ska avskaffas, men det är först nu som regeringen har vaknat. Tyvärr gäller avskaffandet av straffrabatterna bara vid grov brottslighet. Jag vill fråga ministern: Varför gäller det inte all brottslighet?</p><p>Jag vill påminna om att våra domstolar är väldigt restriktiva med att rubricera brott som grova. Misshandeln av Niclas som jag nämnde tidigare klassades inte som grov trots att offret hade brutna ansiktsben och skoavtryck i ansiktet. Det finns tyvärr inga förslag i 34-punktsprogrammet om avskaffande av mängdrabatten, vilket är något som vi Moderater också kräver.</p><p>Jag tycker dock att det är positivt att en straffskärpning för dem som rekryterar unga till kriminalitet ska införas. Men jag anser också att straffmyndighetsåldern på 15 år måste sänkas. Som det är nu rekryterar kriminella gäng medvetet yngre för att till exempel langa narkotika eller ägna sig åt rån, hot och misshandel. När de har nått straffmyndighetsåldern är de fullfjädrade brottslingar med befäst kriminell identitet.</p><p>Ministern nämnde också att regeringen satsar på poliser. Vi ska ha 10 000 fler poliser till 2024. Det verkar vara ett orealistiskt mål. Ett stort problem är att många poliser väljer att lämna yrket. Arbetsmiljön är oacceptabel, och lönen är för låg. Åt detta görs ingenting. Tillför resurser så att polislönerna kan höjas till 30 000 kronor i månaden - det är någonting som vi moderater vill göra - och ge polisen bättre förutsättningar att utföra sitt viktiga arbete, bland annat genom ökade befogenheter!</p><p>När det gäller polisutbildningen är det brist på studenter. Av totalt 1 020 platser till vårterminen är bara 651 fyllda. Jag undrar: Vad tänker regeringen göra för att locka fler behöriga till att söka till polisutbildningen?</p>",
    "intressent_id": "0105632258713",
    "rel_dok_id": "H710175",
    "replik": "N",
    "systemdatum": "2020-02-11 16:07:00"
  }
}