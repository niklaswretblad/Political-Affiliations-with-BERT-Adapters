{
  "anforande": {
    "dok_hangar_id": "5020416",
    "dok_id": "H60943",
    "dok_titel": "Protokoll 2018/19:43 Torsdagen den 24 januari",
    "dok_rm": "2018/19",
    "dok_nummer": "43",
    "dok_datum": "2019-01-24 00:00:00",
    "avsnittsrubrik": "Frågestund",
    "underrubrik": "Åtgärder för att skydda lantbrukare mot djurrättsaktivisters brott",
    "kammaraktivitet": "frågestund",
    "anforande_id": "21dde488-9e2f-e911-9118-901b0e9b71a0",
    "anforande_nummer": "34",
    "talare": "Tobias Billström (M)",
    "parti": "M",
    "anforandetext": "<p>Fru talman! De senaste dagarna har vi kunnat läsa i medierna om hur djurrättsaktivister hotar och trakasserar Sveriges lantbrukare och djurägare. Förra året visade LRF:s egen undersökning att hela fyra av tio lantbrukare utsatts för brott. Det är en skrämmande hög siffra.</p><p>Det är dags att ta hotet från djurrättsaktivisterna på allvar. Brotten begås inte sällan på gårdar där de drabbade bor med sina familjer, vilket skapar en mycket stor otrygghet och utsatthet. Våra svenska lantbrukare måste få det rättsliga skydd som de har rätt till. Annars sviker staten sin del av samhällskontraktet.</p><p>Moderaterna har i flera år drivit på för att regeringen ska agera i denna fråga, men problemen kvarstår. Min fråga till justitieminister Morgan Johansson är därför: Vilka åtgärder avser justitieministern att vidta för att skydda Sveriges lantbrukare och djurägare mot brott som begås av djurrättsaktivister?</p>",
    "intressent_id": "0956595590924",
    "rel_dok_id": "H6C120190124fs",
    "replik": "N",
    "systemdatum": "2019-02-13 15:49:41"
  }
}