{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellationerna 2019/20:204 och 205 om Turkiets angreppskrig i Rojava och politiska fångar i Turkiet",
    "underrubrik": "",
    "kammaraktivitet": "interpellationsdebatt",
    "anforande_id": "82db98f2-e04c-ea11-9130-901b0e9b71a0",
    "anforande_nummer": "74",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag vill tacka Amineh Kakabaveh för att hon tar upp de här viktiga frågorna. Vi är helt överens om att utvecklingen i Turkiet är djupt oroande. Oppositionella sitter frihetsberövade. Jag och regeringen har gång på gång kritiserat det här. Det gäller inte minst situationen för oppositionspartiet HDP och dess förra partiledare Selahattin Demirtas och Figen Yüksekdag.</p><p>Sverige kräver deras frigivning. Vi har framfört detta i olika sammanhang. Vi konstaterade vid gripandet 2016 att frihetsberövandet av Demirtas och andra HDP-politiker inte kunde ses som isolerade fall utan som en fortsättning på åtgärder som under en längre tid framförts av partiets företrädare.</p><p>Jag har i EU-sammanhang uppmärksammat de förundersökningar som inletts mot politiker och personer som kritiserat Turkiets militära offensiv i nordöstra Syrien. I EU har vi också lyft upp situationen för de lokalpolitiker som har avsatts och frihetsberövats. I samtal med företrädare för Turkiet tar Sverige regelbundet tillfället i akt att betona att fri opposition är en förutsättning för ett demokratiskt samhälle.</p><p> STYLEREF Kantrubrik \\* MERGEFORMAT Svar på interpellationer</p><p>Mot denna bakgrund har det varit viktigt att visa solidaritet med HDP-ledarna, exempelvis genom rättegångsbevakning. Sveriges utlandsmyndigheter i Turkiet har bland annat bevakat rättegångarna mot Selahattin Demirtas och Figen Yüksekdag. Vi har också verkat för att andra länder ska närvara, visa solidaritet och uppmärksamma de här fallen.</p><p>Regeringen är även pådrivande när det gäller att i de internationella forum som vi anser är mest lämpliga uppmärksamma Turkiets kränkningar av de mänskliga rättigheterna. Vi för dessa diskussioner där vi kan uppnå resultat. Vi uppmärksammar bland annat situationen för oppositionspolitiker, journalister, akademiker och civilsamhällesaktörer och driver att EU:s medlemsstater ska fortsätta agera samlat för de mänskliga rättigheterna, demokratin och rättsstatens principer i Turkiet.</p><p>Det är inom EU vi har störst möjlighet att påverka utvecklingen i Turkiet, och vi verkar för en gemensam och tydlig Turkietpolitik. Regeringen menar att det är genom fortsatt dialog, inklusive tydlig kritik, som EU bäst kan påverka Turkiet. Vi fortsätter också vårt arbete i OSSE och Europarådet, som forum för både dialog och kritik.</p><p>EU och Sverige fortsätter även att betona att Turkiets antiterrorlagstiftning tillämpas alltför brett. Turkiet måste självklart som alla länder hantera terroristhotet. Men det får aldrig ske till priset av minskad respekt för de mänskliga rättigheterna, demokratin eller rättsstatens principer.</p>",
    "intressent_id": "0992800527915",
    "rel_dok_id": "H7C120200114ip",
    "replik": "N",
    "systemdatum": "2020-02-11 16:13:33"
  }
}