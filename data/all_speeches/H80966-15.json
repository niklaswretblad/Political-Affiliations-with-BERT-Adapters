{
  "anforande": {
    "dok_hangar_id": "5081109",
    "dok_id": "H80966",
    "dok_titel": "Protokoll 2020/21:66 Tisdagen den 19 januari",
    "dok_rm": "2020/21",
    "dok_nummer": "66",
    "dok_datum": "2021-01-19 00:00:00",
    "avsnittsrubrik": "Svar på interpellation 2020/21:287 om skydd i fordonsregistret för känsliga yrkesgrupper",
    "underrubrik": "",
    "kammaraktivitet": "interpellationsdebatt",
    "anforande_id": "d51bb4d1-8286-eb11-914b-901b0eac4c70",
    "anforande_nummer": "15",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Thomas Morell har frågat mig om jag avser att införa begränsningar i fordonsregistret så att uppgifter om personer inom känsliga yrkesgrupper inte är öppna för allmänheten.</p><p>Den sekretessprövning som jag hänvisade till i svaret på Thomas Morells riksdagsfråga från den 26 november 2020 är delvis automatiserad. När en förfrågan lämnas in till Transportstyrelsen kontrolleras det först om det finns en sekretessmarkering för uppgifterna i vägtrafikregistret. Om det inte finns någon sådan lämnas uppgifterna ut. Det är denna process som möjliggör att de flesta snabbt kan få uppgifter från just vägtrafikregistret. Det är i grunden bra.</p><p>Vissa uppgifter ska dock inte lämnas ut. Jag vill här understryka vikten av att samhället erbjuder ett skydd mot hot och våld för dem som är i behov av det. Transportstyrelsen har rutiner för att i vägtrafikregistret sekretessmarkera uppgifter som inte bör lämnas ut, bland annat om uppgifterna tillhör någon med skyddad identitet. Om uppgifter med sekretessmarkering begärs ut tar en manuell sekretessprövning vid inför eventuellt utlämnande av uppgifterna.</p><p>Den ordning som råder möjliggör med andra ord att enskildas personuppgifter kan skyddas om så behövs.</p>",
    "intressent_id": "0284192765516",
    "rel_dok_id": "H810287",
    "replik": "N",
    "systemdatum": "2021-03-16 19:10:28"
  }
}