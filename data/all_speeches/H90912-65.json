{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "85851f8f-a231-ec11-915b-901b0eac4c78",
    "anforande_nummer": "65",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Jag tackar Niklas Wykman för frågan.</p><p>Det är alltid intressant att höra Niklas Wykmans mustiga berättelser om livet på landsbygden. Jag har ingen aning om var Niklas Wykman är uppvuxen. Jag är dock uppvuxen på landet och har av hävd och tradition valt att stanna kvar, för det finns många fördelar med att bo på landsbygden. </p><p>Men det finns också många nackdelar. Bland annat är känslan av orättvis behandling när det gäller service, kollektivtrafik och framför allt förskolor och skolor enorm, till exempel när skolor läggs ned. Det finns många aspekter som gör att det ibland är irriterande att bo på landsbygden. Drivmedelspriserna är en, men det är inte allt.</p><p>Jag skulle vilja vända på frågan och få ett tydligare svar på om Moderaterna tycker att det är en väl avvägd användning av skattemedel att sänka skatten med 1 krona rakt över på bensin och diesel när den största summan hamnar i storstadslänen, där det finns kollektivtrafik och man faktiskt kan lämna bilen hemma.</p><p>Nej, vi kommer inte att stödja några elsparkcyklar. Det är ett miljöpartiförslag. Vi kommer att presentera cykelsatsningar i vår budget, men det kommer inte att handla om subventioner till elsparkcyklar.</p>",
    "intressent_id": "0903081277919",
    "rel_dok_id": "",
    "replik": "Y",
    "systemdatum": "2021-10-20 14:38:40"
  }
}