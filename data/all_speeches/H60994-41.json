{
  "anforande": {
    "dok_hangar_id": "5034366",
    "dok_id": "H60994",
    "dok_titel": "Protokoll 2018/19:94 Torsdagen den 16 maj",
    "dok_rm": "2018/19",
    "dok_nummer": "94",
    "dok_datum": "2019-05-16 00:00:00",
    "avsnittsrubrik": "Statsministerns frågestund",
    "underrubrik": "Tillsättandet av EU-kommissionens nya ordförande",
    "kammaraktivitet": "statsministerns frågestund",
    "anforande_id": "f64024bf-868b-e911-9121-901b0e9b71a0",
    "anforande_nummer": "41",
    "talare": "Mattias Karlsson (SD)",
    "parti": "SD",
    "anforandetext": "<p>Herr talman! Den 26 maj är det val till Europaparlamentet. Ett av Europaparlamentets uppdrag är att utse EU-kommissionens ordförande tillsammans med ministerrådet och medlemsländernas regeringar. Stefan Löfven har deklarerat sitt stöd för kandidaten Frans Timmermans.</p><p> STYLEREF Kantrubrik \\* MERGEFORMAT Statsministerns frågestund</p><p>Frans Timmermans har gett uttryck för att han vill införa minimilöner i hela Europa, vilket skulle slå undan benen för den svenska modellen med kollektivavtal. Han har uttryckt stöd för att ge Europeiska unionen beskattningsrätt. Han har gett uttryck för att han tycker att Europeiska unionen i ännu större utsträckning ska ta emot migranter som kommer över Medelhavet. Han har motsatt sig den typ av gränskontroller som Sverige införde för att skydda vårt samhälle från systemkollaps i migrationskrisens spår.</p><p>Min fråga till statsministern är: Hur ska de svenska väljarna kunna lita på att det som statsministern och regeringen säger sig verka för inom Europapolitiken är det som man i själva verket kommer att verka för, när man samtidigt vill ge väldigt stor makt till personer som står för det rakt motsatta mot det som regeringen säger sig strida för?</p>",
    "intressent_id": "0831636664429",
    "rel_dok_id": "H6C120190516sf",
    "replik": "N",
    "systemdatum": "2019-06-10 15:51:41"
  }
}