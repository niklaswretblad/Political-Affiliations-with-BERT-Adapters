{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "15a672a1-9da7-ed11-917f-901b0eac4c70",
    "anforande_nummer": "80",
    "talare": "Märta Stenevi (MP)",
    "parti": "MP",
    "anforandetext": "<p>Fru talman! Jag ska nu bli lite allvarligare. Jag vill också stämma in i tackkören gällande det politiska arbetet och tacka dig, Annie, för ditt mod och ditt engagemang. I en tid när vi sett auktoritära och främlingsfientliga vindar blåsa genom både Sverige och Europa har du hela tiden stått stabil i din tro på frihet, demokrati och öppenhet. När andra har vänt kappan efter vinden har du visat vad det är att vara liberal politiker i vår tid. Du har stått vid ditt ord och aldrig släppt fram rasismen till makten eller gett den en enda millimeter. Jag vet att du har betalat ett högt pris för det, men jag hoppas att du också under de här åren har känt stödet från alla oss som har backat det, både som väljare och som politiker.</p><p>Jag vill också rikta ett särskilt stort tack till dig för din röst för kvinnors och barns utsatthet. Tack för att du alltid har stått på kvinnors och flickors sida och har fått så många andra att göra samma sak!</p><p>Som avtackningspresent från Per, mig och partiet har vi skänkt en gåva till Plan Sverige, som står på tjejers sida när det behövs som allra mest - precis som jag vet att du alltid har gjort och som jag också är övertygad om att du alltid kommer att göra. För det är vi dig väldigt tacksamma.</p><p>(Applåder)</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}