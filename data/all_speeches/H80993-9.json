{
  "anforande": {
    "dok_hangar_id": "5090377",
    "dok_id": "H80993",
    "dok_titel": "Protokoll 2020/21:93 Fredagen den 12 mars",
    "dok_rm": "2020/21",
    "dok_nummer": "93",
    "dok_datum": "2021-03-12 00:00:00",
    "avsnittsrubrik": "Svar på interpellation 2020/21:396 om företagens tilltro till rättsstaten",
    "underrubrik": "",
    "kammaraktivitet": "interpellationsdebatt",
    "anforande_id": "7e53f038-95bf-eb11-9156-901b0e9b71a8",
    "anforande_nummer": "9",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Du har helt rätt, Linda Modig. Vi har hårda krav. Det ska vi också ha. Jag tror att vi alla i grund och botten är stolta över att när vi bedriver verksamhet - oavsett om det är i skogen eller för den delen om det gäller mineral i gruvor med mera - har vi hårda krav.</p><p>Vi gör inte i likhet med många andra länder som jag har sett. Där kan man läsa om förgiftade floder eller vatten, eller för den delen barnarbete och annat elände som vi tyvärr ser inte minst när det gäller utvinning av innovationskritiska mineral och metaller. De behövs till exempel för solceller, batterier och vindkraft. Allt detta är saker vi behöver.</p><p>Vi har hårda regler. Jag uppfattar och är väldigt stolt över att vi har företag som inte har någonting emot detta. De ser det tvärtom som en väldigt viktig del av sin konkurrenskraft. De kan stolt stå upp för att det de gör inte i onödan förstör miljö och klimat eller för den delen människor.</p><p>Mot den bakgrunden tror jag att vi är överens om att det är så vi ska ha det. Jag vet att vi är det mellan Centerpartiet och regeringen. Vi är också överens om att vi inte i onödan ska ha byråkrati eller att de processer som vi i dag använder ska bli alldeles för oförutsägbara. Näringen har i grund och botten ingenting emot själva kraven utan just processen i sig.</p><p>Det är mot den bakgrunden vi tittar över allt detta. Jag är också väldigt glad över att vi nu tittar över såväl minerallagen, Linda Modig, som de tillämpliga delar av miljöbalken som kan komma in här och också andra regelverk.</p><p></p><p>Det gör att vi får en större förutsägbarhet. Det gör att vi därmed kan se till att vi är ett land som på ett hållbart sätt hjälper till i den nödvändiga klimatomställningen. Samtidigt skapar vi ny tillväxt i vårt land och nya gröna jobb som är till glädje för hela landet.</p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H810396",
    "replik": "N",
    "systemdatum": "2021-05-28 11:15:47"
  }
}