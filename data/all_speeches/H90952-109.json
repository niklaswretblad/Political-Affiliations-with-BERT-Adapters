{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Frågestund",
    "underrubrik": "Åtgärder mot gängvåldet",
    "kammaraktivitet": "frågestund",
    "anforande_id": "ad2c89b4-2bb4-ec11-9167-901b0eac4c78",
    "anforande_nummer": "109",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Ja, det är en viktig fråga Anders Österberg ställer. Hur kommer man åt detta? Jag skulle säga att det krävs en kombination av åtgärder.</p><p> STYLEREF Kantrubrik \\* MERGEFORMAT Frågestund</p><p>Vi måste bekämpa brottsligheten som sådan genom att bura in de mest brottsaktiva individerna och ge dem långa fängelsestraff, se till att vi kan avlyssna dem så att vi kan klara upp de här brotten, sätta upp kameror så att vi kan se när brott begås och kanske också förebygga brott och så vidare - alla de här repressiva åtgärderna, allt det som vi nu rullar ut och har rullat ut under ett flertal år.</p><p>Men det krävs också något mer. Det krävs också att kommunsektorn, nu när staten går in med så mycket pengar till polis och övrigt rättsväsen, svarar upp till det med precis det som Anders Österberg pekar på - skola, socialtjänst och fritidsverksamhet - så att man klarar av att bryta nyrekryteringen till de kriminella gängen. Det är bara så man på lång sikt kan vända utvecklingen.</p><p>Vi ser att kommunsektorn går med 50 miljarder i överskott. Det gjorde man faktiskt 2020. Använd nu en del av de pengarna till att satsa på de förebyggande åtgärderna skola, socialtjänst och fritidsverksamhet!</p>",
    "intressent_id": "0473783431010",
    "rel_dok_id": "H9C120220113fs",
    "replik": "N",
    "systemdatum": "2022-04-04 17:27:50"
  }
}