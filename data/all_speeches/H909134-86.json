{
  "anforande": {
    "dok_hangar_id": "5139834",
    "dok_id": "H909134",
    "dok_titel": "Protokoll 2021/22:134 Måndagen den 20 juni",
    "dok_rm": "2021/22",
    "dok_nummer": "134",
    "dok_datum": "2022-06-20 00:00:00",
    "avsnittsrubrik": "Nya uppgifter om den tilltalades ålder i straffprocessen",
    "underrubrik": "",
    "kammaraktivitet": "ärendedebatt",
    "anforande_id": "323efaec-3143-ed11-9177-901b0eac4c70",
    "anforande_nummer": "86",
    "talare": "Gustaf Lantz (S)",
    "parti": "S",
    "anforandetext": "<p>Fru talman! Jag vänder mig helt emot Ellen Junttis premisser för frågan.</p><p>Många kontakter som jag har haft med moderater genom åren har varit positiva när det kommer till rättssäkerhet. Vad Ellen Juntti gör med sin fråga är att ställa ett brottsoffers situation mot rättssäkerheten för en tilltalad.</p><p>Det är inget nollsummespel. Det är inte så att ju mer du gynnar en tilltalad i processen, desto sämre blir det för brottsoffret. Det förutsätter att det är rätt gärningsman som är misstänkt för brottet, och det vet vi ju inte förrän domstolen har fällt sitt avgörande.</p><p>Som jag inledde mitt anförande med att säga har domstolen uppgiften att skipa rättvisa. I det ligger att kunna döma skyldiga men också att inte döma oskyldiga. Det går inte att säga att det är kommunicerande kärl. Till slut blir det ett race mot botten där vi inte har någon rättssäkerhet och där vi inte är en rättsstat utan låter den som är häktad eller den tilltalade stå till svars utan att en domstol på ett rättssäkert sätt kan konstatera att personen är skyldig till brottet.</p><p>Jag vänder mig helt emot premissen att ställa brottsoffret mot den tilltalades rättssäkerhet.</p>",
    "intressent_id": "075747847023",
    "rel_dok_id": "H901JuU33",
    "replik": "Y",
    "systemdatum": "2022-10-03 17:42:36"
  }
}