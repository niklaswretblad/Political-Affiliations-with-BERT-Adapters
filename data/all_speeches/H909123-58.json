{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Frågestund",
    "underrubrik": "Våldsutsatta kvinnor och bodelning",
    "kammaraktivitet": "frågestund",
    "anforande_id": "d28edfdc-bf39-ed11-9178-901b0e9b71a8",
    "anforande_nummer": "58",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Mäns våld mot kvinnor är en av våra allra mest prioriterade frågor. Vi säger ofta att det är gängkriminaliteten och mäns våld mot kvinnor som är våra huvudprioriteringar.</p><p>Det har också märkts i vår politik. Vi har skärpt straffet för grov kvinnofridskränkning; det gjorde vi så sent som den 1 januari. Vi skärpte straffet för överträdelse av kontaktförbud. Vi gjorde det lättare att sätta fotboja på förföljande män. Vi har sett till att permanenta och öka resurserna till kvinnojourerna så att de har mer pengar än någonsin tidigare att röra sig med. Vi går också vidare - på riksdagens bord ligger bland annat ett förslag om skärpt straff för våldtäkt och skärpt påföljd för sexköp. </p><p>Bodelningsfrågan har diskuterats ett antal gånger i interpellationsdebatter. Det är så att domstolarna har verkningsfulla medel för att skynda på processen. Jag skulle kunna säga att vi nog behöver utvärdera hur de verktygen används, för jag är också angelägen om att se till att den som har tagit steget ut ur ett destruktivt förhållande kan få en ordnad ekonomisk situation så fort som möjligt. Jag ser alltså fram emot en sådan utvärdering. </p>",
    "intressent_id": "0473783431010",
    "rel_dok_id": "H9C120220602fs",
    "replik": "N",
    "systemdatum": "2022-09-21 17:13:30"
  }
}