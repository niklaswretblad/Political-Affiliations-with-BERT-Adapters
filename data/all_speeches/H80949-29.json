{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:170 om kapacitetsbrist i Skåne och övriga Sverige",
    "underrubrik": "",
    "kammaraktivitet": "interpellationsdebatt",
    "anforande_id": "7bd9026a-3062-eb11-914e-901b0e9b71a0",
    "anforande_nummer": "29",
    "talare": "Lars Hjälmered (M)",
    "parti": "M",
    "anforandetext": "<p>Fru talman! Jag tackar statsrådet för möjligheten att ta en debatt i en sådan här viktig fråga.</p><p>Jag har valt att ställa ett antal frågor om el- och energisituationen i Skåne och delar av Sverige just med utgångspunkt i att hushåll och företag i Sverige ska kunna räkna med att vi har en trygg tillgång till el och annan energi.</p><p>Långsiktigt ser vi kraftigt ökade elbehov i Sverige. För mig är det inte bara ett scenario utan en önskad samhällsutveckling. Jag vill se att fler företag etablerar sig i Sverige och att fler företag väljer att växa i Sverige. Men jag vill också att vi kombinerar det med en omställning så att inte minst industrin och transportsektorn använder mer el och mindre fossil energi.</p><p>Historiskt har Sverige haft ett av världens bästa el- och energisystem. Rimliga elpriser för kunderna kombinerat med låga utsläpp har gett Sverige viktiga fördelar. Under de kommande åren ställs vi dock inför ett antal problem och utmaningar. Vi har i drygt ett år haft ett antal elproblem och elkriser i Skåne och i Stockholm - och i somras i egentligen hela södra Sverige, något som föranledde att regeringen fick vidta omedelbara krisåtgärder.</p><p>Vi ser utmaningar på sikt eftersom den totala elkostnad - alltså inte elpriset - som företag i Sverige betalar inte ligger på Europas lägsta snitt utan på medium, vilket påverkar våra konkurrensmöjligheter. Vi ser att de framtida elbehoven kräver investeringar och att man kan få fram pengar till detta.</p><p>Sverige har redan i dag EU:s renaste elsystem tack vare kombinationen kärnkraft, vattenkraft och olika former av ny förnybar energi. När investeringar och utveckling av det svenska elsystemet görs är det viktigt att behålla fördelarna.</p><p>Fru talman! Baserat på alla dessa utmaningar har jag valt att ställa ett antal frågor till statsrådet. Jag tycker att bilden han ger i sitt svar kan nyanseras lite.</p><p>Statsrådet talar om elexport, och det är alldeles riktigt på helår, månad och vecka. Men det är en klen tröst om man sitter med ett företag i södra Sverige och är osäker på om elen verkligen kommer att räcka till så att man kan expandera sitt plast- eller kemiföretag.</p><p>Statsrådet talar om de låga elpriserna. Det är förvisso sant när vi tittar på Nordpool Spot, men det intressanta för ett företag är vad företaget totalt betalar, inte bara för själva elen utan för elnät, elcertifikat, utsläppsrätter, energiskatt och moms. Då blir det lite mer utmanande för Sverige.</p><p>Bor man i södra Sverige betalar man dessutom högre elskatt än vad många norrlänningar gör. Man har oftast ett väsentligt högre elpris, och företagare lever med risken att inte riktigt veta om kapacitet finns lokalt och regionalt.</p><p> STYLEREF Kantrubrik \\* MERGEFORMAT Svar på interpellationer</p><p>Det som nu krävs är tydliga åtgärder. Energiministern talar om regeländringar för nätutbyggnad. Det är klokt, och vi väntar på ett lagförslag från regeringen. Min kritik mot det som har arbetats fram gäller inte förslaget som sådant utan att det kanske inte går tillräckligt långt.</p><p>Fru talman! Man kan vara för och emot stängningen av Ringhals 1, men om man stänger denna reaktor borde energiministern och regeringen peka på vad alternativet är som kan säkra stabiliteten, inte elmängden i systemet.</p><p>Vi behöver också utvärdera de krispaket som har sjösatts. Gjorde regeringen sitt jobb? Hade myndigheterna kraft att agera för Skåne och Stockholm? Och vad gör vi om och när nästa elkris kickar in och hur gör vi det på ett kostnadseffektivt och klokt sätt?</p><p>Fru talman! Sammantaget tycker jag att det krävs fler och kraftfullare åtgärder från regeringen.</p>",
    "intressent_id": "0980316377627",
    "rel_dok_id": "H810170",
    "replik": "N",
    "systemdatum": "2021-01-29 13:49:54"
  }
}