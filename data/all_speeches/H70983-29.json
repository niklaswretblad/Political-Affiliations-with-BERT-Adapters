{
  "anforande": {
    "dok_hangar_id": "5057355",
    "dok_id": "H70983",
    "dok_titel": "Protokoll 2019/20:83 Fredagen den 6 mars",
    "dok_rm": "2019/20",
    "dok_nummer": "83",
    "dok_datum": "2020-03-06 00:00:00",
    "avsnittsrubrik": "Svar på interpellation 2019/20:316 om barn och ungdomar som utsätts för grova brott",
    "underrubrik": "",
    "kammaraktivitet": "interpellationsdebatt",
    "anforande_id": "df6c76a3-a984-ea11-9134-0090facf175a",
    "anforande_nummer": "29",
    "talare": "Thomas Morell (SD)",
    "parti": "SD",
    "anforandetext": "<p>Herr talman! Jag tackar för svaret, statsrådet Morgan Johansson.</p><p>Jag vill ta upp Carin Götblads svar sist i artikeln. \"Jag tycker att vi sviker barnen\", säger Carin Götblad.</p><p>Det är bra med insatser, men jag brukar säga när jag håller kurser att man ska se brottskedjan som en tidsaxel. Om man ska nå resultat på kedjan får det inte finnas något brott eller en svag länk så att den brister. Jag upplever att regeringens åtgärder är sådana att man gör insatser här och lite insatser där, men länkarna däremellan är för sköra. Man når inte de resultat man rimligen borde göra med de insatser som finns.</p><p>Statistiken visar att det råder en dramatisk ökning av den typen av brott, och samhället bjuder inte motstånd för att stoppa brotten. Det är oerhört viktigt att starta tidigt med dessa människor. Det är barn med hela vuxenlivet framför sig vi pratar om. Då vill det till att de inte blir rekryterade in i kriminella verksamheter och får en kriminell livsstil. Det är mycket svårare att bryta den när man har kommit upp i åren. Det måste göras tidigt och kraftfullt.</p><p>Jag saknar en tydlig bild från regeringens sida av vad man ska göra. Man sätter in insatser här och lite där, men länken håller inte.</p>",
    "intressent_id": "0880018341619",
    "rel_dok_id": "H710316",
    "replik": "N",
    "systemdatum": "2020-04-22 16:58:47"
  }
}