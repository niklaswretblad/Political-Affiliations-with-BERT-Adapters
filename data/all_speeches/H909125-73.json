{
  "anforande": {
    "dok_hangar_id": "5137285",
    "dok_id": "H909125",
    "dok_titel": "Protokoll 2021/22:125 Tisdagen den 7 juni",
    "dok_rm": "2021/22",
    "dok_nummer": "125",
    "dok_datum": "2022-06-07 00:00:00",
    "avsnittsrubrik": "Förskola för fler barn",
    "underrubrik": "",
    "kammaraktivitet": "ärendedebatt",
    "anforande_id": "90494ce9-c039-ed11-9178-901b0e9b71a8",
    "anforande_nummer": "73",
    "talare": "Niels Paarup-Petersen (C)",
    "parti": "C",
    "anforandetext": "<p>Fru talman! Ja, vad ska man säga? Att vi pratar om förskolan nu är väl trevligt. Att vi precis har suttit i tre timmar i sandlådan gör det kanske ännu mer aktuellt.</p><p>Vi diskuterar hur vi kan skapa en förskola för fler barn. Det är oerhört viktigt. Jag kan känna igen det från min hemkommun, där stora delar av vår befolkning inte möter den svenska förskolan och barnen sedan har problem med att ta till sig det svenska språket i tid. Det är så det är i de mest utsatta områdena - barnen går inte i förskolan. Att göra något åt det är extremt viktigt, för det påverkar de här barnen och hela deras framtid.</p><p>Det är jättebra att vi har tagit steg här i dag och att vi också kommer att rösta för att ändra skollagen för att få fler barn i förskolan.</p><p>Det är också jättebra att vi säger att man varje år ska ta kontakt med föräldrarna och säga \"Vi har en plats till er\", för det är det det hela går ut på. I dag vet många av oss att det finns en plats till våra barn i förskolan. Men det är också många föräldrar, till exempel hemma i Malmö, som faktiskt inte vet att det finns en plats till deras barn, och genom att vi varje år går ut säger \"Det finns en plats - kom och ta den!\" kan fler föräldrar få upp ögonen för det och välja att sätta sina barn i förskola. Det är väldigt bra.</p><p>Men, fru talman, vi är lite skeptiska till att man behöver säga det varje år och väldigt många gånger, för det kan ta lite väl mycket tid till administration för att hantera det. Därför vill vi gärna att man följer upp den frågan över tid för att se om det verkligen är nödvändigt att ta så mycket tid till administration från folk som redan har mycket att göra. Den biten skulle kunna vara lite bättre.</p><p>En annan del som vi ser en utmaning med, vilket andra partier också varit inne på, är förskolans betydelse för barns språkutveckling och svenska språkets ställning i förskolan.</p><p>Det påstods precis här i talarstolen att Centerpartiet är emot att stärka svenska språkets ställning i förskolan. Det är inte för att vi är emot det; det är för att det redan är gjort. Det är två olika saker. 2019 ändrades de reglerna, och i den nyligen reviderade läroplanen för förskolan som trädde i kraft 2019 var just precis det med. Jag är inte säker på att det förslaget har uppdaterats sedan dess, men det är som det är.</p><p>För språkets del tycker vi också att det är jätteviktigt att titta på hur vi säkrar att den personal som är i förskolan faktiskt är bra på svenska. Det är ju förskolans personal som möter barnen och levererar språkträningen för de barn som kommer in. Det är såklart särskilt viktigt för dem som har utländsk bakgrund.</p><p>Därför är det positivt att flera kommuner har tagit steg för att stärka språkkompetensen hos personalen. Men det är också viktigt att det är kompetensutvecklingsinsatser hela vägen igenom, så vi är kritiska till att regeringen inte har tagit förslag om detta vidare från utredningen på det området för att säkra bättre språkutveckling i svenska.</p><p></p><p>Därför yrkar jag bifall till reservation nummer 8 - för att säkra att vi får fler legitimerade förskollärare, vilket såklart inkluderar att de kan svenska.</p><p>I övrigt yrkar vi bifall till förslaget. Jag tackar för mig och hoppas på en bättre debatt i skolfrågorna framgent.</p>",
    "intressent_id": "0587736055221",
    "rel_dok_id": "H901UbU24",
    "replik": "N",
    "systemdatum": "2022-09-21 17:21:10"
  }
}