{
  "anforande": {
    "dok_hangar_id": "5023193",
    "dok_id": "H60956",
    "dok_titel": "Protokoll 2018/19:56 Onsdagen den 27 februari",
    "dok_rm": "2018/19",
    "dok_nummer": "56",
    "dok_datum": "2019-02-27 00:00:00",
    "avsnittsrubrik": "Trossamfund och begravningsfrågor",
    "underrubrik": null,
    "kammaraktivitet": "ärendedebatt",
    "anforande_id": "6dd5362f-e14f-e911-911c-0090facf175a",
    "anforande_nummer": "4",
    "talare": "Erik Ottoson (M)",
    "parti": "M",
    "anforandetext": "<p>Herr talman! Trossamfund och begravningsfrågor låter inte så spännande, men det finns frågor som måste hanteras även inom ramen för detta betänkande. Två förslag är från Moderaterna. </p><p>Allmänna helgdagar m.m.</p><p>Det ena gäller storleken på kyrkoavgiften. Vi tycker att det är viktigt att församlingar och kyrkan själv har möjlighet att reglera den på fler sätt än som en procentandel av den beskattningsbara inkomsten och att till exempel kunna sätta ett tak och ett golv, detta för att kyrkan själv ska ha friheten att fatta sådana beslut. Det är en märklig ordning att vi som riksdag har inskränkt ett trossamfunds förutsättningar att fatta beslut om sin egen medlemsavgift. </p><p>Det andra gäller församlingstillhörigheten. Vi moderater föreslår att även detta ska vara upp till kyrkan. Det är viktigt att kyrkan själv har möjlighet att fatta beslut om detta. Det är sällan så att man som trossamfund har inskränkningar när det gäller vilken organisatorisk fördelning av medlemmar man har möjlighet att göra. Därför upplever vi att också detta är viktigt. Mot bakgrund av detta yrkar jag bifall till reservationerna 2 och 3. </p>",
    "intressent_id": "0832311880029",
    "rel_dok_id": "H601KU19",
    "replik": "N",
    "systemdatum": "2019-03-26 17:07:38"
  }
}