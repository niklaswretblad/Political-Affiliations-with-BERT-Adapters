{
  "anforande": {
    "dok_hangar_id": "5016018",
    "dok_id": "H60930",
    "dok_titel": "Protokoll 2018/19:30 Lördagen den 15 december",
    "dok_rm": "2018/19",
    "dok_nummer": "30",
    "dok_datum": "2018-12-15 00:00:00",
    "avsnittsrubrik": "Migration",
    "underrubrik": null,
    "kammaraktivitet": "ärendedebatt",
    "anforande_id": "ba2318ca-1a18-e911-9112-901b0eac4c70",
    "anforande_nummer": "28",
    "talare": "Maria Ferm (MP)",
    "parti": "MP",
    "anforandetext": "<p>Fru talman! Jag har en liknande fråga som jag skulle vilja ställa till Johan Forssell. Det är nämligen så att även om Johan Forssell vill påstå att det skulle handla om en styrningsfråga så har vi det svart på vitt: Vi vet att det förslag som Moderaterna och Kristdemokraterna har lagt i riksdagen kommer att innebära ökade kostnader för staten. Trots att man skär ned på Migrationsverket med 1,1 miljarder kommer det att innebära att väntetiderna blir längre med större kostnader som följd.</p><p> STYLEREF Kantrubrik \\* MERGEFORMAT Migration</p><p>Jag får faktiskt inte ihop det när Johan Forssell försöker säga att Moderaterna vill värna skattebetalarnas pengar eller prioritera annat, för det blir precis motsatt effekt. Detta handlar inte bara om en styrningsfråga eller för den delen möjligheten att öka produktiviteten, utan det handlar om att man kommer att behöva säga upp handläggare. Det kommer helt enkelt inte att vara möjligt att genomföra den verksamheten.</p><p>Det här är bara en del av flera orimliga konsekvenser av Moderaternas budget, där man till exempel också har anslagit alldeles för lite pengar till ett ökat antal försvarsplatser trots att man vill få fler förvar. Det går helt enkelt inte ihop.</p><p>Därför vill jag fråga Johan Forssell varför Moderaterna går vidare med det här förslaget som kommer att innebära ökade kostnader för staten, samtidigt som man försöker påskina att det skulle innebära motsatsen.</p>",
    "intressent_id": "0462699892622",
    "rel_dok_id": "H601SfU4",
    "replik": "Y",
    "systemdatum": "2019-01-14 17:38:40"
  }
}