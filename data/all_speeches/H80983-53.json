{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "cd93bf96-a1ad-eb11-914f-901b0eac4c78",
    "anforande_nummer": "53",
    "talare": "Lars Adaktusson (KD)",
    "parti": "KD",
    "anforandetext": "<p>Herr talman! I förra årets utrikespolitiska debatt begärde jag replik på Markus Wiechel för att diskutera Nato. Jag återkommer nu till frågan.</p><p>Anledningen är att Sverigedemokraterna sedan en tid tillbaka ingår i den riksdagsmajoritet som förespråkar en svensk Nato-option. Trots detta ser SD:s motstånd mot fullt medlemskap dock ut att kvarstå. I detta motstånd förenas Sverigedemokraterna med den rödgröna regeringen och Vänsterpartiet.</p><p></p><p>Det är något oklart om Markus Wiechel och hans parti säger nej till Natomedlemskap av samma orsaker som den samlade vänstern. En sak har dock nej-partierna gemensamt, nämligen att de är svaret skyldiga vad gäller bindande försvarsgarantier.</p><p>Herr talman! SD bygger sin säkerhetspolitiska linje på ett visst samarbete med Nato och ett försvarsförbund med Finland - det senare trots att detta inte existerar. Med SD:s säkerhetspolitik står Sverige i dag helt utan bindande och fördragsfästa försvarsgarantier. Om vårt land hamnar i en kris eller en krigssituation vet varken svenska folket eller omvärlden om någon kommer till undsättning.</p><p>Frågan är, Markus Wiechel, om det är så här ni vill ha det.</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}