{
  "anforande": {
    "dok_hangar_id": "5016506",
    "dok_id": "H60932",
    "dok_titel": "Protokoll 2018/19:32 Tisdagen den 18 december",
    "dok_rm": "2018/19",
    "dok_nummer": "32",
    "dok_datum": "2018-12-18 00:00:00",
    "avsnittsrubrik": "Kultur, medier, trossamfund och fritid",
    "underrubrik": null,
    "kammaraktivitet": "ärendedebatt",
    "anforande_id": "e4bfcc56-0623-e911-9118-901b0e9b71a0",
    "anforande_nummer": "56",
    "talare": "Roland Utbult (KD)",
    "parti": "KD",
    "anforandetext": "<p>Fru talman! Jag tackar Vasiliki Tsouplaki för detta. Jag upplever att du inte riktigt lyssnade, eftersom jag beskrev ganska mycket av vår politik. Det är inte bara fritidspengen som vi har i vår meny. Det finns så mycket annat. Du får läsa Kristdemokraternas och Moderaternas budget, så får du se hela skalan. Vi har ett utgiftsområde som ska fyllas med innehåll och pengar. </p><p> STYLEREF Kantrubrik \\* MERGEFORMAT Kultur, medier, trossamfund och fritid</p><p>Jag letar i mitt minne efter siffror när det gäller fritidspengen. Men jag måste erkänna att jag inte har detta riktigt uppdaterat precis nu. Det kan vara så med siffror ibland att de faller bort. Men det viktiga för mig är att de familjer med barn som har sökt fritidspengen har levt med försörjningsstöd under minst sex månader under de senaste tolv månaderna och har barn i årskurs 4-9. Det betyder att det är familjer med mycket ansträngd ekonomi som kanske inte har ekonomiska möjligheter att låta barnet följa med på en skolresa. Föräldrarna kanske inte ens öppnar kuvertet som kommer från kommunen som gäller den kulturskola som man har i kommunen därför att de har en ekonomi som innebär att de inte kan låta barnen delta i den. Detta är alltså verkligheten för många familjer. Som jag sa lever en kvarts miljon barn i fattigdom. </p><p>Om det nu är så att man inte har lyckats helt och fullt med detta - det kan ta tid med reformer - handlar detta också om information, att kommunen informerar bättre om vad fritidspengen handlar om. </p>",
    "intressent_id": "0237055280513",
    "rel_dok_id": "H601KrU1",
    "replik": "Y",
    "systemdatum": "2019-01-28 15:10:06"
  }
}