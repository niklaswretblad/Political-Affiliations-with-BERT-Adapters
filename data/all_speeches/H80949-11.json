{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellationerna 2020/21:190 och 207 om EU-förslaget om taxonomi",
    "underrubrik": "",
    "kammaraktivitet": "interpellationsdebatt",
    "anforande_id": "69d9026a-3062-eb11-914e-901b0e9b71a0",
    "anforande_nummer": "11",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Joar Forssell har ställt fem frågor gällande EU:s taxonomi för hållbarhet. Jan Ericson har ställt fyra frågor om EU:s taxonomi. </p><p>Jag besvarar dessa frågor gemensamt.</p><p>Med anledning av Jan Ericsons första fråga vill jag klargöra att taxonomin är en reglering för finansiella produkter som syftar till att identifiera och jämföra ekonomiska aktiviteter, vilket underlättar den nödvändiga omställningen till en hållbar ekonomi. </p><p>Frågan om kärnkraften kan anses vara hållbar är ännu inte avgjord. Den utreds för närvarande av kommissionens gemensamma forskningscenter. Kommissionens ambition är att nå ett beslut inför att delegerade akter rörande de andra hållbarhetsmålen ska beslutas, och frågan är därför inte föremål för diskussion just nu. </p><p>På Jan Ericsons fråga om jag anser att svenskt skogsbruk är viktigt är svaret självklart ja. Vi har varit mycket aktiva i denna fråga, och vi kommer att fortsätta vara det.</p><p>Sverige har under lång tid varit mycket aktivt i dessa frågor inom EU, och jag ser det som en viktig framgång för Sverige i EU att hållbarhet blivit en del av EU:s kapitalmarknadsunion. </p><p>På Joar Forssells första fråga, vad jag avser att göra för att påverka EU-kommissionen, kan jag svara att vi givetvis har varit aktiva och framöver avser att både skicka skriftliga synpunkter och ha direktkontakter med kommissionen om den delegerade akten kring taxonomin. </p><p>På Joar Forssells fråga om jag anser att Sverige bör bistå kommissionen med kompetens är mitt självklara svar ja, och det gäller oavsett område. </p><p> STYLEREF Kantrubrik \\* MERGEFORMAT Svar på interpellationer</p><p>Svaret på Joar Forssells sista fråga, om vi ska försöka påverka kommissionen i rätt riktning utifrån Sveriges syn på hållbarhet, är att vi självklart ska föra fram de ståndpunkter som är förankrade i riksdagen. </p><p>Jan Ericsons sista fråga, om regeringen är beredd att rösta nej till EU-kommissionens förslag till delegerad akt, är däremot för tidigt väckt. Det finns nämligen fortfarande stora möjligheter att påverka utformningen av den slutliga delegerade akten innan beslut tas. Regeringen analyserar fortfarande förslaget. Min utgångspunkt är att agera sakligt för förändring i linje med svenska intressen och ståndpunkter på samma sätt som Sverige tidigare i förhandlingarna har agerat framgångsrikt. </p><p>En omställning till en hållbar utveckling är absolut nödvändig; det är regeringens övertygelse. Regeringen kommer att fortsätta att agera om kommissionen gör ställningstaganden som kan ifrågasättas utifrån de ramar som förordningen anger eller om kommissionen gör andra tolkningar än vad medlemsstaterna avsåg med taxonomiförordningen, till exempel om taxonomin riskerar att vara kontraproduktiv i arbetet med att ställa om samhället mot en hållbar utveckling.</p>",
    "intressent_id": "0956444284814",
    "rel_dok_id": "H8C120201208ip",
    "replik": "N",
    "systemdatum": "2021-01-29 13:49:51"
  }
}