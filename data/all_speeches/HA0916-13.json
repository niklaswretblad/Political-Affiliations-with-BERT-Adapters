{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "5f3c1741-e16f-ed11-917b-901b0eac4c70",
    "anforande_nummer": "13",
    "talare": "Finansministern Elisabeth Svantesson (M)",
    "parti": "M",
    "anforandetext": "<p>Herr talman! Det är uppemot 16 miljarder kronor de närmaste åren som Mikael Damberg tycker att det är en god idé att lägga på ineffektiva byggsubventioner. Men det är ju inte detta som får igång eller fortsätter byggandet i Sverige, utan det handlar om helt andra saker.</p><p>Ett exempel är regelkrånglet. Det var aldrig enkelt för den förra regeringen: Varför ska man göra det enklare att bygga när man i stället kan fortsätta att portionera ut miljarder av skattebetalarnas pengar?</p><p>Jag vill ändå tacka för att Mikael Damberg tar upp arbetsmarknaden. Det är en fråga som vi har debatterat många gånger. Jag är djupt bekymrad över alla dem som har lämnats i utanförskap och åt sitt öde under de gångna åtta åren.</p><p>Fler behöver komma in på en arbetsplats eller praktikplats. Fler behöver yrkesvux. Fler behöver bli anställbara. Fler behöver dras ur bidragsberoende. Det arbetet påbörjar vi nu. Vi tar ansvar, prioriterar bland skattebetalarnas pengar och fokuserar på att de som står långt utanför ska komma in.</p><p>(Applåder)</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-11-29 13:28:23"
  }
}