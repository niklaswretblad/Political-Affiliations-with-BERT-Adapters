{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Hållbarhetskrav vid offentlig upphandling",
    "kammaraktivitet": "frågestund",
    "anforande_id": "857acf85-38ae-ed11-917f-901b0eac4c70",
    "anforande_nummer": "63",
    "talare": "Katarina Luhr (MP)",
    "parti": "MP",
    "anforandetext": "<p>Fru talman! Min fråga går till statsrådet Erik Slottner.</p><p>I Dagens Samhälle i januari i år meddelade statsrådet Slottner att de föreslagna lagkraven på att upphandlingar ska beakta klimataspekten ska slopas. I artikeln kan man läsa att statsrådet tycker att hållbarhetskrav riskerar att stänga ute företag från upphandlingar.</p><p>Inom den offentliga sektorn i Sverige upphandlas varje år varor och tjänster för över 800 miljarder - allt från städleveranser till tunnelbyggen. Upphandlingsmyndigheten har beräknat att klimatutsläppen från offentlig upphandling är över 23 miljoner ton per år. Det kan man jämföra med transportsektorn, som ger upphov till ungefär 15 miljoner ton. Att ställa skarpa upphandlingskrav kan alltså minska klimatutsläppen radikalt och ställa om hela sektorer.</p><p>När ytterligare en grundläggande klimatåtgärd stryks av regeringen undrar jag hur den ska ersättas? Vad har civilministern för klimatpolitik i bakfickan för att kompensera för ytterligare en slopad klimatåtgärd?</p>",
    "intressent_id": "0210444373111",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:32"
  }
}