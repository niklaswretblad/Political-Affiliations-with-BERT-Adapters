{
  "anforande": {
    "dok_hangar_id": "5107483",
    "dok_id": "H90913",
    "dok_titel": "Protokoll 2021/22:13 Torsdagen den 30 september",
    "dok_rm": "2021/22",
    "dok_nummer": "13",
    "dok_datum": "2021-09-30 00:00:00",
    "avsnittsrubrik": "Frågestund",
    "underrubrik": "Resultatet av FN:s 76:e generalförsamling",
    "kammaraktivitet": "frågestund",
    "anforande_id": "9dd6af9c-8332-ec11-9164-0090facf175a",
    "anforande_nummer": "100",
    "talare": "Olle Thorell (S)",
    "parti": "S",
    "anforandetext": "<p>Fru talman! Min fråga går till utrikesministern.</p><p>Utrikesministern deltog i förra veckan tillsammans med statsministern i FN:s 76:e generalförsamling, som nu så att säga kunde träffas på riktigt.</p><p>Jag vet att utrikesministern stod värd för möten om agendan för kvinnor, fred och säkerhet och förde samtal om svenskt aktörskap vid konflikthärdar och i krigshärjade länder, till exempel Afghanistan men också Jemen, som nu är inne på sitt sjunde år av krig. Redan 2018 hade 85 000 barn dött som en följd av konflikten, och hundratusentals fler barn riskerar att dö i svält framöver. Det är världens största humanitära katastrof just nu.</p><p>Kan utrikesministern berätta vilka som är de viktigaste frågor som hon tar med sig från förra veckans generalförsamling?</p>",
    "intressent_id": "0879782396219",
    "rel_dok_id": "H9C120210930fs",
    "replik": "N",
    "systemdatum": "2021-10-21 17:29:38"
  }
}