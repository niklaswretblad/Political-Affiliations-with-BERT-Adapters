{
  "anforande": {
    "dok_hangar_id": "5110962",
    "dok_id": "H90920",
    "dok_titel": "Protokoll 2021/22:20 Fredagen den 22 oktober",
    "dok_rm": "2021/22",
    "dok_nummer": "20",
    "dok_datum": "2021-10-22 00:00:00",
    "avsnittsrubrik": "Svar på interpellationerna 2020/21:903 och 904 om det svenska skattetrycket",
    "underrubrik": "",
    "kammaraktivitet": "interpellationsdebatt",
    "anforande_id": "1159a75d-df4d-ec11-915f-901b0eac4c70",
    "anforande_nummer": "5",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Om man har ont om argument får man glida på fakta eller välja att täppa till öronen när finansministern talar. Det tycks vara Jan Ericsons taktik. Han säger att det inte är konstigt att det är fler som jobbar nu än 2014 eftersom Sveriges befolkning har vuxit. Det är alldeles korrekt, men nu var det inte det jag sa. Jag sa att andelen har ökat. Mitt under krisen var andelen högre än den var när Moderaterna satt i regeringsställning.</p><p>Jan Ericson säger att vi höjer alla skatter och att vi bara höjer och höjer, men jag sa ju att skattekvoten har varit i princip oförändrad under mina år som finansminister. Varför säger Jan Ericson så ändå? Vad är poängen med det, Jan Ericson? Har Moderaterna inga bättre argument? Har man inga argument som grundar sig på fakta?</p><p>Jag ska naturligtvis läsa den artikel från Expressen som Jan Ericson hänvisar till. Jag är säker på att citatet är taget ur sitt sammanhang. Det måste ha funnits en fråga där. Det är möjligt att det handlar om hur man ska finansiera välfärden eller öka jämlikheten. Jag skulle tro att frågan gällde antingen hur man ska öka jämlikheten eller hur man ska finansiera välfärden och att jag i de sammanhangen inte ville höra talas om skattesänkningar som svaret på just den frågan.</p>",
    "intressent_id": "098412828516",
    "rel_dok_id": "H9C120211022ip",
    "replik": "N",
    "systemdatum": "2021-11-25 12:04:14"
  }
}