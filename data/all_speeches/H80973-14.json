{
  "anforande": {
    "dok_hangar_id": "5082762",
    "dok_id": "H80973",
    "dok_titel": "Protokoll 2020/21:73 Fredagen den 29 januari",
    "dok_rm": "2020/21",
    "dok_nummer": "73",
    "dok_datum": "2021-01-29 00:00:00",
    "avsnittsrubrik": "Svar på interpellation 2020/21:220 om åtgärder mot minskningar av djurpopulationer",
    "underrubrik": "",
    "kammaraktivitet": "interpellationsdebatt",
    "anforande_id": "97e7e85c-399d-eb11-9152-901b0e9b71a8",
    "anforande_nummer": "14",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Tack, Staffan Eklöf, för tacket! Och jag får önska detsamma.</p><p>Det var en lång lista som Staffan Eklöf räknade upp. En hel del av de åtgärderna är vi överens om. En hel del av åtgärderna gör regeringen redan, och en del gör regeringen inte, såklart.</p><p>Vi satsar 600 miljoner på skydd av värdefull natur under 2021. Men vi gör också en historiskt stor satsning på skötsel av naturreservat: 400 miljoner kronor under 2021. Det är väldigt viktigt att man inte bara avsätter utan att man också sköter, och det gör regeringen.</p><p>När det gäller våtmarker - det var en av de saker som Staffan Eklöf nämnde - är det en stor satsning från regeringen på att återväta våtmarker. Det är 350 miljoner kronor 2021. Det beräknas öka med 325 miljoner kronor för 2022 och med 100 miljoner för 2023.</p><p>Det är verkligen otroligt många ekosystemtjänster i en när vi gör detta. Det handlar om att binda in växthusgaser som annars avges från de utdikade våtmarkerna. Det är en bra åtgärd för biologisk mångfald. Det är också i många fall en bra åtgärd för att minska övergödning, eftersom våtmarkerna kan suga upp det här. Det handlar om att balansera grundvatten och vattenflöden. Det är en otroligt viktig och eftersatt åtgärd som vi har satt mycket fokus på.</p><p>Att skydda hav, öka fiskerikontrollen och uppföljningen och att införa ett generellt stopp för bottentrålning i skyddade områden är också en väldigt viktig fråga.</p><p>Det är alltså inte så att det enda regeringen fokuserar på är att skydda natur. Det handlar också om att bekämpa klimatförändringarna. Det handlar om att vi ska ha ett hållbart brukande av skog, av åkermark och av våra hav. Det måste vara i fokus också i fortsättningen.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H810220",
    "replik": "N",
    "systemdatum": "2021-04-14 17:52:37"
  }
}