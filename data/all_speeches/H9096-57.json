{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "10e5fe42-382c-ec11-915b-901b0eac4c78",
    "anforande_nummer": "57",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Jag drog en parallell till ett tidigare tillfälle, för ganska exakt ett år sedan, men då var beslutet som togs omvänt. Då tillät man Preem att bygga ut sitt raffinaderi. Det var nere vid Lysekil. Det tyckte Miljöpartiet inte om och drev på för att riva upp beslutet. Det är ju totala motsatser, men det är i någon mening ändå samma typ av ärende.</p><p>Här tog först mark- och miljödomstolen beslut om att tillåta förlängning av Cementas tillstånd. Sedan hände någonting, och överdomstolen grep in och rev upp hela beslutet. Någonting i den historien som är suspekt. Den första instansen ser inga bekymmer eller problem utan klubbar igenom ärendet. Sedan kommer nästa instans och säger att det är fullständigt undermåligt. Då undrar man ju vilken av instanserna som har rätt och vilken som har fel. Och nu håller regeringen på med något slags speciallösning, specifikt riktad till ett enda företag.</p><p>Att säga att sådana här saker är helt oberoende av politisk vilja tror jag är helt felaktigt; jag är säker på att det är helt felaktigt. Det är klart att vi som folkvalda politiker och ytterst regeringen har möjlighet att påverka saker och ting. Självklart är det på det sättet.</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}