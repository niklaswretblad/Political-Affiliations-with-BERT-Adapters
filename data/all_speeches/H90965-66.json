{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "56fad202-ccc0-ec11-9167-901b0eac4c78",
    "anforande_nummer": "66",
    "talare": "Arman Teimouri (L)",
    "parti": "L",
    "anforandetext": "<p>Fru talman! Jag får väl börja med att säga att anledningen till att vi inte steg in i energiöverenskommelsen förra gången var att vi såg just de här riskerna. Och det är ju där vi har hamnat i dag. Det handlar bland annat om subventioner och de energipolitiska målen, där vi såg att kärnkraften inte skulle ha samma förutsättningar som de andra fossilfria kraftslagen.</p><p>Men vi har någonting gemensamt, för vi har också pratat om en energiöverenskommelse 2.0. Det har vi gjort i flera år, och jag får säga att jag är rätt glad att Centerpartiet nu också har kommit till samma insikt. Men det gäller också att man har samma verklighetsbild.</p><p>Jag skulle vilja fråga ledamoten hur han ser på de energipolitiska målen. Om man ska ge samma förutsättningar till den svenska energimixen måste man också utgå från att de energipolitiska målen måste ändras. Är Centerpartiet berett att göra det?</p>",
    "intressent_id": "0322827326923",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}