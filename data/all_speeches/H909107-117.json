{
  "anforande": {
    "dok_hangar_id": "5130484",
    "dok_id": "H909107",
    "dok_titel": "Protokoll 2021/22:107 Onsdagen den 4 maj",
    "dok_rm": "2021/22",
    "dok_nummer": "107",
    "dok_datum": "2022-05-04 00:00:00",
    "avsnittsrubrik": "Mineralpolitik",
    "underrubrik": "",
    "kammaraktivitet": "ärendedebatt",
    "anforande_id": "7b62acbf-4025-ed11-9178-901b0e9b71a8",
    "anforande_nummer": "117",
    "talare": "Mattias Jonsson (S)",
    "parti": "S",
    "anforandetext": "<p>Fru talman! Tack, ledamoten, för frågorna! Som jag bedömer det är det två frågor.</p><p>Den ena som jag vill bemöta och som jag inte håller med om riktigt är påståendet att Socialdemokraterna inte <em>längre</em> lyfter eller driver frågor om cirkulär ekonomi.</p><p>En av de viktigare delarna för att klara försörjningen av mineral är just att se till att vi får på plats en bättre cirkulär ekonomi.</p><p>Vi måste också jobba med återvinning eftersom det är en stor del av detta. Vi måste ha en kartläggning, som i dag inte finns på ett fullgott sätt, för att kunna göra en bedömning av till exempel hur mycket som går att återvinna. </p><p>Våren 2020 beslutade regeringen om en strategi för cirkulär ekonomi. Det är inte så jättelänge sedan. Och i mars 2021 fick SGU tillsammans med Naturvårdsverket i uppdrag att öka möjligheterna för hållbar utvinning av mineral och metaller från sekundära resurser. Det kom en delredovisning så sent som i december 2021, och det kommer en slutredovisning 2023. Regeringen jobbar alltså med full kraft med detta, och man har inte glömt bort det. </p><p>Sedan är det möjligt att ledamoten inte uppfattade det jag sa i mitt anförande, men det jobbas i dag fullt ut med pågående processer. Det är jätteviktigt. </p><p>När det gäller Hybrit är det en del av att vi har fått igång industrin. Det är många industrier i dag som blomstrar på grund av att regeringen, också tillsammans med Miljöpartiet, har fört en aktiv industripolitik som har varit gynnsam. Där har Socialdemokraterna och Miljöpartiet i många delar gått hand i hand.</p>",
    "intressent_id": "0499755198526",
    "rel_dok_id": "H901NU20",
    "replik": "Y",
    "systemdatum": "2022-08-26 15:13:26"
  }
}