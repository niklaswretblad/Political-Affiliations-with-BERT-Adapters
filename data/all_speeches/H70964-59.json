{
  "anforande": {
    "dok_hangar_id": "5053946",
    "dok_id": "H70964",
    "dok_titel": "Protokoll 2019/20:64 Tisdagen den 28 januari",
    "dok_rm": "2019/20",
    "dok_nummer": "64",
    "dok_datum": "2020-01-28 00:00:00",
    "avsnittsrubrik": "Särskild debatt om mäns våld mot kvinnor",
    "underrubrik": "",
    "kammaraktivitet": "",
    "anforande_id": "98a1fdd8-a363-ea11-912e-901b0eac4c78",
    "anforande_nummer": "59",
    "talare": "Johan Hedin (C)",
    "parti": "C",
    "anforandetext": "<p>Fru talman! Jag är en politiker som inte är så bra på att munhuggas för munhuggandets egen skull. Jag tycker helt enkelt inte att det är särskilt roligt, men ibland är det nödvändigt.</p><p>Jag tror på samarbete och på att de bästa resultaten kommer fram när vi ger och tar och när alla bidrar med sin kunskap och sina idéer. Låt mig presentera några av Centerpartiets idéer om åtgärder som vi tror kommer att kunna innebära skillnad.</p><p>Centerpartiet ser det som orimligt att en man som slagit ihjäl en kvinna i efterhand får vårdnaden om deras gemensamma barn. Detta ska över huvud taget inte vara möjligt, och jag noterar att högt aktade kollegan och goda vännen Juno Blom från Liberalerna anför samma sak.</p><p>En annan punkt är att en kvinna som får uppehållstillstånd på grund av anknytning och som lämnar sin man inte längre är att betrakta som anhörig. Därför riskerar hon att utvisas. Men om separationen beror på att kvinnan blivit slagen av sin man bör hon beviljas fortsatt uppehållstillstånd i Sverige.</p><p>Kontrollerande beteenden i nära relationer ska kriminaliseras i högre grad. En kvinna som förbjuds att umgås med vänner, hindras från att gå ut och utsätts för psykisk misshandel i form av nedlåtande och kränkande kommentarer ska skyddas straffrättsligt.</p><p>Och så har vi det kanske allra viktigaste. Jag är inte den som alltid föreslår skärpta straff som lösning på alla trygghetsproblemen, men <em>en</em> straffskärpning är i dessa fall väldigt viktig. För grov kvinnofridskränkning och grov fridskränkning bör man dömas till fängelse i minst ett år, dels för att fängelse då även i praktiken blir påföljden, dels för att det medger fler medel att arbeta med för polisen och åklagarna.</p><p></p><p>Kollegan Désirée Pethrus från Kristdemokraterna tog upp frågan om journaluppgifter, som kan vara oerhört viktiga för utredning av brott. Jag noterar att även Moderaterna föreslår denna straffskärpning.</p><p>Dessa förslag löser inte hela problemet, men de blir delar i en lösning.</p><p>Jag noterar att flera partier lanserar konkreta förslag. Låt oss välkomna dessa och stöta och blöta dem i våra utskott och på andra ställen.</p>",
    "intressent_id": "0204443909416",
    "rel_dok_id": "",
    "replik": "N",
    "systemdatum": "2020-03-11 15:23:39"
  }
}