{
  "anforande": {
    "dok_hangar_id": "5153579",
    "dok_id": "HA0916",
    "dok_titel": "Protokoll 2022/23:16 Tisdagen den 8 november",
    "dok_rm": "2022/23",
    "dok_nummer": "16",
    "dok_datum": "2022-11-08 00:00:00",
    "avsnittsrubrik": "Svar på interpellation 2022/23:1 om Magnitskijsanktioner mot ansvariga för Kara-Murzas fängslande",
    "underrubrik": "",
    "kammaraktivitet": "interpellationsdebatt",
    "anforande_id": "ad3c1741-e16f-ed11-917b-901b0eac4c70",
    "anforande_nummer": "78",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Det är bra att man följer, och det är bra att man försöker stötta. Men det finns de som ändå hoppas på att det ska finnas röster som är beredda att inte bara göra som vanligt utan faktiskt också se till att sanktionsmöjligheten utnyttjas. I de här fallen angriper man tydligt det fria ordet, yttrandefriheten och oppositionella, de som vågar säga sin mening. Om vi inte står upp när de fängslas, om vi bara följer och om vi inte är beredda att ta lead för att införa sanktioner märker de andra i det ryska samhället att det inte är någon som bryr sig. Man bara talar och gör som vanligt.</p><p>Därför är det viktigt att göra slag i saken och försöka hitta allianser - med baltiska stater, Storbritannien och Kanada. Det handlar om att jobba med ett antal för att sedan, som ministern kan göra, ta upp det i EU och arbeta för Magnitskijsanktioner. Det handlar om att lyfta fram den frågan. Det skulle höras i Moskva, och det skulle höras hos Kara-Murza och hos andra som hoppas på en ny framtid för det ryska folket i frihet.</p>",
    "intressent_id": "0155487380917",
    "rel_dok_id": "HA101",
    "replik": "N",
    "systemdatum": "2022-11-29 13:28:41"
  }
}