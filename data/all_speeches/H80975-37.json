{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0211d8e4-cca2-eb11-9152-901b0e9b71a8",
    "anforande_nummer": "37",
    "talare": "Rickard Nordin (C)",
    "parti": "C",
    "anforandetext": "<p>Fru talman! Det är bra att vi delar ambitionerna och också delar kritiken mot regeringen för att stöden inte kommer ut. Det gör oss tillsammans starkare, och förhoppningsvis kan vi pusha Ibrahim Baylan och Magdalena Andersson framför oss.</p><p>Det är korrekt att Centerpartiet stöttar regeringen i form av ett budgetsamarbete och i form av ett 73-punktsprogram. Det betyder inte att vi står bakom allting som regeringen gör, för det finns frågor som ligger utanför vårt samarbete, exempelvis ledning och styrning i våra myndigheter. Det är det som just nu är det stora problemet.</p><p>Vi har gjort allt som står i vår ekonomiska makt. Vi tillför i den här ändringsbudgeten 450 miljoner till Tillväxtverket för att de ska kunna anställa mer personal, skynda på saker och ting och få sina system att funka snabbare. Det är uppenbarligen inte nog.</p><p>Det här är inte ett pengaproblem som Centerpartiet kan lösa. Det är en ledningsfråga som ytterst näringsministern och generaldirektören på Tillväxtverket behöver hantera. De behöver förstå hur läget ser ut. Det är också därför som jag kritiserar dem i kammaren. De har fått sina resurser, de kan låna in personal och vidta ett antal olika åtgärder.</p><p>Vad jag har hört säger Tillväxtverket att det ekonomiska problemet inte finns längre, utan att det är en ledningsfråga. Detta tänker vi fortsätta att kritisera regeringen för till dess att pengarna är utbetalda.</p><p>Jag tycker att det fanns flera intressanta punkter i utskottsinitiativet. Det hjälper däremot inte att bara säga att saker och ting ska ske snabbare för att det de facto ska göra det.</p><p>Det finns en utredning från Stefan Strömberg, som säger att det är ett problem om man betalar ut på det sätt som Elisabeth Svantesson föreslår. Jag är också rädd att vi då skulle få en annan debatt. För min del handlar detta om att de pengar som ska beslutas om i dag ska komma ut, inte på vilket sätt det görs.</p><p>När det gäller att skärpa straffen handlar det framför allt om att ha en brottsrubricering som lirar med dessa. Det tycker jag är klokt, men det är en fråga för justitieutskottet snarare än för finansutskottet.</p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}