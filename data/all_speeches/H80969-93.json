{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:267 om oberoende internationell utredning om krigsbrott i Nagorno-Karabach",
    "underrubrik": "",
    "kammaraktivitet": "interpellationsdebatt",
    "anforande_id": "889c9728-c58c-eb11-9152-901b0e9b71a8",
    "anforande_nummer": "93",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag vill börja med att be om ursäkt för att jag inte svarade på den förra frågan. Det var ett förbiseende.</p><p>Vi följer konflikten noga. När det gäller de stödinsatser som vi redan har gjort med ICRC och Rädda Barnen kan jag konstatera att det sannolikt kommer att behövas ytterligare stöd till humanitär verksamhet i regionen även i år. Vi analyserar hur detta bäst ska ske för att garantera civilbefolkningarnas fred och säkerhet. Det inkluderar till exempel minröjning i området, där konsekvenserna är väldigt problematiska inte minst för barn, som ni vet.</p><p>Sedan vill jag även lyfta att man nu håller på ytterligare med Östliga partnerskapet, där det ju går flera miljarder till medlemsländerna, inklusive Armenien. Det var 2016-2020, och nu ska det komma en ny period. Jag inte bara utesluter utan är tämligen säker på att det kommer att komma mer biståndsmedel.</p><p>När det gäller Arin Karapets fråga om hur vi kan garantera att de ansvariga ställs till svars är Sverige en av de största tillskyndarna av Internationella brottmålsdomstolen, och genom tillkomsten av Romstadgan möjliggörs utredning och lagföring av folkmord, brott mot mänskligheten och krigsförbrytelser. Det är ett stort steg framåt för att det inte ska vara någon straffrihet.</p><p>Domstolen kan i princip utöva sin jurisdiktion, alltså åtala och döma enskilda individer, endast i de stater som är parter i Romstadgan. Det försvårar, för varken Armenien eller Azerbajdzjan är parter i Romstadgan. I så fall måste FN:s säkerhetsråd besluta att hänskjuta frågan till domstolen. Då kan domstolen kan utöva sitt arbete.</p><p>Då är det viktigt att frågan tas upp på FN:s säkerhetsråds agenda och att man där bedömer att denna konflikt är ett hot mot fred och säkerhet internationellt. ICC har ju bara en komplementär jurisdiktion, och då kommer de att agera där de nationella rättssystemen inte lagför på ett rimligt sätt. Det kan ske om man tycker att nationella rättssystem har kollapsat eller om man inte vågar lagföra på något sätt.</p><p>Det råder ingen tvekan om att situationen är väldigt allvarlig. Många frågor är utestående och återstår att lösa. Jag tror, också med tanke på Björn Söders fråga, att det är väldigt viktigt att vi försöker att få till stånd ett hållbart fredsavtal. Ett sådant finns inte, och det viktigaste vi kan göra som OSSE-ordförande är att stödja samordförandena, alltså USA, Frankrike och Ryssland och den särskilde representanten för Nagorno-Karabach, för att vi ska få en långsiktig fred. Det är det viktigaste just nu.</p>",
    "intressent_id": "0992800527915",
    "rel_dok_id": "H810267",
    "replik": "N",
    "systemdatum": "2021-03-24 18:20:38"
  }
}