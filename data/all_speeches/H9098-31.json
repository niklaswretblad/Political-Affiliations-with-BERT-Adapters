{
  "anforande": {
    "dok_hangar_id": "5105301",
    "dok_id": "H9098",
    "dok_titel": "Protokoll 2021/22:8 Onsdagen den 22 september",
    "dok_rm": "2021/22",
    "dok_nummer": "8",
    "dok_datum": "2021-09-22 00:00:00",
    "avsnittsrubrik": "Genomförandet av EU:s ramdirektiv för vatten",
    "underrubrik": "",
    "kammaraktivitet": "ärendedebatt",
    "anforande_id": "ec527919-c02d-ec11-915b-901b0eac4c78",
    "anforande_nummer": "31",
    "talare": "Betty Malmberg (M)",
    "parti": "M",
    "anforandetext": "<p>Fru talman! Faktum är att miljö- och jordbruksutskottet redan 2016 gjorde ett tillkännagivande där utskottet sa att vattendirektivet bör förenas med arbetstillfällen i hela landet, med konkurrenskraftigt jordbruk och med andra miljömål samt att samhällsekonomiska kostnader förknippade med åtgärdsprogrammet bör analyseras. Detta står i betänkandet, och det är ett faktum. Redan då efterlyste miljö- och jordbruksutskottet att vi skulle göra mer av samhällsekonomiska analyser. Det är något som faktiskt inte sker.</p><p>När kommissionen till viss del kritiserar Sveriges åtgärdsprogram visar det sig att man gör det därför att det saknas motiv. Det saknas argument för varför man i något läge har gjort undantag från vissa miljökrav. Det här är ett jätteproblem. Det stora problemet är att vi saknar uppföljning och utvärdering. Det är ett instrument som vi alldeles för sällan använder oss av.</p><p></p><p>Men detta visar också att när Naturvårdsverket till miljödomstolen skriver att de krav som nu ligger på verksamheten, ett vattenreningsverk, inte går att förverkliga raseras all tilltro till att vi ska leva upp till målet Rent vatten. Naturvårdsverket säger att det inte finns någon samhällsekonomisk analys eller miljömässig analys. Det är illa, Markus Selin.</p>",
    "intressent_id": "0547818628111",
    "rel_dok_id": "H901MJU5",
    "replik": "Y",
    "systemdatum": "2021-10-15 15:59:49"
  }
}