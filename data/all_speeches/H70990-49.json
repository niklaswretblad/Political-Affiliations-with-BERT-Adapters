{
  "anforande": {
    "dok_hangar_id": "5058295",
    "dok_id": "H70990",
    "dok_titel": "Protokoll 2019/20:90 Torsdagen den 19 mars",
    "dok_rm": "2019/20",
    "dok_nummer": "90",
    "dok_datum": "2020-03-19 00:00:00",
    "avsnittsrubrik": "Statsministerns frågestund",
    "underrubrik": "Coronakrisens konsekvenser för företag och anställda",
    "kammaraktivitet": "statsministerns frågestund",
    "anforande_id": "0b6a9906-a18f-ea11-9132-901b0eac4c78",
    "anforande_nummer": "49",
    "talare": "Annelie Karlsson (S)",
    "parti": "S",
    "anforandetext": "<p>Fru talman! Jag vill fråga statsministern om konsekvenserna av coronakrisen för många svenska jobb och företag. Det finns många exempel på att den slår hårt mot restauranger, hotell och resebolag.</p><p>Jag tänkte lyfta fram ett exempel. Det är ett företag som ligger strax utanför Kristianstad, en hotell- och restauranganläggning som heter Bodelssons by the Sea. De har förlorat bokningar på 132 000 kronor på bara några få dagar, uppger de nu. Ägarna har sin bostad i samma byggnad, så om det vill sig riktigt illa blir de av med både jobb och företag och även sin bostad. De kan tvingas gå från hus och hem.</p><p>Krisen får naturligtvis stora konsekvenser för många anställda och företag, och det är oerhört viktigt att svenska företag och anställda inte lämnas i sticket på grund av denna kris.</p><p>Min fråga till statsministern är därför vilka ytterligare åtgärder regeringen tänker vidta för företag och anställda som nu drabbas av krisen. Hur mildrar vi den oro som människor känner?</p>",
    "intressent_id": "0199751900210",
    "rel_dok_id": "H7C120200319sf",
    "replik": "N",
    "systemdatum": "2020-05-06 15:54:39"
  }
}