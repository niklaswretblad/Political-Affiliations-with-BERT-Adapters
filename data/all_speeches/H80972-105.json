{
  "anforande": {
    "dok_hangar_id": "5082644",
    "dok_id": "H80972",
    "dok_titel": "Protokoll 2020/21:72 Torsdagen den 28 januari",
    "dok_rm": "2020/21",
    "dok_nummer": "72",
    "dok_datum": "2021-01-28 00:00:00",
    "avsnittsrubrik": "Frågestund",
    "underrubrik": "Åtgärder mot matchfixning",
    "kammaraktivitet": "frågestund",
    "anforande_id": "9ee0c032-879c-eb11-9152-901b0e9b71a8",
    "anforande_nummer": "105",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Jag tackar Angelika Bengtsson för frågan.</p><p>Matchfixning är ett hot mot tilliten till svensk idrott och tilliten i vårt samhälle och ska rökas ut. Det var ett av skälen till att regering och riksdag samarbetade och reformerade spelmarknaden. Efter två decennier av vilda västern tog vi kontroll över spelmarknaden den 1 januari 2019. </p><p>Detta arbete har nu intensifierats, och för ett tag sedan kom det nya regelverket som innebär förbud mot vissa spelobjekt som är förenade med risk för matchfixning. </p><p>För en kort tid sedan kom också Gunnar Larssons arbete igång. Han har regeringens uppdrag att bland annat samordna arbetet mot matchfixning och föreslå de regeländringar som Angelika Bengtsson tangerar i sin fråga.</p><p>Vi tar denna fråga på största allvar och har en nära dialog med svensk idrott, framför allt Svenska Fotbollförbundet och Svenska Ishockeyförbundet, och Spelinspektionen i dessa frågor. </p><p>Vi kommer att göra det som krävs för att vi ska få stopp på matchfixning.</p>",
    "intressent_id": "0922497728524",
    "rel_dok_id": "H8C120210128fs",
    "replik": "N",
    "systemdatum": "2021-04-13 20:37:30"
  }
}