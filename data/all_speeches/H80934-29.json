{
  "anforande": {
    "dok_hangar_id": "5074343",
    "dok_id": "H80934",
    "dok_titel": "Protokoll 2020/21:34 Torsdagen den 12 november",
    "dok_rm": "2020/21",
    "dok_nummer": "34",
    "dok_datum": "2020-11-12 00:00:00",
    "avsnittsrubrik": "Statsministerns frågestund",
    "underrubrik": "En effektiv pandemilag",
    "kammaraktivitet": "statsministerns frågestund",
    "anforande_id": "c1990b52-8f35-eb11-914a-901b0e9b71a8",
    "anforande_nummer": "29",
    "talare": "Anders W Jonsson (C)",
    "parti": "C",
    "anforandetext": "<p>Fru talman! Den avgörande skillnaden är att man nu använder ett otroligt trubbigt instrument, ordningslagen, som slår lika för all verksamhet oavsett hur stor risken är att smitta sprids eller vilka andra möjligheter som finns att vidta åtgärder. Det är detta som gör att det blir sådana problem. Ta de exempel jag nämnde med olika regler för djurparker och nöjesparker men samma regler för operaföreställningar och fotbollsmatcher.</p><p>Regeringen borde ha använt dessa åtta månader till att få ett effektivt instrument, en effektiv lagstiftning på plats så att vi faktiskt kunde bekämpa smittan.</p><p>Jag hävdar att vi inte gör det lika effektivt i dag som vi skulle ha gjort om vi i likhet med andra länder hade haft en pandemilag.</p><p>Det är bra att det tre dagar efter att Centerpartiet väckte ett utskottsinitiativ i socialutskottet kom ett pressmeddelande från regeringen om att man ska börja ta fram en pandemilag. Men det måste ske snabbt. I andra lägen har man snabbt kunnat ta fram en lagstiftning, och nu är det också snabbt som gäller.</p>",
    "intressent_id": "0229760896014",
    "rel_dok_id": "H8C120201112sf",
    "replik": "N",
    "systemdatum": "2020-12-03 18:46:02"
  }
}