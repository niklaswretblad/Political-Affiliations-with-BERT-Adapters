{
  "anforande": {
    "dok_hangar_id": "5061068",
    "dok_id": "H709117",
    "dok_titel": "Protokoll 2019/20:117 Onsdagen den 6 maj",
    "dok_rm": "2019/20",
    "dok_nummer": "117",
    "dok_datum": "2020-05-06 00:00:00",
    "avsnittsrubrik": "Fastighetsrätt, Bostadspolitik och Planering och byggande",
    "underrubrik": "",
    "kammaraktivitet": "ärendedebatt",
    "anforande_id": "ce56f08a-e9ab-ea11-9138-901b0e9b71a0",
    "anforande_nummer": "2",
    "talare": "Angelica Lundberg (SD)",
    "parti": "SD",
    "anforandetext": "<p>Fru talman! Lantmäteriet kartlägger Sverige och samhället med avancerade och detaljerade kartor, en information som blir allt viktigare på flera samhällsområden. Det är därför angeläget att tillgängliggöra så kallade geodata för att vidareutveckla digitaliseringen och öka effektiviteten i samhällsbyggnadsprocessen, detta för att förenkla planering och genomförande och samtidigt korta byggtider och minska kostnaderna i alla led, något som det utan tvekan finns ett stort behov av på dagens krisande bostadsmarknad.</p><p>Utöver detta skulle enkel tillgång till uppdaterade geodata ge fler och större effekter. Vi kan inte minst dra lärdom av de fruktansvärda händelser som utspelade sig i Västmanland 2014, då nästan 14 000 hektar skog brann ned och brandmän kämpade dag och natt under många månader för att få kontroll på de omfattande bränderna. Räddningstjänstens arbete försenades då på grund av att man använde sig av gamla, icke uppdaterade, kartor. I rådande läge bör insikten vara stor om att arbete med frågor som ökar möjligheten till förberedelse och tillåter att samhället kan agera snabbt vid behov är otroligt viktigt.</p><p> STYLEREF Kantrubrik \\* MERGEFORMAT Fastighetsrätt, Bostadspolitik och Planering och byggande</p><p>Vidare, fru talman, skulle öppna geodata möjliggöra för fler företag att utveckla både befintliga och nya tjänster. Sverige har alltid legat i framkant i digitaliseringen, både av samhällstjänster och hos såväl medborgare som företag. Här finns därför stora möjligheter.</p><p>Sammanfattningsvis är uppdaterade kartor av stor vikt för många delar av vårt samhälle och skulle bidra till ett flertal positiva effekter. Därför föreslår Sverigedemokraterna att de senast uppdaterade kartorna ska göras tillgängliga för alla, kostnadsfritt. Jag yrkar därför bifall till Sverigedemokraternas och Kristdemokraternas gemensamma reservation nr 2 i betänkandet CU13, <em>Fastighetsrätt</em>.</p>",
    "intressent_id": "02658325625",
    "rel_dok_id": "H701CU13, H701CU10, H701CU16",
    "replik": "N",
    "systemdatum": "2020-06-11 15:44:30"
  }
}