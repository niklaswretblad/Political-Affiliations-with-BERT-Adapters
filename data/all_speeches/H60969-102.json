{
  "anforande": {
    "dok_hangar_id": "5029836",
    "dok_id": "H60969",
    "dok_titel": "Protokoll 2018/19:69 Torsdagen den 28 mars",
    "dok_rm": "2018/19",
    "dok_nummer": "69",
    "dok_datum": "2019-03-28 00:00:00",
    "avsnittsrubrik": "Frågestund",
    "underrubrik": "Jobbklyftan mellan inrikes och utrikes födda",
    "kammaraktivitet": "frågestund",
    "anforande_id": "6acd2959-e565-e911-911b-901b0eac4c78",
    "anforande_nummer": "102",
    "talare": "Arbetsmarknadsministern Ylva Johansson (S)",
    "parti": "S",
    "anforandetext": "<p>Fru talman! Josefin Malmqvist tar upp en viktig fråga. Jag kan dock glädja Josefin Malmqvist med att klyftan mellan inrikes och utrikes födda faktiskt minskar. Sysselsättningsgraden ökar i samtliga grupper, men den ökar snabbare för utrikes födda och den ökar snabbast för utrikes födda kvinnor.</p><p>Med detta vill jag på inget sätt negligera det stora problemet med den skillnad som finns, men utvecklingen när det gäller sysselsättningsgraden går faktiskt åt rätt håll. Vi har också nästan kunnat halvera tiden för nyanlända flyktingar att komma i arbete jämfört med hur det såg ut för några år sedan.</p><p>Utvecklingen går alltså tvivelsutan åt rätt håll. Man kan dock på inget sätt vara nöjd med situationen. Alldeles uppenbart behöver fler åtgärder vidtas för att nyanlända och de som står långt från arbetsmarknaden snabbare ska komma in i arbete.</p><p>En viktig sådan pusselbit är de etableringsjobb som vi tillsammans med arbetsmarknadens parter arbetar för att införa. Dessa riktar sig precis till dem som står långt från arbetsmarknaden, och de ska leda till varaktig anställning.</p><p>(Applåder)</p><p>Frågestunden var härmed avslutad.</p>",
    "intressent_id": "011731125914",
    "rel_dok_id": "H6C120190328fs",
    "replik": "N",
    "systemdatum": "2019-04-23 18:32:52"
  }
}