{
  "anforande": {
    "dok_hangar_id": "5039089",
    "dok_id": "H7097",
    "dok_titel": "Protokoll 2019/20:7 Torsdagen den 19 september",
    "dok_rm": "2019/20",
    "dok_nummer": "7",
    "dok_datum": "2019-09-19 00:00:00",
    "avsnittsrubrik": "Frågestund",
    "underrubrik": "Tidsplanen för Förbifart Stockholm",
    "kammaraktivitet": "frågestund",
    "anforande_id": "0676a432-63eb-e911-9128-901b0e9b71a0",
    "anforande_nummer": "89",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Tack, Jessika Roswall!</p><p>Jag vill inte uttala mig om vad jag tror. Jag vill helst veta. Det är grunden till att jag förväntar mig att Trafikverket återkommer med en rapportering om vilka konsekvenser avbrottet har fått för planeringen och genomförandet av Förbifart Stockholm.</p><p>Vi ska dock komma ihåg varför det avbröts. Det handlade om allvarliga arbetsmiljöbrott. Det var allvarliga brister hos entreprenörerna. Jag är glad att Trafikverket inte lät detta fortgå utan agerade och stoppade det som annars skulle innebära stora risker för dem som jobbar där men också för omkringliggande aktörer.</p><p>Det får naturligtvis konsekvenser när man tvingas avbryta viktiga infrastrukturinvesteringar. Men samtidigt måste vi veta att de som jobbar där arbetar tryggt och säkert, så att vi inte får ett fortsatt ökat antal döda i arbetslivet.</p><p>Jag förväntar mig en rapport från Trafikverket om konsekvenserna av det avbrutna arbetet. Men jag är naturligtvis, precis som Jessika Roswall, jätteangelägen om att Förbifarten ska vara på plats så snart som möjligt och enligt plan. Det är en viktig investering som vi nu gör i Sverige.</p>",
    "intressent_id": "0284192765516",
    "rel_dok_id": "H7C120190919fs",
    "replik": "N",
    "systemdatum": "2019-10-10 15:38:50"
  }
}