{
  "anforande": {
    "dok_hangar_id": "5124423",
    "dok_id": "H90983",
    "dok_titel": "Protokoll 2021/22:83 Torsdagen den 17 mars",
    "dok_rm": "2021/22",
    "dok_nummer": "83",
    "dok_datum": "2022-03-17 00:00:00",
    "avsnittsrubrik": "Frågestund",
    "underrubrik": "Id-kontroller i Öresundsregionen",
    "kammaraktivitet": "frågestund",
    "anforande_id": "31008dd5-a6da-ec11-916f-901b0eac4c70",
    "anforande_nummer": "73",
    "talare": "Statsrådet Matilda Ernkrans (S)",
    "parti": "S",
    "anforandetext": "<p></p><p>Fru talman! Vi ska komma ihåg att grunden till id-kontrollerna är att det råder krig i Europa där inte minst ukrainarna själva lider fruktansvärt och människor tvingas på flykt på grund av Putins invasion av Ukraina. </p><p>I detta nu har redan 3 miljoner människor rört sig utanför Ukrainas gränser, och 2 miljoner är på flykt inom Ukrainas gränser. Vi behöver hitta ett sätt att förbereda oss på så att vi kan ta vår del av ansvaret för flyktingmottagandet i Sverige, men det får inte bli som 2015 där Sverige tog ett oproportionerligt stort ansvar jämfört med andra EU-länder.</p><p>Vi ska också komma ihåg att när människor rör sig på flykt är det alla människor som rör sig. Det kan vara en klok idé med id-kontroller för att ändå ha en kontroll på de människor som söker asyl i Sverige. Det är anledningen till id-kontrollerna.</p><p>Jag förstår att det här kommer att vara en prövning för Öresundsregionen, men jag tror att Öresundsregionen också förstår varför.</p>",
    "intressent_id": "0983984918111",
    "rel_dok_id": "H9C120220317fs",
    "replik": "N",
    "systemdatum": "2022-05-23 16:45:01"
  }
}