{
  "anforande": {
    "dok_hangar_id": "5128764",
    "dok_id": "H909100",
    "dok_titel": "Protokoll 2021/22:100 Torsdagen den 21 april",
    "dok_rm": "2021/22",
    "dok_nummer": "100",
    "dok_datum": "2022-04-21 00:00:00",
    "avsnittsrubrik": "Frågestund",
    "underrubrik": "Upploppen och åtgärder mot kriminaliteten",
    "kammaraktivitet": "frågestund",
    "anforande_id": "cabf82c6-d9fe-ec11-9174-901b0e9b71a0",
    "anforande_nummer": "18",
    "talare": "Louise Meijer (M)",
    "parti": "M",
    "anforandetext": "<p>Herr talman! \"Det är ett krig, och de försöker döda oss.\" Så beskrev polisen situationen under upploppen i helgen. Många av dem som deltog i upploppen var kända av polisen sedan tidigare, med kopplingar till gängkriminella, men det fanns också personer som inte var kända: kvinnor, äldre och barn som tillsammans med sina föräldrar kastade sten på polisen.</p><p>Rikspolischefen berättade att himlen var svart av stenar, att poliser trodde att de skulle dö på platsen och att de aldrig har upplevt något liknande. En polis fick en sten i huvudet och svimmade av. Då applåderade stenkastarna.</p><p>Moderaterna vill att staten tar tillbaka kontrollen i dessa områden. En polistäthet på minst EU-snittet, ökad avlyssning, anonyma vittnen, dubbla straff för gängkriminella och att göra det straffbart att vara med i ett kriminellt gäng - varför säger Socialdemokraterna nej till detta? Det är min fråga till Ardalan Shekarabi.</p>",
    "intressent_id": "0616721755222",
    "rel_dok_id": "H9C120220421fs",
    "replik": "N",
    "systemdatum": "2022-07-08 18:20:17"
  }
}