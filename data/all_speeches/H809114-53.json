{
  "anforande": {
    "dok_hangar_id": "5095419",
    "dok_id": "H809114",
    "dok_titel": "Protokoll 2020/21:114 Tisdagen den 27 april",
    "dok_rm": "2020/21",
    "dok_nummer": "114",
    "dok_datum": "2021-04-27 00:00:00",
    "avsnittsrubrik": "Svar på interpellation 2020/21:659 om Sveriges exportstrategi och flyget",
    "underrubrik": "",
    "kammaraktivitet": "interpellationsdebatt",
    "anforande_id": "512b8c89-7706-ec11-9160-901b0e9b71a0",
    "anforande_nummer": "53",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Maria Stockhaus har frågat mig vilka åtgärder jag har vidtagit för att stimulera till fler direkta flyglinjer till och från Sverige.</p><p>Tillgången till internationella flygförbindelser är viktig för både enskilda människor och näringslivet. Regeringen verkar därför för att förbättra Sveriges bilaterala luftfartsavtal med tredje länder samt i förhandlingar på EU-nivå. Inom ramen för exportstrategin från 2015 lyfts angelägenheten i att stärka tillgängligheten. Det är en viktig faktor för investeringar men också för turism. </p><p>Det är samtidigt viktigt att påpeka att flygbranschen står inför en stor förändring. Sedan pandemin började har transporter med flyg minskat dramatiskt, och luftfarten är en av de enskilda branscher som har drabbats hårdast. Arbetet för många aktörer inom branschen är nu fokuserat på att hantera effekterna av den pågående pandemin, och regeringen har vidtagit en rad stödåtgärder för flygbranschen för att mildra konsekvenserna för både jobb och företag. </p><p>Avslutningsvis vill jag understryka att återstarten av flyget måste vara grön för att vi ska klara Parisavtalets målsättning om att begränsa uppvärmningen till 1,5 grader. Flygets stora klimatpåverkan ska minska, och flyget behöver i högre grad stå för kostnaderna för sin klimatpåverkan. Det är mot bakgrund av det som regeringen tar ledartröjan för flygets klimatomställning genom att bland annat införa en obligatorisk inblandning av förnybart flygbränsle och miljöstyrande start- och landningsavgifter. Det är bråttom, och vi behöver nu gå samman för att vi ska kunna leva upp till Parisavtalet. </p>",
    "intressent_id": "0284192765516",
    "rel_dok_id": "H810659",
    "replik": "N",
    "systemdatum": "2021-08-26 16:12:18"
  }
}