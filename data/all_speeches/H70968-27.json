{
  "anforande": {
    "dok_hangar_id": "5054689",
    "dok_id": "H70968",
    "dok_titel": "Protokoll 2019/20:68 Tisdagen den 4 februari",
    "dok_rm": "2019/20",
    "dok_nummer": "68",
    "dok_datum": "2020-02-04 00:00:00",
    "avsnittsrubrik": "Svar på interpellation 2019/20:285 om åtgärder för att begränsa svarttaxi",
    "underrubrik": "",
    "kammaraktivitet": "interpellationsdebatt",
    "anforande_id": "80b2876c-e56d-ea11-9134-0090facf175a",
    "anforande_nummer": "27",
    "talare": "Thomas Morell (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag kan inte svara för hur Moderaterna resonerar, även om jag vet ungefär hur de pratar i dessa termer.</p><p>En sak kan dock statsrådet vara helt övertygad om: Vi kommer inte att vika en tum när det gäller kravet på att det ska bli ordning och reda, oavsett om vi pratar om yrkestrafik i form av godstrafik, taxi eller någonting annat. Det måste bli ordning och reda! Det seriösa företagandet och de som är anställda där måste kunna verka på en sund marknad. Allt annat är fullständigt orimligt.</p><p>I taxitrafiklagen, som faktiskt är lite intressant om man vill studera lagtext, står det så här: \"Med taxitrafik avses trafik som bedrivs yrkesmässigt med personbil eller lätt lastbil och som innebär att fordon och förare mot betalning ställs till allmänhetens förfogande för transport av personer.\"</p><p>Det som kallas för svarttaxi, och som branschen själv kallar för svarttaxi, ställer faktiskt både fordon och förare till allmänhetens förfogande; det är hela affärsidén. Då är det alltså ett brott mot denna lagstiftning.</p><p>Vidare står det att \"taxitrafik får bedrivas endast av den som har taxitrafiktillstånd\", och när det gäller regler för tillståndsprövning är det ganska intressant: \"Taxitrafiktillstånd får endast ges till den som med hänsyn till yrkeskunnande, ekonomiska förhållanden och gott anseende bedöms vara lämplig att bedriva verksamheten.\"</p><p>Detta är det krav man ställer på det som så att säga är vit taxi, alltså den som följer regelverket. Det är ganska tuffa krav, precis som på all annan yrkesmässig trafik.</p><p>Vidare står det att \"den som söker taxitrafiktillstånd ska ha tillräckliga ekonomiska resurser för att på ett tillbörligt sätt kunna starta och driva företaget. Vid prövningen av detta ska främst likviditet och soliditet beaktas.\" Det handlar om 100 000 kronor för ett fordon och 50 000 kronor för varje därutöver tillkommande fordon i ekonomiska resurser.</p><p>Sedan har vi det här med taxameteruppgifter. Men det som kanske är det viktigaste och det som allmänheten inte har någon riktig koll på är vad det ställs för krav på dem som ska köra:</p><p>\"Taxiförarlegitimation får ges till den som</p><p>har fyllt 21 år,</p><p>har körkort med behörigheten B sedan minst två år eller har körkort med behörigheten D,</p><p>uppfyller de medicinska krav som är nödvändiga med hänsyn till säkerheten för passagerare och andra trafikanter.\"</p><p>Man ska alltså uppfylla de medicinska kraven, men när det gäller det vi kallar för svarttaxi har vi ju inte en aning om vilken medicinsk status det är på föraren. Hör föraren ordentligt? Ser han? Finns det andra bekymmer?</p><p>De här kraven som ligger på de riktiga taxiföretagen blir ganska kostsamma att uppfylla. Det är klart att de inte kan konkurrera med dem som ligger långt under i pris. Man försätter alltså de seriösa företagen i en omöjlig situation. De tappar trafikuppdrag, och i slutändan försvinner företagen. Då har vi ett jätteproblem i samhället i stort.</p><p>Jag återkommer med en fråga senare.</p>",
    "intressent_id": "0880018341619",
    "rel_dok_id": "H710285",
    "replik": "N",
    "systemdatum": "2020-03-24 16:38:32"
  }
}