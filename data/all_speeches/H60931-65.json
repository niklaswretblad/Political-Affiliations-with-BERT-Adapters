{
  "anforande": {
    "dok_hangar_id": "5016251",
    "dok_id": "H60931",
    "dok_titel": "Protokoll 2018/19:31 Måndagen den 17 december",
    "dok_rm": "2018/19",
    "dok_nummer": "31",
    "dok_datum": "2018-12-17 00:00:00",
    "avsnittsrubrik": "Skatt, tull och exekution",
    "underrubrik": null,
    "kammaraktivitet": "ärendedebatt",
    "anforande_id": "682dc0d9-0523-e911-9118-901b0e9b71a0",
    "anforande_nummer": "65",
    "talare": "Hampus Hagman (KD)",
    "parti": "KD",
    "anforandetext": "<p>Fru talman! Ja, vi har valt att gå fram med den politik som vi anser är bäst för Sverige. Jag ser inget konstigt i det. Vi har kompromissat. Vi har förhandlat med Moderaterna. Vi hade gärna förhandlat också med de andra allianspartierna om den politik som vi anser är bäst för Sverige.</p><p>I september 2013 lade Socialdemokraterna, Vänsterpartiet och Miljöpartiet fram ett förslag om att stoppa den uppräkning av den nedre skiktgränsen som den dåvarande alliansregeringen hade i sin budget. Den nedre skiktgränsen är det som i dagligt tal kallas för gränsen för statlig skatt. Alliansregeringen ville alltså höja gränsen för när den statliga skatten skulle börja betalas.</p><p>Det rödgröna förslaget fick den gången stöd av Sverigedemokraterna. De tre rödgröna partierna och Sverigedemokraterna stoppade alltså tillsammans den skattesänkning som Alliansen ville genomföra.</p><p>Jag tolkar det anförande som Rasmus Ling nu har hållit som att han anser att det var fel av de rödgröna partierna att lägga fram sin politik den gången och att få Sverigedemokraternas stöd för den.</p><p>En motfråga kan väl vara: Innebär detta att Miljöpartiet nu kommer att avstå från att lägga fram förslag som kan få Sverigedemokraternas stöd?</p><p>Vi har gått fram med den politik som vi anser är bäst för Sverige. Vi har gjort det ihop med Moderaterna. Vi skulle gärna förhandla med ytterligare allianspartier. Det är mitt svar på frågan.</p>",
    "intressent_id": "0435740736429",
    "rel_dok_id": "H601SkU1",
    "replik": "Y",
    "systemdatum": "2019-01-28 15:06:41"
  }
}