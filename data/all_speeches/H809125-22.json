{
  "anforande": {
    "dok_hangar_id": "5097966",
    "dok_id": "H809125",
    "dok_titel": "Protokoll 2020/21:125 Fredagen den 21 maj",
    "dok_rm": "2020/21",
    "dok_nummer": "125",
    "dok_datum": "2021-05-21 00:00:00",
    "avsnittsrubrik": "Svar på interpellation 2020/21:662 om pensionsnivåer och bidragsnivåer",
    "underrubrik": "",
    "kammaraktivitet": "interpellationsdebatt",
    "anforande_id": "200013ec-3316-ec11-9160-901b0e9b71a0",
    "anforande_nummer": "22",
    "talare": "Sofia Westergren (M)",
    "parti": "M",
    "anforandetext": "<p>Fru talman! Tack, ministern, för svaret!</p><p>Sverige har ett frikostigt bidragssystem, vilket har gjort att många har valt att bosätta sig här. I dag beräknas 20 procent av Sveriges befolkning vara inflyttad. 675 000 utrikes födda i arbetsför ålder är inte självförsörjande.</p><p>Moderaterna föreslår ett bidragstak på 12 000 kronor och en tydlig kvalificering för att ta del av välfärden. Det måste löna sig att arbeta. Det är en central del av integrationen. Moderaterna ser det som rimligt att en person som lever på bidrag har ungefär 75 procent av det som en person som arbetar tjänar. Förväntningarna måste vara höga på att alla arbetar efter bästa förmåga. Om man kan få lika mycket pengar för att vara hemma som för att jobba väljer många att inte jobba.</p><p>Jag vill berätta om en kille som promenerade från flyktingförläggningen Tjörnbro park över Tjörnbroarna till ett arbete på en hamburgerrestaurang i Stenungsund. Han tjänade inte mer på att arbeta än att få bidrag. Men han kände ändå att det var rätt och riktigt och har nu gått vidare i livet till ett annat arbete som ger lite mer betalt. Killen berättade om sin rumskamrat som häcklade honom för att han valde att ställa klockan trots att han inte tjänade några pengar på det. </p><p>Moderaterna vill se till att killen som varje dag promenerar till arbetet ska tjäna mer än hans kompis som väljer att ligga kvar i sängen. Arbete ska alltid löna sig.</p><p>Nästa allvarliga problem är att killen som ligger kvar i sängen aldrig kommer att integreras på ett bra sätt, utan han hamnar i permanent utanförskap. Utanförskapet beräknas kosta Sverige 270 miljarder per år. Det är pengar som regeringen i dag lånar till. Det är stora summor som skulle kunna användas till att höja garantipensionen, till äldreomsorg, till skolor, till polis, till sjukvård, till miljö, till vägar, till infrastruktur med mera.</p><p>Förutom att utanförskap är en personlig tragedi kostar det skattebetalarna ofantliga summor. Bara hälften av alla utrikes födda är självförsörjande. Bidragslinjen behöver ersättas av arbetslinjen.</p><p>Fru talman! Tänker statsrådet vidta några åtgärder för att det alltid ska löna sig att ställa klockan och gå till jobbet?</p>",
    "intressent_id": "022805994927",
    "rel_dok_id": "H810662",
    "replik": "N",
    "systemdatum": "2021-09-15 16:48:30"
  }
}