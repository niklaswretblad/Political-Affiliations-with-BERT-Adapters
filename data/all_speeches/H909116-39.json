{
  "anforande": {
    "dok_hangar_id": "5133313",
    "dok_id": "H909116",
    "dok_titel": "Protokoll 2021/22:116 Onsdagen den 18 maj",
    "dok_rm": "2021/22",
    "dok_nummer": "116",
    "dok_datum": "2022-05-18 00:00:00",
    "avsnittsrubrik": "Yrkestrafik och taxi ",
    "underrubrik": "",
    "kammaraktivitet": "ärendedebatt",
    "anforande_id": "6d87f68a-bb39-ed11-9178-901b0e9b71a8",
    "anforande_nummer": "39",
    "talare": "MAGNUS JACOBSSON (KD)",
    "parti": "KD",
    "anforandetext": "<p>Fru talman! Jag noterar särskilt att ledamoten Elin Gustafsson talar om ordning och reda och konkurrens på lika villkor. Det är glädjande. Jag tror att vi alla är överens om det.</p><p>Men bara för att ta ett litet exempel: Våra inhemska åkare har hårdare regler, högre personalkostnader och högre bränslekostnader, och de betalar för att köra på svenska vägar. Det ska jämföras med externa åkare, som många gånger har sämre regelefterlevnad, lägre personalkostnader och lägre bränslekostnader och som inte betalar för att köra på våra svenska vägar.</p><p>Det är rätt självklart att detta varken leder till ordning och reda eller till konkurrens på lika villkor. Detta är snarare ett exempel på konkurrens på olika villkor.</p><p>Från kristdemokratiskt håll har vi lyft fram flera förslag, och jag vill nämna fem av dessa.</p><p>Vi vill ha en översyn av de inhemska reglerna, det vi själva kan påverka.</p><p>Vi har även under hösten och våren lyft fram förslag på sänkta bränslekostnader, av vilka en del också har gått igenom här i riksdagen.</p><p>Vi har vid flera tillfällen lyft fram behovet av en ny bränsle- och fordonsbeskattning som just syftar till att även utländska åkare ska betala för att köra på svenska vägar.</p><p>Vi har lyft fram behovet av ytterligare fler poliser och kontroller. Vi är väl medvetna om att regeringen har gjort en del, men att det inte räcker hör man när man väl är ute och lyssnar på åkerierna.</p><p>Slutligen har vi lyft fram förslaget att när klampning sker ska klampningen sitta antingen tills man har betalat sina kostnader eller alternativt, i de fall det är åtgärder som ska vidtas, tills man har vidtagit sina åtgärder.</p><p>Då är min fråga till ledamoten Elin Gustafsson: Är det här fem förslag som socialdemokratin skulle kunna tänka sig att vara med och driva?</p>",
    "intressent_id": "",
    "rel_dok_id": "H901TU15",
    "replik": "Y",
    "systemdatum": "2022-09-21 16:42:38"
  }
}