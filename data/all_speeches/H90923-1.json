{
  "anforande": {
    "dok_hangar_id": "5111393",
    "dok_id": "H90923",
    "dok_titel": "Protokoll 2021/22:23 Torsdagen den 28 oktober",
    "dok_rm": "2021/22",
    "dok_nummer": "23",
    "dok_datum": "2021-10-28 00:00:00",
    "avsnittsrubrik": "Statsministerns frågestund",
    "underrubrik": "Statsministerns syn på EU-nämndens roll",
    "kammaraktivitet": "statsministerns frågestund",
    "anforande_id": "92936550-f151-ec11-915f-901b0eac4c70",
    "anforande_nummer": "1",
    "talare": "Tobias Billström (M)",
    "parti": "M",
    "anforandetext": "<p>Herr talman! EU-nämnden har i Sveriges riksdag en mycket viktig uppgift. Det är i EU-nämnden som regeringen ges mandat för den uppfattning som regeringen för fram i EU-förhandlingar, till exempel vid Europeiska rådet.</p><p>Det som utspelat sig under de senaste dagarna är dock följande. En majoritet av EU-nämndens ledamöter begär att Stefan Löfven på Europeiska rådet ska argumentera för att kärnkraft ska klassas som en hållbar investering. Det är en väldigt angelägen ståndpunkt i sak. Detta mandat följs dock inte.</p><p>I statsministerns återrapportering nu i veckan för bara några dagar sedan uttalade han uttryckligen att han vid Europeiska rådet valde att inte lyfta upp frågan om kärnkraften som hållbar. Statsministern har motiverat sin hållning med att majoriteten i EU-nämnden inte återspeglar riksdagens majoritet.</p><p>Statsministerns agerande är mycket anmärkningsvärt. Det är i EUnämnden som regeringen har att förankra sin EU-politik. Det sker inte något underställande av EU-nämndens beslut till riksdagens kammare, där vi nu befinner oss. Regeringen ska försöka skaffa sig en majoritet för den linje som man önskar driva. Lyckas man inte har man ändå att rätta sig efter EU-nämndens beslut.</p><p>Min fråga till statsminister Stefan Löfven är: Hur ser statsministern rent konstitutionellt på den roll i Sveriges riksdag som EU-nämnden har?</p>",
    "intressent_id": "0956595590924",
    "rel_dok_id": "H9C120211028sf",
    "replik": "N",
    "systemdatum": "2021-11-30 16:22:50"
  }
}