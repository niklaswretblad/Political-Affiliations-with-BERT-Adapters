{
  "anforande": {
    "dok_hangar_id": "5033036",
    "dok_id": "H60987",
    "dok_titel": "Protokoll 2018/19:87 Tisdagen den 7 maj",
    "dok_rm": "2018/19",
    "dok_nummer": "87",
    "dok_datum": "2019-05-07 00:00:00",
    "avsnittsrubrik": "Socialförsäkringsfrågor",
    "underrubrik": null,
    "kammaraktivitet": "ärendedebatt",
    "anforande_id": "7fd5becd-7081-e911-9121-901b0e9b71a0",
    "anforande_nummer": "39",
    "talare": "Statsrådet Annika Strandhäll (S)",
    "parti": "S",
    "anforandetext": "<p>Fru talman! Tack, Barbro Westerholm, för att du lyfter in de här perspektiven! Jag är glad att du tog din repliktid så att det blev ett naturligt sätt för mig att svara på detta. Det är otroligt viktiga frågor.</p><p>Den ena delen är att slutbetänkandet från Utredningen för hållbart arbetsliv över tid togs emot i januari. Det bereds just nu i Regeringskansliet och kommer att remitteras. Jag ska komma tillbaka till det lite kort strax. Jag tror att du ändå är inne på några viktiga delar.</p><p>Den andra delen som du lyfter upp är arbetsmedicinens otroligt viktiga roll och hur vi kan stödja utvecklingen inom företagshälsovården på olika sätt.</p><p>När det gäller företagshälsovårdsfrågan och också kompetensförsörjningsfrågan kopplat till företagshälsovården är det frågor som ligger särskilt på den nya Myndigheten för arbetsmiljökunskap, Mynak, som inrättades för en kortare tid sedan.</p><p>Jag vill också tillägga att även vår nationella samordnare för sjukskrivningsprocessen, vars första delbetänkande vi mottog i dag, lyfter fram detta som en central del i det fortsatta arbete som han nu kommer att göra.</p><p>Vi har en enormt hög medelålder bland våra företagshälsovårdsläkare, som Barbro Westerholm känner till. Jag tror att den ligger på över 70 år. Det är en utdöende profession i ett samhälle där arbetsmarknaden förändras i väldigt snabb takt. Människor lever och arbetar till exempel allt längre med kroniska sjukdomar. Vi behöver få ordning och reda på det.</p><p>Det ska också tilläggas att vi har påbörjat ett arbete mellan flera departement som också är kopplat till pensionsöverenskommelsen där vi tittar på hur vi åstadkommer ett mer hållbart arbetsliv. Även där kommer företagshälsovården och arbetsmedicinen vara en central del.</p>",
    "intressent_id": "0530425150220",
    "rel_dok_id": "H601SfU20",
    "replik": "Y",
    "systemdatum": "2019-05-28 19:49:18"
  }
}