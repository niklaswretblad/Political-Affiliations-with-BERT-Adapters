{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:55 om priset på bensin och diesel",
    "underrubrik": "",
    "kammaraktivitet": "interpellationsdebatt",
    "anforande_id": "95eaa894-f151-ec11-915f-901b0eac4c70",
    "anforande_nummer": "68",
    "talare": "Edward Riedl (M)",
    "parti": "M",
    "anforandetext": "<p>Fru talman! Jag kan börja med att, till skillnad från ministern, besvara frågorna. Det som jag och Moderaterna tror är en av de viktiga byggstenarna för att elektrifiera och ställa om samhället är att se till att vi har god tillgång till ren och billig el. Då kan vi inte göra som den här regeringen och stänga ned fullt fungerande kärnkraftverk.</p><p>När man nu får svårigheter med att leverera el i södra Sverige gör man två saker. Först sätter man igång och börjar elda olja. 140 000 liter olja i timmen bränner man i Karlshamn på grund av att man inte har ordning och reda i energipolitiken. Man gör också något annat; den här ministern har sagt att han tycker att elprisområdena ska ses över. Det skulle innebära kraftigt höjda elpriser, inte minst i Norrland. Det vore helt förödande.</p><p>Fru talman! Jag tycker snarast att retoriken från ministrarna börjat bli rätt desperat. Man vill inte ta ansvar för någonting av det man är ansvarig för. Ministern skulle kunna använda sin tid till att svara på någon av de här frågorna, exempelvis hur mycket dyrare det har blivit för en vanlig familj med två bilar. Hur mycket dyrare har det blivit med den här regeringens politik? Det kan man inte svara på, för man har ingen aning. Antagligen bryr man sig inte heller, fru talman. Man gör ju ingenting för att försöka kompensera de människorna.</p><p>Den här regeringen skulle kunna svara på varför dieseln är 4 kronor dyrare per liter i Sverige jämfört med i Tyskland, som är ett land som för några år sedan hade ungefär samma dieselpris som Sverige. Det beror inte på några skatter från den här regeringen, säger ministern. Jag tror att man ska försöka hålla sig till fakta när det gäller detta.</p><p>Jag tackar för debatten.</p>",
    "intressent_id": "0273506284025",
    "rel_dok_id": "H91055",
    "replik": "N",
    "systemdatum": "2021-11-30 16:24:55"
  }
}