{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Svar på interpellation 2020/21:301 om konsekvensanalyser i utlänningspolitiken",
    "underrubrik": "",
    "kammaraktivitet": "interpellationsdebatt",
    "anforande_id": "ab2a9283-cda2-eb11-9152-901b0e9b71a8",
    "anforande_nummer": "14",
    "talare": "Jonas Andersson (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack, Morgan Johansson, för ytterligare ett fantasifullt svar!</p><p>Jag tänker lämna alla de osakliga påhoppen därhän. Jag förstår att det är jobbigt när det kommer människor från verkligheten in i den här politikerbubblan där det trängs människor som aldrig haft ett riktigt jobb utanför politiken.</p><p>Under den tid som Morgan Johansson har suttit i regering, därefter i opposition och sedan i regering igen jobbade jag med flyktingar och migranter i 15 år, på golvet. Det är där man lär sig hur lagar och förordningar fungerar i verkligheten och hur samhället ser ut på riktigt. Det är där man i praktiken får se konsekvenserna av den politik som förs.</p><p>Jag förstår varför ministern helst undviker att tala om sakfrågan. Det kan inte vara lätt att försöka försvara en omöjlig position: dels vara stolt och nöjd över minskade nivåer, dels lägga fram förslag som utan tvekan kommer att öka nivåerna.</p><p>Jag vet inte om ministern känner till begreppet \"dubbeltänk\" från en bok som heter<em> 1984 </em>av George Orwell. Om inte annat kan det vara ett bra boktips. Jag trodde tidigare att det var en fiktiv roman, men jag har mer och mer börjat förstå att det är någon typ av dokumentär om Socialdemokraterna. Ministern har ju för vana att använda sitt sista inlägg till det som i boken kallas tvåminutershat. Vi får väl se hur det går i dag.</p><p>Faktum är i alla fall att Morgan Johansson är den migrationsminister som har släppt in flest asylsökande och invandrare över huvud taget i Sveriges historia. Under de första åren i sin ministerroll lyfte han inte ett finger för att minska invandringen. Han var stolt över den och vägrade diskutera eventuella konsekvenser - de konsekvenser som sedan gjorde att regeringen i ren panik under hotet om en systemkollaps gråtande tvingades vidta åtgärder för att minska söktrycket.</p><p>Nu vill Morgan Johansson öppna upp igen. Han är stolt över invandringen och vägrar att diskutera konsekvenserna. Cirkeln är kanske sluten. Att lära sig av sina misstag verkar tyvärr inte finnas i denna regerings vokabulär.</p>",
    "intressent_id": "0538494048717",
    "rel_dok_id": "H810301",
    "replik": "N",
    "systemdatum": "2021-04-21 20:15:38"
  }
}