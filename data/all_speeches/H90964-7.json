{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Svar på interpellation 2021/22:296 om livsmedelsstrategins genomslag på gårdsplanen",
    "underrubrik": "",
    "kammaraktivitet": "interpellationsdebatt",
    "anforande_id": "66a80267-f6bf-ec11-9167-901b0eac4c78",
    "anforande_nummer": "7",
    "talare": "Statsrådet Anna-Caren Sätherberg (S)",
    "parti": "S",
    "anforandetext": "<p>Fru talman! Tack, Mikael Larsson, för ditt brinnande engagemang!</p><p>Jag skulle bara vilja säga att för mig och regeringen är det otroligt viktigt med livsmedelsstrategin och en ökad produktion men också att hela livsmedelskedjan hänger ihop så att lönsamheten på gård ökar, ända fram till att vi ser en större export.</p><p>För två veckor sedan fick jag göra någonting väldigt nytt och roligt - jag fick inviga en proteinfabrik i Bjuv. Varför är det så spännande? Jo, jag tänker på Bjuv och det som hände när ärtorna försvann. Nu säljer man inte bara ärtor, utan nu använder man de ärtor som ratas till att göra det här proteinet. Alla ärtor ska med.</p><p>Vad mer är spännande? Jo, det möter en stor efterfrågan i Sverige, för vi importerar faktiskt väldigt mycket av detta. Det möter också en marknad utomlands, och naturligtvis har även forskning och innovation varit en stor del. Här har vi på något vis en otroligt positiv berättelse om hur livsmedelsstrategin verkar.</p><p>Med detta tackar jag Mikael Larsson för debatten!</p><p>Interpellationsdebatten var härmed avslutad.</p>",
    "intressent_id": "0407081382317",
    "rel_dok_id": "H910296",
    "replik": "N",
    "systemdatum": "2022-04-19 17:36:22"
  }
}