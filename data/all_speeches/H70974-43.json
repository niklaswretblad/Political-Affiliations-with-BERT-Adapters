{
  "anforande": {
    "dok_hangar_id": "5055817",
    "dok_id": "H70974",
    "dok_titel": "Protokoll 2019/20:74 Torsdagen den 13 februari",
    "dok_rm": "2019/20",
    "dok_nummer": "74",
    "dok_datum": "2020-02-13 00:00:00",
    "avsnittsrubrik": "Frågestund",
    "underrubrik": "Flygskatten och ett utökat RUT-avdrag",
    "kammaraktivitet": "frågestund",
    "anforande_id": "e0416372-2d74-ea11-9134-0090facf175a",
    "anforande_nummer": "43",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Det är som sagt ett utredningsförslag, och jag tror att Tony Haddou känner till att alla utredningsförslag inte per automatik är regeringens förslag. Vi tar nu såklart in de här förslagen och kommer sedan att arbeta vidare med dem.</p><p>Däremot har vi i samband med januariavtalet mellan Miljöpartiet, Socialdemokraterna, Centerpartiet och Liberalerna kommit överens om att vi ska utvidga RUT-avdraget. Det är för att vi ser den positiva effekten att människor som annars riskerar att hamna i långsiktig arbetslöshet faktiskt kan få in en fot på arbetsmarknaden.</p><p>Detta ska inte ställas i motsats till satsningar på välfärden. Det är inte så att de är varandra uteslutande. Vi kunde ju under förra mandatperioden skjuta till över 35 miljarder kronor till välfärden. Under den här mandatperioden har vi sagt att vi ska fylla på med 5 miljarder varje år, och vi har redan kommit med förslag om att tidigarelägga ytterligare 5 miljarder redan i vårbudgeten.</p><p>Självklart ska vi klara av att försörja välfärden med de resurser den behöver, och vi är beredda att göra mer framöver om behovet finns.</p>",
    "intressent_id": "0956444284814",
    "rel_dok_id": "H7C120200213fs",
    "replik": "N",
    "systemdatum": "2020-04-01 17:29:26"
  }
}