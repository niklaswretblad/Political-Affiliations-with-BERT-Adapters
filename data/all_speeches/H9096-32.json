{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "f7e4fe42-382c-ec11-915b-901b0eac4c78",
    "anforande_nummer": "32",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! Det var väldigt många frågor. Jag ska göra mitt bästa för att besvara några av dem.</p><p>I dag diskuterar vi ju regeringens budget. Min kritik där är att man inte prioriterar det viktiga, nämligen att trycka tillbaka långtidsarbetslöshet och pressa tillbaka otrygghet.</p><p>Vi återkommer självklart med vår egen budget för hur Sverige kan växa, hur långtidsarbetslösa kan komma tillbaka och hur företag ska kunna växa och bidra till tillväxt. Men jag undrar lite grann var Martin Ådahl har befunnit sig de senaste två åren. Under pandemin har Moderaterna varit pådrivande i riksdagen för att rädda så många jobb och företag som det bara har gått. Ibland har vi gjort detta tillsammans med Centerpartiet, och ibland har vi gjort det med andra. Vårt fokus har varit att se till att företag och jobb räddas.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Vi står upp för företagen, oavsett om de är små eller stora. Jag nämnde i början av mitt anförande stoltheten över alla de företag som har vuxit fram - för 100, 50 eller 5 år sedan. De har anställt många. De har gjort stor nytta och gör fortfarande enorm nytta, både i Sverige och i världen. Vi kommer alltid att stå på jobbskaparnas sida; det behöver Martin Ådahl inte alls vara bekymrad över.</p><p>Jag förstår dock att det är jobbigt nu. Det är jobbigt att vara centerpartist när man har bestämt sig för att inte prata med alla partier. Man vill inte prata med det parti tillsammans med vilket man faktiskt har släppt fram den här regeringen.</p><p>Nu är det en budget som ska läggas fram. Man vet inte riktigt vilken knapp man ska trycka på. Jag kan bara ge ett tips till Centerpartiet och Martin Ådahl: Det kommer att finnas en budget som har rätt inriktning vad gäller jobb, företagande, landsbygdspolitik och trygghetsfrågor. Martin Ådahl och Centerpartiet är varmt välkomna att ansluta sig till den budgeten.</p><p>(Applåder)</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}