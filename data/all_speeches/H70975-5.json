{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellationerna 2019/20:268 och 275 om bärgning av gifttunnor i Bottenhavet",
    "underrubrik": "",
    "kammaraktivitet": "interpellationsdebatt",
    "anforande_id": "e5d276cb-2d74-ea11-9134-0090facf175a",
    "anforande_nummer": "5",
    "talare": "Lars Beckman (M)",
    "parti": "M",
    "anforandetext": "<p>Fru talman! Låt mig återigen påminna statsrådet om att Moderaterna i vår budget för 2020 anslår mer pengar än regeringen för att identifiera och ta upp gifterna i havet, så har vi rett ut det.</p><p>Fru talman! Det verkar som att statsrådet i vart fall är medveten om att det finns kraftigt förorenade områden i Sverige - det gläder mig! Tänk om vi hade sett samma engagemang från regeringen i denna fråga som när det gäller det införande av skatt på plastpåsar som sker den 1 mars! Det är inte att undra på att regeringens politik inte har så stort förtroende hos svenska folket, för svenska folket vet att man ska motverka det som är farligt. Det blir närmast ett hån mot svenska folket när man hör statsrådet vara medveten om de föroreningar som finns, samtidigt som man inför en ren fiskal avgift i form av skatt på plastpåsar.</p><p>Men vad säger då forskarna och experterna om gifttunnorna? Det kan man läsa på SVT Västernorrlands hemsida: \"Undersökningar visar att tunnornas plåthölje rostat sönder och att innehållet vittrar och att det miljöfarliga innehållet sprids och kan tas upp av fisk [.]</p><p>1976 fick en fiskare upp ett betongblock i sin trål. Plåtkärlet var helt bortrostat. Betongklumpen skickades till Naturvårdsverkets dåvarande specialanalytiska laboratorium för kontroll.</p><p>Laboratorieförsök visade att det läckte kvicksilverklorid från katalysatorbetongmassan till omgivande vatten. Försök i akvarium visade också på ett icke obetydligt läckage av kvicksilver som togs upp av fisk.\"</p><p>Fru talman! Detta är på riktigt. Det ligger 8, 9, 10 ton kvicksilver dumpade mellan Sundsvall och Gotland, som måste upp ur vattnet, enligt en av Sveriges ledande forskare.</p><p>Jag saknar regeringens handlingskraft och initiativförmåga på detta område - att man visar vägen och visar att Sverige går före och tar miljöfrågorna på allvar. Man kan resa jorden runt till andra länder och försöka peka finger åt dem eller vad man nu vill göra, men man kanske ska börja i sitt eget land.</p><p>För någon vecka sedan, fru talman, hade jag en interpellationsdebatt här om omställning av fordonsflottan, där jag konstaterade att staten inte är något föredöme. Man köpte in mindre än 2 procent elbilar till sin egen verksamhet. Då sa ansvarigt statsråd Isabella Lövin att man i Jämtland har fler elbilar per capita än man har i Stockholm. Detta går att läsa i protokollet. I går kom Riksrevisionen med en omfattande rapport som visade att stödet till elbilar har gått till just Stockholms innerstad och storstäderna i Sverige. Så är det med Miljöpartiet: Man har en retorik, och så finns det en verklighet.</p><p> STYLEREF Kantrubrik \\* MERGEFORMAT Svar på interpellationer</p><p>Precis som min kollega Jörgen Berglund säger kommer vi att fortsätta debattera denna fråga till dess att ministern tar den på allvar och regeringen agerar. Regeringen har nämligen hela makten att styra Sverige. Vi har inte en viljelös regering som inte kan göra saker. Regeringen kan i regleringsbrev tala om för sina myndigheter hur de ska göra. Det är just den initiativförmågan vi saknar - att i regleringsbrev tala om att man ska identifiera var de 20 000 gifttunnorna finns.</p><p>Regeringen äger hela makten att styra sina myndigheter, tack och lov. Annars hade vi inte haft demokrati, och annars hade inte väljarna kunnat utvärdera regeringen. Jag tycker att denna fråga förtjänar att tas på allvar även av regeringen.</p>",
    "intressent_id": "0588282566419",
    "rel_dok_id": "H7C120200214ip",
    "replik": "N",
    "systemdatum": "2020-04-01 17:31:35"
  }
}