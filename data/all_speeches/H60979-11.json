{
  "anforande": {
    "dok_hangar_id": "5031716",
    "dok_id": "H60979",
    "dok_titel": "Protokoll 2018/19:79 Tisdagen den 23 april",
    "dok_rm": "2018/19",
    "dok_nummer": "79",
    "dok_datum": "2019-04-23 00:00:00",
    "avsnittsrubrik": "Svar på interpellationerna 2018/19:96 och 154 om den ekonomiska politikens konsekvenser för boende på landsbygden",
    "underrubrik": null,
    "kammaraktivitet": "interpellationsdebatt",
    "anforande_id": "33c748da-4176-e911-911b-901b0eac4c78",
    "anforande_nummer": "11",
    "talare": "Finansministern Magdalena Andersson (S)",
    "parti": "S",
    "anforandetext": "<p></p><p>Fru talman! Vi har ännu inte bestämt hur en grön skatteväxling ska se ut, så vi vet ännu inte hur detta kommer att påverka olika former av utsläpp. Men det är viktigt att ha i åtanke att vi inte bara kommer att höja skatten utan att vi också kommer att sänka skatten. Vi kommer att sänka skatten exakt lika mycket som vi höjer skatten. Detta innebär att de som påverkas av skattehöjningen också kommer att kunna känna av en skattesänkning.</p><p>Exakt hur detta ska utformas kommer vi att arbeta fram under den kommande tiden. Sedan kommer vi att kunna ha en debatt där vi vet exakt hur skatterna kommer att såväl höjas som sänkas. Då kommer det att kunna bli en mer informerad debatt från alla parter.</p><p>Utvecklingen går åt rätt håll, och utsläppen från bilarna minskar. Detta är ett väldigt viktigt påpekande. Nya bilar släpper ut mycket mindre än vad nya bilar gjorde för fem eller tio år sedan. Det är också så att fem eller tio år gamla bilar släpper ut mycket mindre än vad bilar som då var fem eller tio år gamla gjorde för tio år sedan. Detta gör att det i dag inte är mycket dyrare att köra en bensindriven bil en eller två mil till jobbet än det var för tio år sedan - särskilt om man tar hänsyn till att det därutöver har skett en reallöneutveckling under dessa år - trots att det har skett bensinskattehöjningar under de här åren. Även finansministern i en moderatledd regering har ju högt bensinskatten - det kan vara bra att komma ihåg.</p><p>Moderaterna säger att miljönyttan av bensinskattehöjningar är begränsad, men här är det ändå så att forskningen har kommit fram till att detta är det absolut mest effektiva styrmedel man kan ha. Moderaterna brukar ju säga att de vill ha en mer effektiv miljöpolitik. Då är detta i ärlighetens namn, i alla fall enligt forskarna, något av det mest effektiva man kan göra. Vi får se vad regeringen kommer att göra, men detta är enligt forskarna oerhört effektivt.</p><p>Moderaterna stoppade i sin motion den så kallade överindexeringen under ett år; sedan ska indexeringen släppas på igen. Det som Moderaterna har föreslagit här i kammaren är alltså ett stopp för indexeringen för innevarande år, 2019, men att den sedan fortsätter 2020 och 2021. Moderaterna kan ha ändrat sig sedan i januari, men detta är vad som föreslås i det som Moderaterna har lagt fram och röstat för i riksdagen.</p><p>Isabella Lövin har sagt att hon vill förbjuda försäljning av fossila bränslen. Detta är en uppfattning som Miljöpartiet har; det är inte den samlade regeringens ståndpunkt.</p><p>Det är helt korrekt att jag har sagt att det är dyrt att tanka och att vi socialdemokrater inte gick till val på att höja bensinskatten 2014 - det var så det var. Men jag har heller aldrig sagt att jag aldrig kommer att höja bensinskatten.</p>",
    "intressent_id": "098412828516",
    "rel_dok_id": "H6C120190423ip",
    "replik": "N",
    "systemdatum": "2019-05-14 14:15:26"
  }
}