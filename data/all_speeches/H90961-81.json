{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "52c790c4-7aba-ec11-9167-901b0eac4c78",
    "anforande_nummer": "81",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Jag delar Juno Bloms uppfattning att saker måste benämnas. Tyvärr har det i arbetet för inte minst jämställdhet historiskt bevisats gång på gång att om man inte uttryckligen säger att polisutbildningen, socionomutbildningen eller juristutbildningen ska lära ut om mäns våld mot kvinnor vet vi att det inte blir likvärdigt. Många går ut utan fullgod kompetens. </p><p>Jag tror att samma sak gäller för hedersrelaterat våld och förtryck. Därför jobbade jag för att vi i läroplanen om sexualitet, samtycke och relationer ska benämna hedersrelaterat våld och förtryck som något som måste tas upp i undervisningen. Det är verkligen ett problem, och det är sorgligt att det är så här. Men vi som vill jobba för rättigheter måste komma till rätta med problemet genom att helt enkelt benämna det.</p>",
    "intressent_id": "0819601620927",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}