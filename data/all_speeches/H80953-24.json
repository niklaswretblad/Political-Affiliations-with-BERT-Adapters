{
  "anforande": {
    "dok_hangar_id": "5078262",
    "dok_id": "H80953",
    "dok_titel": "Protokoll 2020/21:53 Måndagen den 14 december",
    "dok_rm": "2020/21",
    "dok_nummer": "53",
    "dok_datum": "2020-12-14 00:00:00",
    "avsnittsrubrik": "Säkerhetspolitisk inriktning - Totalförsvaret 2021-2025",
    "underrubrik": "",
    "kammaraktivitet": "",
    "anforande_id": "c04f430d-276d-eb11-914e-901b0e9b71a0",
    "anforande_nummer": "24",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Det är verkligen intressant att höra hur det breda parlamentariska stödet formerar sig. Jag hör om en säkerhetspolitisk linje som innebär ett nej till värdlandsavtalet. Det ska sägas upp. Man säger nej till övningar med Nato. Det låter inte som en solidarisk säkerhetspolitik, en linje som ingår i detta.</p><p>Herr talman! När jag lyssnar till hur regeringens parlamentariska stöd i riksdagen kommer till uttryck tycker jag att den säkerhetspolitiska linjens innebörd blir otydlig. Det har regeringen naturligtvis anledning att fundera över.</p><p>Håkan Svenneling funderar över en Nato-option som omnämns i betänkandet. Jag noterar att det finns en bred enighet i Finland. Håkan Svennelings partikamrater är där med och lägger fram den säkerhetspolitiska redogörelsen till den finska riksdagen, och i den ingår en Nato-option. Jag utgår från att de politiska kontakterna är så pass goda att Håkan Svenneling har kunnat lyssna in hur Nato-optionen har använts i den finska diskussionen, inte minst avseende den stora grannen i öster. Detta har kommit till nytta för att göra en markering: Vi fattar våra beslut själva. Vi är inte en del av er intressesfär. Vi förbehåller oss rätten att agera självständigt.</p><p>Det här handlar inte om medlemskap; det är en <em>öppning</em> till medlemskap. Vi tar inte lätt på att fatta beslut om ett medlemskap. Däremot ska vi inte stänga dörren. Om vi gjorde det skulle vi minska vår säkerhet, herr talman.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-02-12 12:40:39"
  }
}