{
  "anforande": {
    "dok_hangar_id": "5118477",
    "dok_id": "H90960",
    "dok_titel": "Protokoll 2021/22:60 Torsdagen den 27 januari",
    "dok_rm": "2021/22",
    "dok_nummer": "60",
    "dok_datum": "2022-01-27 00:00:00",
    "avsnittsrubrik": "Frågestund",
    "underrubrik": "Försvarsberedningen",
    "kammaraktivitet": "frågestund",
    "anforande_id": "7366605b-7aba-ec11-9167-901b0eac4c78",
    "anforande_nummer": "2",
    "talare": "Pål Jonson (M)",
    "parti": "M",
    "anforandetext": "<p>Fru talman! Jag vill rikta min fråga till försvarsminister Peter Hultqvist.</p><p>Europa befinner sig i det allvarligaste säkerhetspolitiska omvärldsläget på flera årtionden. Ryssland har mobiliserat över 100 000 soldater i Ukrainas omedelbara närhet och framfört helt orimliga krav som skulle inskränka Sveriges möjligheter att bli medlem av Nato samt inskränka Sveriges möjligheter att bedriva internationell övningsverksamhet.</p><p>Som ÖB har sagt: De ryska kraven hotar att rasera själva grunden för vår försvarspolitik.</p><p>Fru talman! Det är också därför sex av åtta partier nu uppmanat regeringen att aktivera Försvarsberedningen, så att vi i bred politisk samsyn kan analysera den kris som uppstått och vidta åtgärder för att stärka totalförsvaret.</p><p>Min fråga till försvarsministern är därför när regeringen kommer att återkomma med besked om huruvida man kommer att aktivera Försvarsberedningen.</p>",
    "intressent_id": "0642224351118",
    "rel_dok_id": "H9C120220127fs",
    "replik": "N",
    "systemdatum": "2022-04-12 18:05:52"
  }
}