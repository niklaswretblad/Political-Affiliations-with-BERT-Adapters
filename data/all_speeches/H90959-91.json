{
  "anforande": {
    "dok_hangar_id": "5118280",
    "dok_id": "H90959",
    "dok_titel": "Protokoll 2021/22:59 Onsdagen den 26 januari",
    "dok_rm": "2021/22",
    "dok_nummer": "59",
    "dok_datum": "2022-01-26 00:00:00",
    "avsnittsrubrik": "EU-politisk debatt",
    "underrubrik": "",
    "kammaraktivitet": "",
    "anforande_id": "b0d350ca-aeb9-ec11-9167-901b0eac4c78",
    "anforande_nummer": "91",
    "talare": "Maria Ferm (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT EU-politisk debatt</p><p>Fru talman! Som vi tog upp tidigare under debatten är fler människor än någonsin på flykt undan krig och förföljelse. De allra flesta befinner sig i krigets närområden, i stora flyktingläger där de har väldigt små möjligheter till ett gott liv och inte kan garanteras sina rättigheter.</p><p>Det finns heller inga lagliga vägar att ta sig till Europa för att söka asyl. Därför tvingas människor ut på livsfarliga resor. Varje år är det många människor som mister livet eller som kan ta sig hit men under tiden utstår fruktansvärd behandling. Det gäller inte minst kvinnor.</p><p>Trots detta har jag noterat att i EU-parlamentet har Kristdemokraterna tillsammans med M och SD röstat mot en resolution om sök- och räddningsinsatser på Medelhavet. Jag skulle därför vilja fråga Sofia Damm varför Kristdemokraterna vill göra det svårare att rädda människors liv på Medelhavet trots att det inte finns andra alternativ för dem.</p>",
    "intressent_id": "0462699892622",
    "rel_dok_id": "",
    "replik": "Y",
    "systemdatum": "2022-04-11 17:48:35"
  }
}