{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellationerna 2020/21:73 och 77 om beskattningen av företag",
    "underrubrik": "",
    "kammaraktivitet": "interpellationsdebatt",
    "anforande_id": "855c2d87-3d36-eb11-914a-901b0e9b71a8",
    "anforande_nummer": "20",
    "talare": "Kjell Jansson (M)",
    "parti": "M",
    "anforandetext": "<p>Fru talman! Jag kan redigera mitt inlägg och säga att det upplevs som ett väldigt starkt kontrollsystem av småföretag när man ska registrera sina barn som är anställda i företaget via personalliggare.</p><p>Fru talman! Enligt Svenskt Näringsliv har företagsklimatet försämrats varje år sedan 2015 under regeringen Löfvens tid. De enda som får det att fungera är moderatstyrda kommuner, som ligger i topp. Heder åt Solna och Pehr Granfalk som vinner år efter år, trots allt detta.</p><p>Småföretagen är roten i den inhemska marknaden, och därför frågar jag finansministern: Varför vill finansministern ha så höga skatter på entreprenörer som skapar nya jobb?</p><p>Sverige har dubbelbeskattning av företagare, bolagsskatt på 22 procent och utdelningsskatt på 30 procent. Hur blir det med 3:12-utredningen? Finns det några förslag eller inte?</p><p>En konsekvens av att regeringen har höjt skatterna är att det blir mindre lönsamt att driva företag.</p><p>Fru talman! Arbetsmiljöverket åker ut på sina räder och träffar företagare. De säger till företagaren att arbetsmiljöplanen är för dålig, men när företagaren undrar vad han eller hon kan göra säger Arbetsmiljöverket: Vi kan inte ge något svar, för vi är inga konsulter.</p><p>Anser finansministern att det bidrar till ett bra företagsklimat att myndigheten gör så mot småföretagare?</p><p>En annan sak jag vill ta upp är att Arbetsmiljöverket körde ett mobilspel, The Boss, i syfte att sätta stopp för osund konkurrens. På vems uppdrag vet jag inte, men det gjordes i alla fall. Det torde inte ingå i myndighetens uppdrag att driva kampanjer mot företag. Ingår detta i regleringsbrevet? Finansministern är svaret skyldig.</p><p> STYLEREF Kantrubrik \\* MERGEFORMAT Svar på interpellationer</p><p>Tillväxtverket är en annan myndighet, och den har stora problem med rättssäker hantering av permitteringsstöden nu under coronan.</p><p>Fru talman! Regeringen satsar 40 miljarder i olika näringslivsprojekt. Detta ger ingen effekt utan skadar snarare näringslivet.</p><p>Det är hög tid för regeringen att göra något åt det försämrade företagsklimatet, som har galopperat under regeringen Löfvens år. Det är också hög tid att se till att våra myndigheter har en rättssäker hantering och inte godtyckligt jagar småföretagare med tillämpningsåtgärder. Det är även hög tid att regeringen tar fram en skattereform som finns med i JÖK:en.</p><p>Min fråga till finansministern är: Kommer andra partier att få vara med och hamra fram den nya skattereformen, eller ska det göras med Socialdemokraterna, Miljöpartiet och deras stödpartier? En skattereform bör främja arbete, företagande och tillväxt.</p>",
    "intressent_id": "0779329190517",
    "rel_dok_id": "H8C120201113ip",
    "replik": "N",
    "systemdatum": "2020-12-04 15:33:11"
  }
}