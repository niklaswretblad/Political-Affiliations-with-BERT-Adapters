{
  "anforande": {
    "dok_hangar_id": "5033831",
    "dok_id": "H60991",
    "dok_titel": "Protokoll 2018/19:91 Måndagen den 13 maj",
    "dok_rm": "2018/19",
    "dok_nummer": "91",
    "dok_datum": "2019-05-13 00:00:00",
    "avsnittsrubrik": "Återrapportering från Europeiska rådets möte den 9 maj",
    "underrubrik": null,
    "kammaraktivitet": null,
    "anforande_id": "e608b677-0e86-e911-9121-901b0e9b71a0",
    "anforande_nummer": "3",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Ja, det är viktigt att vi tillsammans hanterar de gränsöverskridande aktiviteterna på ett bra sätt. En del av detta är också en gemensam arbetsmarknad.</p><p>Jag tycker att det är bra att vi har en stark inre marknad i EU, med potential att möta de stora ekonomiska makterna runt om i världen. Det innebär bland annat fri rörlighet. Men det är också viktigt att den arbetsmarknaden kännetecknas av sjysta villkor. Det kan inte vara så att de kvinnor och män som arbetar ihop välfärden inte ska ha sjysta villkor och social trygghet. Det ska naturligtvis inte ske en detaljreglering på nationell nivå, och det är heller inte sociala pelarens ambition på något sätt.</p><p>Arbetsmarknaden är en av de viktigare frågorna. En annan är naturligtvis energitillgången kombinerat med den klimatanpassning som hela världen behöver göra. Vi har en energiunion med en väldigt tydligt markerad ansats att länderna själva ska bestämma sin energimix. Därav följer att det land som vill satsa på kärnkraft naturligtvis får göra det.</p><p>Det finns dock ett viktigt perspektiv när det gäller just klimatomställningen. Att nu börja forska om kärnkraft - man får forska på vad man vill; forskningen är fri - kommer inte att rädda oss här och nu. Det är alldeles för bråttom med vår omställning för att man ska kunna forska fram någon kärnkraft som ska finnas om 15-20 år.</p><p>Sverige har en stark energiöverenskommelse. Jag hoppas att vi alla står upp för den. Den ger också möjligheter, för den som vill, att investera i kärnkraft. Problemet nu är väl bara att det inte är så många som vill.</p><p>Vi kommer att ha ett energiöverskott, och det ska vi vara glada för. Vi ska se till att vi har både energiöverskott och den effekt som krävs vid varje givet tillfälle.</p>",
    "intressent_id": "0218878014918",
    "rel_dok_id": null,
    "replik": "N",
    "systemdatum": "2019-06-03 16:47:45"
  }
}