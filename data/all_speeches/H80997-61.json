{
  "anforande": {
    "dok_hangar_id": "5091231",
    "dok_id": "H80997",
    "dok_titel": "Protokoll 2020/21:97 Fredagen den 19 mars",
    "dok_rm": "2020/21",
    "dok_nummer": "97",
    "dok_datum": "2021-03-19 00:00:00",
    "avsnittsrubrik": "Svar på interpellation 2020/21:535 om återinförande av amorteringskraven",
    "underrubrik": "",
    "kammaraktivitet": "interpellationsdebatt",
    "anforande_id": "af9c6f40-b3c3-eb11-9156-901b0e9b71a8",
    "anforande_nummer": "61",
    "talare": "Dennis Dioukarev (SD)",
    "parti": "SD",
    "anforandetext": "<p>Fru ålderspresident! När det andra amorteringskravet infördes vilade det på två ben, kan man säga. </p><p>Det ena var att man sa att finansiella kriser ofta föregås av en kreditexpansion till hushåll, företag eller stater. Det är en sanning med modifikation. Om vi tar finanskrisen 2008 som exempel kan vi se att det var så kallade subprimelån till hushåll med dokumenterat dålig kredithistorik och dålig betalningsförmåga som drev fram krisen i kombination med en aktiv bolånekanal. Det vill säga att hushållen ökade sin skuldsättning för att finansiera en överkonsumtion, och när bostadspriserna sedan föll kunde överkonsumtionen inte upprätthållas. Därmed fördjupades också bnp-svackan.</p><p>Så ser det inte ut i Sverige. Vi har ingen aktiv bolånekanal. Vi har inga subprimelån i Sverige, även om man tar bort det andra amorteringskravet ur ekvationen.</p><p>Det andra var att man sa att det skulle ha en prisdämpande effekt när det gäller bostäder. Men hur ser det ut i realiteten? Faktum är ju att det inte har haft någon påvisbar signifikant effekt på priserna. Bevis på det ser vi också om vi öppnar dagens tidning, där vi ser rubriker som: Bostadspriserna fortsätter att stiga - slår nytt rekord. All time high.</p><p>Min fråga till ministern är i all enkelhet: Hur ser statsrådet på att de båda ben som det andra amorteringskravet vilade på har slagits undan och att amorteringskravet nu har fallit platt?</p>",
    "intressent_id": "0344222203323",
    "rel_dok_id": "H810535",
    "replik": "N",
    "systemdatum": "2021-06-02 17:01:03"
  }
}