{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Frågestund",
    "underrubrik": "Personlig assistans och statusen för regleringsbrev",
    "kammaraktivitet": "frågestund",
    "anforande_id": "ca340042-3516-ec11-9160-901b0e9b71a0",
    "anforande_nummer": "112",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag tackar för frågan! </p><p>Ett regleringsbrev kan inte stå över lagstiftning. Det är jag övertygad om gäller i det här fallet och i andra fall. Lagstiftning gäller, men däremot kan lagstiftningen prövas. Det är också det som har hänt inte minst inom LSS, som Pia Steensland och jag har diskuterat många gånger. Det handlar alltså inte om lagstiftning som har ändrats, utan det är domar som har prövats och praxis som har utarbetats. Om man bryter en utveckling där man sett en ökning under en ganska kort tid - och som innebar att inte så många fler fick assistans men att de fick desto fler timmar - förtjänar det väl att tittas på för att man ska se vad det berodde på. </p><p>Om det nu skulle vara så att regleringsbreven stod över lagen på något sätt kan man tycka att det borde ha haft samma effekt när detta sedan togs bort. Jag vill bestämt hävda att det handlar om att lagstiftningen inte har ändrats men att vi har fått praxisförändringar. Vi arbetar otroligt hårt för att se till att ändra lagstiftningen, vilket är det verktyg som riksdagen och regeringen har att ta till för att förändra på ett område där man inte är nöjd med hur det ser ut. </p>",
    "intressent_id": "0853395328224",
    "rel_dok_id": "H8C120210527fs",
    "replik": "N",
    "systemdatum": "2021-09-15 16:58:09"
  }
}