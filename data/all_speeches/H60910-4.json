{
  "anforande": {
    "dok_hangar_id": "5007768",
    "dok_id": "H60910",
    "dok_titel": "Protokoll 2018/19:10 Tisdagen den 23 oktober",
    "dok_rm": "2018/19",
    "dok_nummer": "10",
    "dok_datum": "2018-10-23 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "06027d32-81e6-e811-910f-901b0eac4c70",
    "anforande_nummer": "4",
    "talare": "Jonas Sjöstedt (V)",
    "parti": "V",
    "anforandetext": "<p>Herr talman! Det råder knappast längre något tvivel om att detta var ett kallblodigt och planerat mord, utfört av den saudiska statsapparaten. Det är inte första gången en politisk företrädare undanröjs av den saudiska säkerhetstjänsten. Vi vet också att det saudiska samhället är genomsyrat av politiskt förtryck. Hur Saudiarabien styrs är som en urbild av diktaturen. Dessutom är det ett land som bedriver ett brutalt krig, som driver människor på flykt i Jemen.</p><p>Jag menar att den svenska vapenexportlagstiftningen är alldeles för vek. Bara det faktum att vi exporterar vapen till Saudiarabien är ett tecken på det. Nu krävs det politiska reaktioner. Det krävs ledarskap, som jag tycker att den tyska regeringen har visat. Jag hade önskat att statsministern hade gjort motsvarande tydliga markering och sagt: Visar det sig nu att detta är ett planerat och överlagt mord måste det få konsekvenser, till exempel i form av ett vapenembargo från EU:s sida.</p>",
    "intressent_id": "0383111552218",
    "rel_dok_id": null,
    "replik": "N",
    "systemdatum": "2018-11-12 14:45:43"
  }
}