{
  "anforande": {
    "dok_hangar_id": "5081630",
    "dok_id": "H80968",
    "dok_titel": "Protokoll 2020/21:68 Torsdagen den 21 januari",
    "dok_rm": "2020/21",
    "dok_nummer": "68",
    "dok_datum": "2021-01-21 00:00:00",
    "avsnittsrubrik": "Frågestund",
    "underrubrik": "Den svenska coronastrategin",
    "kammaraktivitet": "frågestund",
    "anforande_id": "e39e5c80-3987-eb11-914b-901b0eac4c70",
    "anforande_nummer": "55",
    "talare": "Socialministern Lena Hallengren (S)",
    "parti": "S",
    "anforandetext": "<p>Herr talman! Låt mig vara väldigt tydlig: Det finns ingen grund för det påståendet. Jag skulle vilja säga att det är rent felaktigt att påstå att Sverige skulle ha haft en sådan strategi.</p><p>Det är klart att det övergripande målet för den svenska strategin har varit och är att långsiktigt och hållbart pressa ned smittspridningen så mycket som det bara går. Att vi inte har valt att helt förbjuda affärer eller andra verksamheter att ha öppet grundar sig i att vi inte har bedömt att det i grunden bidrar eller är så effektfullt. Rätt åtgärd behöver sättas in vid rätt tillfälle för att kunna ge just en så stor effekt som möjligt; det har vi sagt många gånger.</p><p>Regeringen har fattat, och kommer att fatta, alla de beslut som vi anser vara nödvändiga för att värna människors liv, hälsa och jobb. Sveriges strategi har på den punkten inte skilt sig så mycket från andra länders, men det har inte funnits det där alexanderhugget som jag tror att många kanske skulle önska.</p><p>De åtgärder som regeringen och myndigheterna vidtar för att minska takten på smittspridningen måste förstås också hela tiden balanseras mot alla de effekter som de får på samhället i stort. Vi förändrar detta i och med att lägesbilden också förändras.</p>",
    "intressent_id": "0853395328224",
    "rel_dok_id": "H8C120210121fs",
    "replik": "N",
    "systemdatum": "2021-03-17 16:58:14"
  }
}