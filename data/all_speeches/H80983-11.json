{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "a393bf96-a1ad-eb11-914f-901b0eac4c78",
    "anforande_nummer": "11",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Tack, utrikesministern, för utrikesdeklarationen 2021! Det finns flera delar i den som vi självfallet kan instämma i. Jag noterar markörerna när det gäller SRHR, som vi alla är eniga om och tycker är viktiga. Jag tycker också att det är bra med de insatser och försök som Sverige gör när det gäller att nå en lösning på Jemenkonflikten. Och det östliga partnerskapet, där vi har ett starkt engagemang, är självfallet viktigt för Sverige. Markören om Ukraina är naturligtvis också viktig.</p><p>För min del skulle jag kunna göra fler kommentarer, herr talman, men jag vill också lyfta upp det som vi inte är eniga om. Det handlar om säkerhetspolitik. Varför vill utrikesministern och regeringen inte säkerställa ett brett politiskt stöd för svensk säkerhetspolitik? Varför envisas regeringen med att säga att den säkerhetspolitiska linjen ligger fast, trots att man inte har stöd i riksdagen? Detta är ett brott mot den tradition vi har att bjuda in till samtal och försöka bygga en samsyn kring en viktig fråga som säkerhetspolitik.</p><p>Varför väljer regeringen att inte lyssna på att det nu finns en ny situation i Sverige? Vi skulle vilja se en inbjudan. Tillsammans kan vi skapa tydlighet, som vi har gjort tidigare. Säkerhetspolitiken blir nu ett brott mot den tradition som Sverige har haft - att söka samsyn och samråd. Det är regeringen som formar utrikespolitiken och säkerhetspolitiken, och då är det regeringen som ytterst bär ansvaret för att säkra att det finns ett brett stöd.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}