{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "59fad202-ccc0-ec11-9167-901b0eac4c78",
    "anforande_nummer": "69",
    "talare": "Rickard Nordin (C)",
    "parti": "C",
    "anforandetext": "<p>Fru talman! Verklighetsbilden handlar ju inte om vad som sägs i den här kammaren. Den handlar om att vi behöver fördubbla elanvändningen, rusta systemet, bygga ut elnätet, effektivisera det och öka flexibiliteten.</p><p>Här står Arman Teimouri och nickar. Han håller ju med! Det är det som är verklighetsbilden, och den är densamma. Jag tror att vi dessutom har rätt många lösningar som är desamma, vilket jag också sa i talarstolen. Låt oss då sätta oss ned och på riktigt hitta de vettiga lösningarna på det här.</p><p>För Centerpartiets del sa vi redan 2009 att det är okej att bygga ny kärnkraft - om någon är beredd att betala. Det är ju det som är problemet för kärnkraften: Det är ingen som vill betala. Men om Arman Teimouri kan hitta någon som vill göra det finns det faktiskt förberedda platser för det i Sverige redan i dag.</p><p>Liberalernas problem är att man drömmer om saker som inte händer i praktiken. Det är en verklighetsbild som jag tror att Liberalerna behöver ta till sig och faktiskt börja adressera. Om man vill ha ny kärnkraft får man i så fall börja pröjsa själv.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}