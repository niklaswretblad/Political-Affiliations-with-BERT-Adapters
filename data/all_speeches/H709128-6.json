{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "411ec86e-0ebd-ea11-9135-901b0eac4c70",
    "anforande_nummer": "6",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Fru talman! Det är en glädje att få leva år efter år. Att få åldras är en förmån. Alternativet är sämre. Men livet ska präglas av livskvalitet hela livet, livskvalitet även då jag blivit rik på år.</p><p>Därför har vi sedan många år tillbaka en gemensamt finansierad äldreomsorg. Den ska hjälpa mig när jag inte klarar mig själv. Det handlar om sociala behov och medicinska behov. Vi har byggt ut äldreomsorgen alltsedan långvården avvecklades. Mycket har blivit bättre. Men vi har tappat hälso- och sjukvårdsinsatserna. De behöver ha en större plats i äldreomsorgen än de har i dag. Det behövs fler sjuksköterskor och fast läkarkontakt med geriatrisk kompetens.</p><p>Undersköterskorna är basen i äldreomsorgen. Det kommer nu att bli en skyddad yrkestitel. Med den behöver det också följa rätt till kontinuerlig fortbildning av god kvalitet. Vi kristdemokrater menar att de stora brister vi nu ser i äldreomsorgen under pandemin hade kunnat vara färre om vi haft mer hälso- och sjukvårdsinsatser och en kompetenssäkrad bas med undersköterskor med fast tjänst och undersköterskor som fått tillräckligt med skyddsutrustning. Hälften av dem över 70 år som dött till följd av covid-19 bodde på ett äldreboende. Det är en stor andel, och det manar till eftertanke och handling.</p><p>Fru talman! Det behöver förstås sägas att de flesta äldreboenden inte fått in covid-19. Dessutom har kommuner och omsorgsföretag gjort ett stort arbete för att klara de påfrestningar som pandemin medför.</p><p> STYLEREF Kantrubrik \\* MERGEFORMAT Särskild debatt om åtgärder för att hindra smittspridning inom äldreomsorgen</p><p>De brister vi ser i äldreomsorgen i dag under pandemin påverkar hur vi ska klara det framåt. Men de kom inte bara när pandemin uppstod. De fanns långt tidigare. Vi ser också effekterna av det i dag.</p><p>Kristdemokraterna har i flera motioner lämnat förslag på hur vi kan komma till rätta med bristen på medicinska insatser, förbättra personalens arbetsvillkor och ge bättre förutsättningar för kommunerna genom både riktade och generella statsbidrag.</p><p>Vi gläds över det äldreomsorgslyft som nu kommer till stånd. Men vi är redo att diskutera fler förslag och genomföra fler förslag. Vi uppmanar varje kommun att säkerställa att medarbetarna har den skyddsutrustning som behövs.</p><p>Ingen medarbetare ska behöva vara orolig över om det finns tillräckligt med skyddsutrustning på jobbet. Ingen äldre som bor på ett särskilt boende eller får hemtjänst ska vara orolig över den vård man får.</p>",
    "intressent_id": "0796071663617",
    "rel_dok_id": "",
    "replik": "N",
    "systemdatum": "2020-07-03 11:20:49"
  }
}