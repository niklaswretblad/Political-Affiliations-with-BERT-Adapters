{
  "anforande": {
    "dok_hangar_id": "5132154",
    "dok_id": "H909112",
    "dok_titel": "Protokoll 2021/22:112 Torsdagen den 12 maj",
    "dok_rm": "2021/22",
    "dok_nummer": "112",
    "dok_datum": "2022-05-12 00:00:00",
    "avsnittsrubrik": "Naturvård och biologisk mångfald",
    "underrubrik": "",
    "kammaraktivitet": "ärendedebatt",
    "anforande_id": "53446196-c02a-ed11-9178-901b0e9b71a8",
    "anforande_nummer": "113",
    "talare": "Isak From (S)",
    "parti": "S",
    "anforandetext": "<p>Fru talman! Jag tror att John Widegren lade fram förslaget till tillkännagivande för att man var rädd att hamna i bakvattnet. Det ser inte så bra ut om Socialdemokraterna håller i styråran.</p><p>Jag tänker ställa en enkel fråga. Vi har nu presenterat frihet under ansvar och stärkt äganderätt. Propositionen är också kopplad till budgeten. Det finns pengar, även om det blev mindre efter M-KD-SD-budgeten. Men det finns också en stor avsatt pott Sveaskogmark som ökar i värde, eftersom priserna på skogsmark ökar även i norra Sverige - drygt 2 ½ miljard.</p><p>Den tredje punkten i tillkännagivandet innebär att vid olika former av brukandeförbud ska formellt skydd eller naturvårdsavtal erbjudas skogsägaren. Vad är Moderaternas bud till detta? Vad tänker man satsa? Har man någon budgetidé? Behöver man tillföra pengar? Eller ska det göras på något annat sätt?</p><p>Nu vill man rikta ett tillkännagivande om att det behövs både naturvårdsavtal och formellt skydd. Det är någonting unikt för Moderaterna, som inte riktigt vill prata om formellt skydd. Nu säger man formellt skydd, och då förutsätts detta mötas upp med pengar.</p><p>Hur blir det, John Widegren? Blir det några pengar, några satsningar?</p>",
    "intressent_id": "0506482805418",
    "rel_dok_id": "H901MJU24",
    "replik": "Y",
    "systemdatum": "2022-09-02 15:10:53"
  }
}