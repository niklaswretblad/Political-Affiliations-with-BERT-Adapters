{
  "anforande": {
    "dok_hangar_id": "5110326",
    "dok_id": "H90915",
    "dok_titel": "Protokoll 2021/22:15 Onsdagen den 13 oktober",
    "dok_rm": "2021/22",
    "dok_nummer": "15",
    "dok_datum": "2021-10-13 00:00:00",
    "avsnittsrubrik": "Riksrevisionens granskning av miljöskatter på lång sikt",
    "underrubrik": "",
    "kammaraktivitet": "ärendedebatt",
    "anforande_id": "5da82f6b-7c40-ec11-9164-0090facf175a",
    "anforande_nummer": "5",
    "talare": "Åsa Westlund (S)",
    "parti": "S",
    "anforandetext": "<p>Herr ålderspresident! Det var en lång rad synpunkter. Man ska komma ihåg att det betänkande som vi yrkar bifall till innehåller ett erkännande från regeringen av att den metod som regeringen under väldigt lång tid har använt för att beräkna inkomsterna från miljö- och klimatskatter inte riktigt tar hänsyn till hur framgångsrika dessa skatter trots allt är i att styra människors agerande. Därför avser regeringen att ändra detta.</p><p>Som socialdemokrat kan jag verkligen hålla med om att det inte är en väg framåt att helt ersätta stabila skattebaser med den här typen av skatter, utan vi behöver fortsatt stabila och starka skatteintäkter från stabila skatteinkomster. Samtidigt tror jag att Jan Ericson håller med mig om att man inte ska ta ut för mycket i skatt. Om man kan ta in skatter i form av klimat och miljöskatter, som bidrar till att finansiera välfärden, är det klart att man ska använda ett visst utrymme av det till att sänka skatten där det kan vara läge att göra detta, nämligen på arbete.</p><p>När det gäller tillkännagivandet är inte jag regeringen. Jan Ericson är flitig när det gäller att ställa interpellationer, så han får väl återkomma i ett sådant forum för att pressa regeringen om detta. Jag kan bara säga att jag tror att det hade varit lättare för regeringen att leva upp till tillkännagivandena snabbt och effektivt om de hade varit lite mer prioriterade och begränsade än den mängd tillkännagivanden som Jan Ericson har varit med och drivit fram från riksdagen.</p>",
    "intressent_id": "0802546764724",
    "rel_dok_id": "H901FiU8",
    "replik": "Y",
    "systemdatum": "2021-11-08 11:13:23"
  }
}