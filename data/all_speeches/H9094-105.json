{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "(forts. från § 7) Svar på interpellation 2020/21:884 om konvertering av utländska betyg",
    "underrubrik": "",
    "kammaraktivitet": "",
    "anforande_id": "47c1f047-4549-ec11-915f-901b0eac4c70",
    "anforande_nummer": "105",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Fru talman! Människor ska tala väl om Sverige. Människor rör sig över världen och mellan länder av olika skäl. Det är bra. Man ska kunna leva, bo och studera på olika platser i världen för att bygga sig starkare för framtiden. Det gäller inte minst unga människor.</p><p>Men just av den här anledningen, att vi vill att människor ska tala väl om Sverige och att man ska behandlas med likvärdighet, tycker jag faktiskt inte att det är Moderaterna som ska bestämma om ett stort A i USA motsvarar ett stort A i det svenska betygssystemet. Jag tycker att vi har en god ordning, där vi har en expertmyndighet i form av UHR som är bäst lämpad att göra bedömningen när det gäller meritvärderingen av utländska betyg.</p><p>Det innefattar att bestämma hur betyg från en utländsk utbildning ska värderas i förhållande till betyg från gymnasieskolan i Sverige. För likvärdighetens skull är det bra med en expertmyndighet som gör detta. Jag tycker att det är bättre än att Moderaterna ska bedöma om ett stort A i USA motsvarar ett stort A i Sverige.</p><p>Vid årets granskning har UHR kommit fram till att betygsfördelningen bland dem som har sökt till högskolan med gymnasiebetyg från USA var mycket olik betygsfördelningen bland de sökande med svensk gymnasieexamen och har därför gjort justeringar. Högskolan är också en del av det svenska utbildningssystemet och bygger vidare på den svenska gymnasieskolan. Det är viktigt att elever därifrån inte får en sämre chans än elever från andra länder att bli antagna till en högskoleutbildning.</p><p>Sedan ska vi också komma ihåg att meritvärderingen av betyg i Sverige faktiskt kan ändras, inte bara för personer med utländska betyg. Det hände till exempel vid införandet av meritpoäng som tillämpades för första gången vid antagningen till högskolan hösten 2010. Då innebar meritvärderingen för personer som har gått i gymnasieskolan innan meritpoäng infördes att de fick konkurrera med personer som har haft möjlighet att maximera sina meritpoäng. </p><p>Urval är alltså inte en statisk process. När fler personer än det antal platser som finns söker till en högskoleutbildning gör vi ett urval, och det är då meritvärdet spelar roll. Och urvalet och dessa personers chanser påverkas av andra sökande till samma utbildning, hur många de är och deras meritvärden. </p><p>UHR har därför gjort en omräkningstabell. UHR är vår expertmyndighet när det gäller detta. Och jag ser för tillfället inte något behov av att vidta åtgärder, även om det var 1 174 personer från USA som sökte till högskolan våren 2020 och 12 procent av dem var personer som hade maxbetyg. </p>",
    "intressent_id": "0983984918111",
    "rel_dok_id": "",
    "replik": "N",
    "systemdatum": "2021-11-19 15:31:26"
  }
}