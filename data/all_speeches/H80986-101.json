{
  "anforande": {
    "dok_hangar_id": "5088894",
    "dok_id": "H80986",
    "dok_titel": "Protokoll 2020/21:86 Tisdagen den 2 mars",
    "dok_rm": "2020/21",
    "dok_nummer": "86",
    "dok_datum": "2021-03-02 00:00:00",
    "avsnittsrubrik": "Svar på interpellation 2020/21:386 om trygghetsskapande åtgärder för lantbrukare",
    "underrubrik": "",
    "kammaraktivitet": "interpellationsdebatt",
    "anforande_id": "1b0a3633-6cb2-eb11-914f-901b0eac4c78",
    "anforande_nummer": "101",
    "talare": "Sten Bergheden (M)",
    "parti": "M",
    "anforandetext": "<p>Fru talman! Självklart ser jag fram emot alla bra förslag som snart kommer att komma från ministern om vad man har tänkt göra åt problemet. Jag vet att ministern kommer att säga att man kommer att ge ersättningar, inhägna stora delar av landet och lite andra saker, men jag vill direkt skicka med ministern att det inte är det som är lösningen. Problemet är att vi har för mycket varg på för liten yta i Sverige. Framför allt har vi för mycket varg i Sverige.</p><p>Vi kan inte, fru talman, inhägna landet för att skydda de djur vi behöver ha för att hålla igång produktionen, klara den biologiska mångfalden och se till att vi har en matproduktion i landet som går att leva på och som gör att vi kan exportera mat. Vi vet också att vargen är oerhört skicklig på att ta sig igenom stängslen. Även om du har satt upp stängsel känner du oro när du kommer hem till din djurfarm. Du vet inte vad som har hänt när du vet att det finns varg i området.</p><p>Fru talman! Varför behöver vi så många vargar? I världen finns det över 200 000 vargar. Vargen är inte utrotningshotad. Sverige har ett av Europas vargtätaste områden, för vi jagar normalt inte vargen som man gör i övriga Europa så att vargarna där också är mer skrämda. Här ser vi hur vargen tyr sig mer och mer till bebyggelse. Man flyttar också runt vargar med helikoptrar och annat.</p><p>Fru talman! Lappa och laga inte med de här ersättningarna! Tvinga inte fårägare och andra att sätta upp en massa stängsel och grejer överallt! Minska vargstammen i stället! Det är det absolut enklaste och mest logiska.</p><p></p><p>En sak till: Lammproduktionen har minskat här i landet sedan 2015. Detta beror säkert på att vargen ökar och fårfarmarna lägger av.</p>",
    "intressent_id": "0828721176319",
    "rel_dok_id": "H810386",
    "replik": "N",
    "systemdatum": "2021-05-11 17:19:49"
  }
}