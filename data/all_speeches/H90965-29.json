{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "31fad202-ccc0-ec11-9167-901b0eac4c78",
    "anforande_nummer": "29",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! Jag tackar statsrådet för svaret, som verkligen visar att man inte har förstått hur det här bidragsförslaget slår. Människor kan faktiskt gå plus trots att de har haft en högre förbrukning.</p><p>Det är tydligt att den förda energipolitiken har varit skadlig för Sverige och bidragit till de höga elpriserna. Om vi ska klara klimatomställningen och få stabilitet och leveranssäkerhet i vårt elsystem behövs det en tydlig plan och en tydlig politisk vilja.</p><p>Regeringen har aktivt bidragit till nedläggningen av reaktorer och därmed också påverkat marknaden. Har den senaste tidens händelseutveckling möjligtvis fått regeringen på bättre tankar när det gäller att ompröva energimålet från 100 procent förnybart till 100 procent fossilfritt? Vi ser att detta är det mest kostnadseffektiva när man i framtiden har ett elsystem som inkluderar både kärnkraft, vattenkraft och vindkraft. Detta skulle vara en politisk viljeinriktning för att klara klimatmålen och även få ned elpriserna.</p>",
    "intressent_id": "0378597308227",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}