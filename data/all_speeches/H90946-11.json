{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Förstärkt skydd för väljare vid röstmottagning",
    "underrubrik": "",
    "kammaraktivitet": "ärendedebatt",
    "anforande_id": "7f15cb82-f493-ec11-916c-901b0e9b71a0",
    "anforande_nummer": "11",
    "talare": "Tuve Skånberg (KD)",
    "parti": "KD",
    "anforandetext": "<p>Herr talman! Tina Acketoft från Liberalerna fullföljde den gamla goda seden och förstärkte sitt anförande med ett citat och ett talesätt, och jag vill inte vara sämre. Man kan återge en dikt, ett bibelord eller ett talesätt. Jag vill citera Göran Persson, Socialdemokraternas store partiledare. År 1997 använde han en formulering ur en dikt och sa att de vackraste ord han känner i svenska språket är \"Votering är begärd och skall verkställas.\"</p><p>Det finaste vi har i demokratin är naturligtvis en votering. Och de finaste voteringarna vi har i vårt land är valen. Valen är oerhört centrala. Därför finns det en tröghet i konstitutionsutskottets sätt att göra ändringar i vallagen, som är nödvändig. Vi söker konsensus, därför att det ska vara så stabilt och legalt som möjligt och så allmänt accepterat och tryggt som det kan bli. Det är för att slå vakt om demokratin.</p><p>Det finns goda förslag. Ibland är det en reservation, och ibland är det ett särskilt yttrande. De ska få gälla som goda förslag. Men till dess att allmän samsyn har nåtts är de förslag, uppkast, idéer och tankar som måhända hjälper oss i processen med att få en ännu bättre vallag, men här söker vi samsyn. Det är det viktiga.</p><p>Utskottet föreslår därför att riksdagen antar regeringens förslag om ändring i vallagen. Konstitutionsutskottet föreslår vidare att riksdagen tillkännager för regeringen att det bör införas bestämmelser om att en röstmottagare ska vara närvarande när en väljare får biträde vid röstningen eller med att ta sina valsedlar bakom avskärmningen, men att en utvärdering vid valen 2022 först bör genomföras.</p><p>Förstärkt skydd för väljare vid röstmottagning</p><p>De lagförslag som vi för fram och ger vår bekräftelse till är bland annat följande:</p><p>Valnämnderna och utlandsmyndigheterna tar över ansvaret för att lägga ut samtliga valsedlar i val- och röstningslokalerna.</p><p>Valmyndigheten ges ett uttryckligt ansvar för att inför varje val ta fram utbildningsmaterial om valet. Materialet ska tillhandahållas länsstyrelserna och valnämnderna.</p><p>Det klargörs att den som inte följer röstmottagarnas anvisningar får uppmanas att tillfälligt lämna val- eller röstningslokalen, om det är av väsentlig betydelse för att genomföra röstmottagningen.</p><p>Det förtydligas att väljaren ska välja sina valsedlar och göra i ordning sina röster i enskildhet.</p><p>Väljare som på grund av funktionsnedsättning eller liknande inte själva kan ta sina valsedlar på den avskärmade plats där valsedlarna finns utlagda ska på begäran få hjälp med detta av röstmottagarna. En sådan väljare får också anlita någon annan person som hjälper honom eller henne med detta.</p><p>Herr talman! Jag yrkar därmed bifall till förslaget i betänkandet.</p><p>Jo, jag vill säga en liten sak till. Jag önskar god jul till utskottet och kansliet, som gör ett enormt arbete som gör det möjligt för oss att fungera, och god jul till kammarens kansli och personalen här och till talmannen.</p><p>Överläggningen var härmed avslutad.</p><p>(Beslut fattades under § 13.)</p><p>Arbetsmarknad och arbetsliv och Arbets-marknadspolitik och arbetslöshetsförsäk-ringen</p>",
    "intressent_id": "0161597857912",
    "rel_dok_id": "H901KU6",
    "replik": "N",
    "systemdatum": "2022-02-22 16:32:12"
  }
}