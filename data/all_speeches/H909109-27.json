{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "c9829754-be2a-ed11-9178-901b0e9b71a8",
    "anforande_nummer": "27",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Vi verkar alla vara överens om att det var på tok för få poliser ute under kravallerna. Jag vill hävda att det inte bara var under kravallerna utan även i det viktiga vardagsarbetet, det förebyggande arbetet ute i lokalsamhällena där man drar gränser och jobbar relationsskapande.</p><p>Jag har med mångårig erfarenhet som polis märkt av den resursbristen under år. Den finns i yttre verksamhet och i utredningsverksamhet. Miljöpartiet ser ett akut behov att få ut fler poliser i polisiär tjänst. Samtidigt har jag som gruppchef skickat kollegor till reception och poliser på PKC, kontaktcenter, på grund av akut pengabrist.</p><p>Jag vill fråga Morgan Johansson igen: Kommer Socialdemokraterna att ställa sig bakom det utskottsinitiativ som Miljöpartiet har väckt för att lösgöra pengar till polisen och se till att anställa för att fylla de civila vakanserna så att poliser kan ägna sig åt det viktiga polisarbete där de är på tok för få?</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}