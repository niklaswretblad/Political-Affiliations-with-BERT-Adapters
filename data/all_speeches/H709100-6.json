{
  "anforande": {
    "dok_hangar_id": "5059248",
    "dok_id": "H709100",
    "dok_titel": "Protokoll 2019/20:100 Fredagen den 3 april",
    "dok_rm": "2019/20",
    "dok_nummer": "100",
    "dok_datum": "2020-04-03 00:00:00",
    "avsnittsrubrik": "Extra ändringsbudget för 2020 - Ytterligare åtgärder på skatteområdet med anledning av coronaviruset",
    "underrubrik": "",
    "kammaraktivitet": "ärendedebatt",
    "anforande_id": "6f5da438-d499-ea11-9132-901b0eac4c78",
    "anforande_nummer": "6",
    "talare": "Johan Hedin (C)",
    "parti": "C",
    "anforandetext": "<p>Fru talman! Vi befinner oss i ett en global kris, där coronavirusets spridning leder till stora utmaningar.</p><p>Givetvis är det först och främst en fråga om liv och hälsa. Runt om i landet görs nu stora ansträngningar för att hindra en alltför snabb smittspridning, för att förstärka hälso- och sjukvården och för att skydda riskgrupper. </p><p>De ekonomiska effekterna är redan uppenbara. Samhället påverkas ekonomiskt i snabb takt, och vi behöver bemöta detta med kraftfulla åtgärder för att stötta i grunden livskraftiga svenska företag som nu har stora problem.</p><p>Alla måste hjälpas åt, och vi kommer att klara detta tillsammans. Ni kan lita på att vi kommer att göra allt vi kan för att Sverige ska ta sig igenom denna kris.</p><p>De åtgärder vi i dag ska fatta beslut om följer på ett antal redan beslutade åtgärder. Vi beslutar nu om korttidspermitteringar för att minska företagens lönekostnader. Staten lyfter av kostnader för sjuklöner. Möjlighet till likviditetsförstärkningar införs via skattekontot.</p><p>Vi kan konstatera att omfattningen av dessa åtgärder är historisk. Vi kan också konstatera att det kommer att behövas ytterligare åtgärder.</p><p>Fokus just nu ligger givetvis på att säkra liv och hälsa. Men det vi också arbetar med, nära nog dygnet runt, är det vi i dag beslutar om, nämligen att steg för steg säkra svenska företags förutsättningar att fortsätta sin verksamhet. Det handlar om att säkra svensk ekonomi och svenska jobb.</p><p>Fru talman! Dagens extra ändringsbudget ger nu förutsättningar för att ytterligare bidra till stärkt likviditet i företagen. I det läge vi befinner oss vet jag att många företagares fokus är på att klara den löpande driften. Då måste vi göra vad vi kan för att bidra till att stärka likviditeten. Bland annat sänkta socialavgifter är oerhört viktigt eftersom det direkt minskar företagens utgifter. Det är pengar som i nuläget behöver användas för att säkra företagets överlevnad. Omfattningen på de skattesänkningar som genomförts hittills saknar motstycke i historien.</p><p>Tyvärr kan vi konstatera att mycket av det hårda arbetet ligger framför oss. Men med gemensamma krafter är jag övertygad om att vi kommer att klara detta.</p><p> STYLEREF Kantrubrik \\* MERGEFORMAT Extra ändringsbudget för 2020 - Ytterligare åtgärder på skatte-området med anled-ning av coronaviruset</p><p>Med detta vill jag yrka bifall till utskottets förslag.</p>",
    "intressent_id": "0204443909416",
    "rel_dok_id": "H701FiU55",
    "replik": "N",
    "systemdatum": "2020-05-19 15:26:07"
  }
}