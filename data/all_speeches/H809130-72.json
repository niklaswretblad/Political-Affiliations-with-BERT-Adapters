{
  "anforande": {
    "dok_hangar_id": "5099122",
    "dok_id": "H809130",
    "dok_titel": "Protokoll 2020/21:130 Måndagen den 31 maj",
    "dok_rm": "2020/21",
    "dok_nummer": "130",
    "dok_datum": "2021-05-31 00:00:00",
    "avsnittsrubrik": "Svar på interpellation 2020/21:732 om Tullverkets uppdrag",
    "underrubrik": "",
    "kammaraktivitet": "interpellationsdebatt",
    "anforande_id": "ef9ffcda-b417-ec11-9160-901b0e9b71a0",
    "anforande_nummer": "72",
    "talare": "David Lång (SD)",
    "parti": "SD",
    "anforandetext": "<p>Fru talman! Enligt rapporten <em>Lägesbild organiserad brottslighet</em><em> 2020</em> från oktober 2020 är den fria rörligheten för varor och tjänster inom EU och för personer inom Schengenområdet en svag punkt när det gäller Tullverkets möjligheter att övervaka och kontrollera trafiken till Sverige.</p><p>Hela systemet bygger på den naiva föreställningen att alla vill göra rätt för sig och att alla har ett ärligt uppsåt. Avsikten att underlätta legal handel över gränserna, som jag tror att de flesta partier är överens om och som även Sverigedemokraterna är positiva till, kan dessvärre utnyttjas av kriminella nätverk genom att de exempelvis transporterar varor utan att föranmäla dem.</p><p>Beträffande Tullverket är Tullverkets bemanning en sårbarhet. Det är det som är lite grann av pudelns kärna i denna interpellation. Vid vissa tider, platser och flöden är det brist på bemanning, vilket innebär att det finns obemannade gränsövergångar. Dessutom förekommer ensamarbete, vilket innebär en ökad risk. Tjänstemän kan då utsättas för hotelser eller mutförsök eller kanske till och med bli lurade, vilket kan leda till att de inte vill, vågar eller kan fatta myndighetsbeslut. Det finns också möjligheter för kriminella nätverk, när de planerar sin brottsliga verksamhet, att kartlägga Tullverkets arbetstider och närvaro.</p><p>Tullverket förväntas hantera alla ärenden skyndsamt, vilket försvårar kontroller och ökar risken för att fel ska begås. Till råga på allt saknar Tullverket viktiga befogenheter, som exempelvis att utreda penningtvätt. Trots att det finns indikationer på penningtvätt i så gott som samtliga fall som Tullverket utreder har man alltså inte någon möjlighet att utreda själva penningtvättsmisstanken.</p><p>Tullverkets verksamhet har i många år, alldeles för många år, varit djupt underfinansierad. Jag är medveten om att det inte enbart är den nuvarande regeringens fel. Den tidigare borgerliga regeringen bär ett tungt ansvar, liksom den socialdemokratiska regeringen dessförinnan. Men mellan 2014 och 2019 fortsatte den nuvarande regeringen i samma stil.</p><p>Den stora invandringen har också lett till ökad smuggling och ett ökat användande av våld i syfte att man ska bevaka sina brottsliga intressen och sina revir. Det är en av orsakerna till det ökade antalet skjutningar, sprängningar och annat som vi nu har blivit vana vid att läsa om i tidningar och se i nyhetssändningar.</p><p>I den senaste budgetpropositionen och vårändringsbudgeten har regeringen äntligen börjat skjuta till ökade medel. Det är 20 miljoner kronor i vårändringsbudgeten. Det är ganska lite, men det är i alla fall ett litet steg i rätt riktning. Samtidigt har det lagts fram förslag på ökade befogenheter för Tullverket. I båda fallen - när det gäller de finansiella förutsättningarna och när det gäller de juridiska befogenheterna - visar det sig att förslagen är alltför klent tilltagna för att vara i närheten av att lösa problemen.</p><p> STYLEREF Kantrubrik \\* MERGEFORMAT Svar på interpellationer</p><p>Min första fråga till finansministern får väl då bli: Kommer vi att se en tillräcklig ökning av anslagen till Tullverket? Då menar jag inte bara en uppräkning av lönenivåer. Avser regeringen att öka anslagen för en successivt ökad bemanning och utrustning årligen - om nu Socialdemokraterna skulle sitta kvar vid makten - under resten av detta decennium? Det är vad jag menar skulle behövas.</p>",
    "intressent_id": "0494054455310",
    "rel_dok_id": "H810732",
    "replik": "N",
    "systemdatum": "2021-09-17 14:44:11"
  }
}