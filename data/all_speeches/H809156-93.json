{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "88a77c8f-3728-ec11-915b-901b0eac4c78",
    "anforande_nummer": "93",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! IPCC-rapporten var en alarmklocka för de flesta men uppenbarligen inte för Sverigedemokraterna. De ville för några år sedan minska SMHI:s myndighetsanslag för att de informerade om klimatförändringarnas konsekvenser. Det var tydligen fel. Den enda partiledare som inte kunde förmås att kommentera IPCC:s larmrapport var Jimmie Åkesson.</p><p>Vi har talat här om att man måste ha en karta som stämmer överens med verkligheten. Det är dock uppenbart att Sverigedemokraternas karta är någonstans från andra världskrigets tid. Man har inte hängt med i prisutvecklingen på energiområdet om vad som är lönsamt och vad som inte är lönsamt.</p><p>Vi vet nu att vår planet står i lågor. Under sommaren har människors hem, levebröd, hopp och drömmar förvandlats till aska. Hela ekosystem har förstörts. </p><p>Sverigedemokraterna är ett parti som inte ställer upp på de svenska klimatmål som finns i dag. De ställer inte upp på EU:s klimatmål. De vill sänka dem. De röstar nej till alla klimatförslag, både här inne och i Bryssel. </p><p>IPCC är på allvar. Det är allvar nu. Jag vill fråga: Hur mycket feber ska världen ha innan Sverigedemokraterna tycker att det är dags att över huvud taget agera?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}