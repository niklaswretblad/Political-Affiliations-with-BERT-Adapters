{
  "anforande": {
    "dok_hangar_id": "5102439",
    "dok_id": "H809147",
    "dok_titel": "Protokoll 2020/21:147 Onsdagen den 23 juni",
    "dok_rm": "2020/21",
    "dok_nummer": "147",
    "dok_datum": "2021-06-23 00:00:00",
    "avsnittsrubrik": "Särskild debatt om konflikten i Mellanöstern",
    "underrubrik": "",
    "kammaraktivitet": "",
    "anforande_id": "ac8f5a42-3428-ec11-915b-901b0eac4c78",
    "anforande_nummer": "57",
    "talare": "Håkan Svenneling (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Särskild debatt om konflikten i Mellanöstern</p><p>Fru talman! Jag vill rätta Markus Wiechel - jag sa de ansvariga inom militären. Man kan ju se det som att politikerna i någon mening bär ansvar för vad de säger till militären att göra, men det jag menar är såklart att om det har begåtts krigsbrott ska de utredas och de ansvariga ställas till svars.</p><p>Israel har under lång tid motsatt sig att det internationella samfundet utreder händelser under landets tid som ockupationsmakt och även fallet med Gaza, där man har en blockad och därigenom har stängt in 2 miljoner människor på ett område stort som Orust i Sverige.</p><p>Israel måste låta oberoende observatörer komma in och granska. Och när till exempel mediehus med internationell press som al-Jazira och Associated Press blir bombade måste man visa bevis på att de är militära mål, för vi kan se att när man dödar 256 civila och 66 barn träffar man inte bara militära mål. Då dödar man också Gazas människor.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-10-08 14:36:31"
  }
}