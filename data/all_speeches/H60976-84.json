{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "6f4c6077-006d-e911-911b-901b0eac4c78",
    "anforande_nummer": "84",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! För att svara kort på den sista frågan kan vi konstatera att bensin- och dieselskatterna i dag är höga: Två tredjedelar av kostnaderna för en liter är skatt, på tal om subventioner och att beskatta klimatpolitik.</p><p>Mycket av det man talar om när det gäller subventioner står vi moderater också bakom; det är inte så att vi river upp allting som den förra regeringen gjorde.</p><p>Men Karolina Skog är inne på någonting intressant, nämligen effektivitet. Karolina Skog har ju varit miljöminister, och Miljöpartiet har också haft statsrådsposten för klimatfrågor. Under den tid som Karolina Skog satt i regeringen minskade inte utsläppen.</p><p>Det finns ibland en konstig tanke om att vissa saker blir bättre ju mer pengar vi lägger på dem. När det gäller poliser är det ju tydligt så - man anställer en till polis. Men klimatsatsningarna har de senaste åren präglats av väldigt mycket symbolpolitik.</p><p>På tal om effektivitet är det inte jag som tycker att regeringen har haft en ineffektiv klimatpolitik, utan det är faktiskt alla de myndigheter som utvärderar detta. Till exempel har Konjunkturinstitutet varit väldigt tydliga med att sju av åtta insatser inte är klimatsmarta eller effektiva. Riksrevisionen har egentligen helt dömt ut Klimatklivet, som ni nu satsar nästan 800 miljoner på.</p><p>Karolina Skogs första fråga, som jag knappt kommer ihåg nu, handlade om hur man mäter effektivitet. Vi har flera myndigheter som hela tiden utvärderar och granskar regeringens politik och som konstaterar att den inte är klimatsmart.</p><p>(Applåder)</p>",
    "intressent_id": "0899112324519",
    "rel_dok_id": null,
    "replik": "Y",
    "systemdatum": "2019-05-02 19:34:51"
  }
}