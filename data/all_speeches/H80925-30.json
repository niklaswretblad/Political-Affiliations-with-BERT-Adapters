{
  "anforande": {
    "dok_hangar_id": "5072791",
    "dok_id": "H80925",
    "dok_titel": "Protokoll 2020/21:25 Onsdagen den 21 oktober",
    "dok_rm": "2020/21",
    "dok_nummer": "25",
    "dok_datum": "2020-10-21 00:00:00",
    "avsnittsrubrik": "Kommissionens vitbok om utländska subventioner på den inre marknaden",
    "underrubrik": "",
    "kammaraktivitet": "ärendedebatt",
    "anforande_id": "bcdf1831-4024-eb11-9143-901b0eac4c70",
    "anforande_nummer": "30",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Vi har samlats i dag för att debattera näringsutskottets utlåtande NU8 <em>Kommissionens vitbok om utländska subventioner på den inre marknaden</em>. Efter debatten kommer vi att fatta beslut om att lägga utlåtandet till handlingarna för att Riksdagsförvaltningen sedermera ska skicka utlåtandet för kännedom till EU-kommissionen och till Regeringskansliet.</p><p>Fru talman! Min förväntan på att Regeringskansliet lusläser utlåtandet är något begränsad, och min förväntan på EU-kommissionen är obefintlig. Oaktat detta är det naturligtvis bra att vi redovisar opinionen i riksdagen och nu debatterar ärendet. Sverigedemokraterna står på det stora hela bakom utskottets ställningstagande men räds att man begränsat sig något i sin uppfattning rörande eventuella tillsynsfunktioner. </p><p>I vitboken föreslås att både kommissionen och medlemsstaterna utser tillsynsmyndigheter, med mekanismer för samordning för att säkerställa att de olika tillsynsmyndigheternas respektive genomdrivandeåtgärder är samstämmiga och verkningsfulla - detta då delad behörighet mellan flera genomdrivande myndigheter är den bästa garantin för att de mest snedvridande utländska subventionerna upptäcks och hanteras på ett ändamålsenligt sätt. På detta sätt skulle både kommissionen och medlemsstaterna kunna nyttja sina respektive styrkor för att säkerställa att den snedvridning som orsakas av utländska subventioner granskas på ett korrekt sätt inom EU. </p><p>Enligt den ståndpunkt som regeringen överlade med utskottet om den 22 september anser man att en eftergranskning av utländska subventioner med kommissionen som ensam tillsynsmyndighet är den mest genomförbara och effektiva åtgärden för att lösa problemet med utländska subventioner. Vi utesluter inte att så skulle kunna vara fallet men vill ändock framhålla vår uppfattning att inrättandet av en svensk tillsynsmyndighet, utöver kommissionens, i detta skede inte bör uteslutas. </p>",
    "intressent_id": "086684470825",
    "rel_dok_id": "H801NU8",
    "replik": "N",
    "systemdatum": "2020-11-11 18:07:05"
  }
}