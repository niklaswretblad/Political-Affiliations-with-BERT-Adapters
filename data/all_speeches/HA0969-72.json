{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "6f8c480a-60b4-ed11-9183-901b0e9b71a8",
    "anforande_nummer": "72",
    "talare": "Fredrik Malm (L)",
    "parti": "L",
    "anforandetext": "<p>Fru talman! Nej, det gör jag inte. Jag skulle snarare säga att risken för korruption finns i alla samhällsskikt. Det kan handla om större belopp inom vissa sektorer och mindre belopp i andra, men det är delvis samma drivkraft som får personer att vilja göra snabba klipp. Om det skapas ekonomiska incitament för detta kommer det att finnas personer, som är mindre nogräknade och som inte har någon större moral eller etik i det här sammanhanget, som försöker göra dessa klipp.</p><p>Det kan hända högt upp i samhällshierarkin, kanske bland dem som har politiska kontakter och på olika sätt kan göra klipp genom att kringgå regler för exempelvis upphandling. Det kan också handla om lågtröskeljobb eller kanske fusk med nystartsjobb, LSS och så vidare. Jag tror att risken för korruption finns i hela samhället.</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-24 17:27:23"
  }
}