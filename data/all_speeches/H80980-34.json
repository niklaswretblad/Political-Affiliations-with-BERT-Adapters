{
  "anforande": {
    "dok_hangar_id": "5084255",
    "dok_id": "H80980",
    "dok_titel": "Protokoll 2020/21:80 Torsdagen den 11 februari",
    "dok_rm": "2020/21",
    "dok_nummer": "80",
    "dok_datum": "2021-02-11 00:00:00",
    "avsnittsrubrik": "Statsministerns frågestund",
    "underrubrik": "Informationskampanj om och tidsplan för vaccinationen",
    "kammaraktivitet": "statsministerns frågestund",
    "anforande_id": "a5002102-7ea7-eb11-914f-901b0eac4c78",
    "anforande_nummer": "34",
    "talare": "Ulf Kristersson (M)",
    "parti": "M",
    "anforandetext": "<p>Fru talman! Hoppas gärna på det bästa, men planera alltid för det värsta! Det är den stora lärdomen Sverige måste dra av 2020.</p><p>Gång på gång har Sverige underskattat riskerna och svårigheterna i pandemin, och nu ringer varningsklockorna igen. Den nationella vaccinationen fungerar inte som den ska.</p><p>Ansvaret att sätta sprutan i armen på var och en av oss ligger på regionerna. Det är i sig en enorm utmaning. Sverige ska genomföra den största massvaccinationen någonsin, mitt under en pandemi. Det är en uppgift som självklart blir helt omöjlig om det inte finns vaccin och som blir mycket svårare om den nationella ledningen brister.</p><p>Trots det fick regionerna information om att tusentals doser skulle bli försenade och levereras alldeles för sent. Det var information som hade funnits i veckor. </p><p>När regionerna tidigare i år ville spara vaccin, den andra dosen, blev de i stället tillrättavisade av både myndigheter och socialdemokrater. Inte heller diskuterades den nya, komplicerade vaccinprioriteringen med regionerna i förväg.</p><p>I månader har regionerna bett regeringen om en nationell informationskampanj för att nå de allra mest utsatta och svårnådda i vårt samhälle, men ingenting händer.</p><p>Mina två frågor till Stefan Löfven är dessa.</p><p>För det första: När kommer Sverige igång med en ordentlig nationell informationskampanj om vaccinationen?</p><p>Statsministerns frågestund</p><p>För det andra: Regeringen bedyrade precis att tidsplanen att alla ska ha fått vaccination senast den sista juni kommer att hålla. Vad gör Stefan Löfven för att se till att den tidsplanen håller och är trovärdig?</p>",
    "intressent_id": "0222691314314",
    "rel_dok_id": "H8C120210211sf",
    "replik": "N",
    "systemdatum": "2021-04-27 19:29:13"
  }
}