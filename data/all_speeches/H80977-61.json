{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellationerna 2020/21:348 och 368 om ridsport under coronapandemin",
    "underrubrik": "",
    "kammaraktivitet": "interpellationsdebatt",
    "anforande_id": "e55a25c4-37a4-eb11-914f-901b0eac4c78",
    "anforande_nummer": "61",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Jag vill tacka både Alexandra Anstrell och Sofia Westergren för interpellationerna, för jag tycker att det är viktigt att vi regelbundet belyser idrottsrörelsens förutsättningar under och genom pandemin och inte minst hur viktigt det är med idrott för våra barn och unga.</p><p>Jag vill börja med att klargöra, så att det är tydligt, att när det gäller allmänna sammankomster och offentliga tillställningar är det som just nu begränsar publikantalet det som faller inom ramen för tidigare ordningslagen och nuvarande pandemilagen, nämligen den åttabegränsning som nu ligger.</p><p>Jag kunde igår berätta att regeringen just nu jobbar med att ta fram förslag på nya förordningar vid ett förbättrat smittläge. Vi tittar bland annat på att kunna göra skillnad mellan utom- och inomhusverksamheter, att kunna ta hänsyn till storlek på både anläggningen och området där en aktivitet utförs. Här vet vi att i både motionslopp och stora deltagaridrotter, där deltagarna inte är där för att titta på evenemanget utan också vara en del av det, har det enligt ordningslagen inte funnits möjlighet att ta hänsyn till att man rör sig i ett många kilometer långt motionslopp eller i en stor skog för orientering, till exempel. Det är sådana saker som vi tittar på nu.</p><p>Som socialministern berättade igår förbereder vi också förordningar vid händelse av ett försämrat smittläge. Det har ju varit en väldigt ansträngd situation över julen och vintern.</p><p>Själva tävlingsverksamheten regleras inte i pandemilagen, utan det är Folkhälsomyndighetens föreskrifter och allmänna råd som gäller för denna. Vad de har sagt fram till nu är att enstaka tävlingar och matcher för barn födda 2005 och senare är okej. Vi vet att tävlingar har en enorm påverkan på barns motivation att idrotta. Det skänker glädje och ger den lilla guldkanten. Men Folkhälsomyndigheten säger också att det inte är läge att återgå till de vanliga seriespelen än. Man vill också hålla en restriktivitet när det gäller de äldre tonåringarnas och vuxnas tävlingar och matcher, men inte det som rör den rena elitidrotten. Där har man sagt att det är yrkesverksamhet och att den bör fortgå.</p><p>Jag förstår såklart att det här påverkar väldigt många i vårt land nu, inte minst alla ungdomar som finner glädje i tävlingar både inom ridsporten och inom andra idrotter.</p><p>Folkhälsomyndigheten kommer att uppdatera sina allmänna råd och föreskrifter den 6 februari. Då återstår det att se om de säger någonting om de äldre tonåringarna. Men jag är väldigt glad att regeringen och Folkhälsomyndigheten igår kunde ge beskedet att vi nu kan öppna också för de äldre tonåringarna att träna. Att värna barns och ungas fritidsaktiviteter menar vi är att de ska kunna delta i organiserad idrott, i organiserad kulturverksamhet och annan fritidsverksamhet. Det kan handla om verksamheter inom ett trossamfund eller annat. Det rör inte själva tävlingsverksamheten. Där är Folkhälsomyndighetens rekommendation att vi fortsatt ska vara restriktiva.</p><p> STYLEREF Kantrubrik \\* MERGEFORMAT Svar på interpellationer</p><p>Jag tror att vi alla ser framför oss en framtid där vi så snart som möjligt kan återgå mer till ett normalläge. Det betyder såklart jättemycket.</p><p>Jag vill också säga att det är klart att det inte beror på vare sig intresse eller kunskap att vi har de restriktioner vi har. Vi har inte har haft en lagmässig möjlighet att ta fram träffsäkra restriktioner. Nu har vi det. Men som läget var i december var det prioriterat att snabbt få in andra verksamheter i begränsningen. Även butiker har att förhålla sig till en kvadratmeteryta per person i butiken.</p><p>Nu jobbar vi för att förbereda oss för ett bättre läge med mer träffsäkra restriktioner för sammankomster men också ifall läget blir värre.</p>",
    "intressent_id": "0888807074321",
    "rel_dok_id": "H8C120210205ip",
    "replik": "N",
    "systemdatum": "2021-04-23 15:28:51"
  }
}