{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "36e5fe42-382c-ec11-915b-901b0eac4c78",
    "anforande_nummer": "95",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Jag tycker att det är bra att dessa personer får en förbättrad ekonomisk ställning. Det har vi föreslagit i många budgetar, även om vi har jobbat mer med att höja de lägsta ersättningarna - den så kallade garantiersättningen. Det är framför allt där vårt fokus har legat, men jag har verkligen inget emot att man sänker skatten och på det sättet förbättrar för dessa personer.</p><p>Jag önskar att Vänsterpartiet kunde lägga ett lika stort engagemang på att få människor tillbaka in i arbete, så att de som har en chans att komma tillbaka får sin rehabilitering, så att vårdköerna kapas och så att man ser till att människor får ordentliga drivkrafter in i arbete. Det handlar även om att arbetsgivare stimuleras att anställa fler människor som faktiskt har en liten arbetsförmåga, så att inte människor göms och glöms i bidragssystem i stället för att få chansen till en arbetsgemenskap.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Där tycker jag att det finns brister i Vänsterpartiets politik och i regeringens politik. Jag vill gärna bidra till att vi kan ge fler människor - de människor som kan - chansen att komma tillbaka.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}