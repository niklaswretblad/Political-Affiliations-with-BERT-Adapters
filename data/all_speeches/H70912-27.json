{
  "anforande": {
    "dok_hangar_id": "5040792",
    "dok_id": "H70912",
    "dok_titel": "Protokoll 2019/20:12 Tisdagen den 1 oktober",
    "dok_rm": "2019/20",
    "dok_nummer": "12",
    "dok_datum": "2019-10-01 00:00:00",
    "avsnittsrubrik": "Svar på interpellationerna 2019/20:2 och 4 om könsdiskriminering och fängslade strejkande arbetare i Iran",
    "underrubrik": "",
    "kammaraktivitet": "interpellationsdebatt",
    "anforande_id": "14ae3ed3-c2f4-e911-9126-901b0eac4c70",
    "anforande_nummer": "27",
    "talare": "Anders Österberg (S)",
    "parti": "S",
    "anforandetext": "<p>Fru talman! Jag vill också rikta mitt tack till utrikesministern för svaret. Jag tycker att det var tydliggörande.</p><p>Jag vill lyfta upp ytterligare en minoritet. En av de mest brutala bilderna jag har sett från Iran är två lyftkranar. I de två lyftkranarna hänger två unga killar. De har hängts, dödats, på grund av att de älskar varandra. Det är så oerhört brutalt och barbariskt.</p><p>Jag hoppas att utrikesministern, som var den första utrikesministern som gick i ett pridetåg i Baltikum, en dag kommer att vara den första att gå i ett pridetåg i Teheran. Vägen dit kommer att vara lång, men vi vet också att historien kan skifta snabbt. Förhoppningsvis kommer folket i Iran en dag att bli fritt. Förhoppningsvis kommer vi en dag att se att även fackliga rättigheter, kvinnors rättigheter, hbt-rättigheter och minoriteters rättigheter kommer att respekteras.</p><p>Jag önskar utrikesministern lycka till med den fortsatta dialogen. Det är ett oerhört viktigt arbete, och det är inte heller alltid lätt när man sitter öga mot öga att lyfta upp frågorna. Men tack så mycket för att utrikesministern gör det.</p>",
    "intressent_id": "0277648711624",
    "rel_dok_id": "H7C120191001ip",
    "replik": "N",
    "systemdatum": "2019-10-22 13:56:01"
  }
}