{
  "anforande": {
    "dok_hangar_id": "5040792",
    "dok_id": "H70912",
    "dok_titel": "Protokoll 2019/20:12 Tisdagen den 1 oktober",
    "dok_rm": "2019/20",
    "dok_nummer": "12",
    "dok_datum": "2019-10-01 00:00:00",
    "avsnittsrubrik": "Svar på interpellationerna 2019/20:2 och 4 om könsdiskriminering och fängslade strejkande arbetare i Iran",
    "underrubrik": "",
    "kammaraktivitet": "interpellationsdebatt",
    "anforande_id": "16ae3ed3-c2f4-e911-9126-901b0eac4c70",
    "anforande_nummer": "29",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman och utrikesministern! Jag vet att Sverige har ambitioner. Jag vet att utrikesministern verkligen vill göra sitt bästa. Vad jag vill säga är att i den dialogen måste man vara konkret. Det räcker inte med allmänna ordalag om mänskliga rättigheter.</p><p>Jag vet också att de här fallen var viktiga. Vi i det iranska nätverket i riksdagen samarbetar med både LO och Transport, och LO och Transport lyfter ständigt fram dessa frågor i andra delar av världen men också här i Sverige med Sveriges regering. Därför är det viktigt att lyssna på fackföreningarna. Det är ILO:s kärnkonventioner som gäller. Iran har skrivit på. Respekterar de inte dem ska man ställa krav på att de ska ställas utanför eller utmana dem.</p><p>Jag är för dialog. Jag säger inte att vi ska stänga dörrarna. Däremot säger jag att man ska vara konkret med en regim som på löpande band avrättar sina medborgare.</p><p>Att Iran frigav arbetaraktivisterna var inte på grund av att man ville det. Det var på grund av att en massprotest av arbetare i många städer nu har pågått i över ett år. Den pågår varje dag. Dessutom var dessa arbetaraktivister utsatta för tortyr. Mångas hälsa var påverkad av umbäranden, precis som i Ahmadrezas fall, och därför var man tvungen att frige dem.</p><p>Iran avrättar också många, till exempel araber i södra delen av landet, kurder, balucher och bahaier och politiskt aktiva. Man säger att de använt droger och alkohol och är brottslingar. Detta anses normalt, och vi som vet om det vet att det sker ständigt.</p><p> STYLEREF Kantrubrik \\* MERGEFORMAT Svar på interpellationer</p><p>Jag hoppas att utrikesministern i sitt sista inlägg säger om hon kräver frigivning av de människor jag nämnde.</p>",
    "intressent_id": "0545353563812",
    "rel_dok_id": "H7C120191001ip",
    "replik": "N",
    "systemdatum": "2019-10-22 13:56:01"
  }
}