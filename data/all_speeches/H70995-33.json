{
  "anforande": {
    "dok_hangar_id": "5058693",
    "dok_id": "H70995",
    "dok_titel": "Protokoll 2019/20:95 Fredagen den 27 mars",
    "dok_rm": "2019/20",
    "dok_nummer": "95",
    "dok_datum": "2020-03-27 00:00:00",
    "avsnittsrubrik": "Särskild debatt om mediernas och kulturens oberoende",
    "underrubrik": "",
    "kammaraktivitet": "",
    "anforande_id": "b3f08be8-d695-ea11-9132-901b0eac4c78",
    "anforande_nummer": "33",
    "talare": "Christer Nylander (L)",
    "parti": "L",
    "anforandetext": "<p>Fru talman! Det är några som har tagit upp diskussionen om att samtal inte är samma sak som censur. Jag håller verkligen med om det. Men det är klart att när man har pengapåsen i ena handen och lagstiftningsmakten i den andra måste man vara väldigt försiktig också vid samtal eftersom man då har en påverkansmöjlighet som är rätt stor.</p><p>Har man stor makt och stor styrka måste man såklart vara särskilt försiktig. Det gäller kanske särskilt i det läge som vi befinner oss i just nu, där många nationalpopulistiska krafter och andra krafter i världen rör sig framåt och försöker begränsa kulturen och medier. Det händer i Europa, och det händer i Sverige.</p><p>Man måste vara särskilt försiktig i ett läge där det finns de som säger: Måla över den där konstnärens verk, för det gillar vi inte! Ta bort de där böckerna från biblioteket, för vi gillar dem inte! Ha rätt vinkel i reportaget!</p><p>Fru talman! Vi måste göra mer för att stärka friheten och oberoendet för medier och kultur. Vi måste upprätthålla armlängds avstånd. Vi måste ha en ökad ekonomisk mångfald så att man inte är beroende bara av en enda pengapåse. Man måste kunna vända sig till någon annan i det fall man vill göra någonting som inte uppskattas av den som finansierar en i första hand.</p><p>Vi måste ha en politisk debatt. Därför får jag tacka så mycket för den debatt vi har haft i dag. Den har varit viktig, och vi måste fortsätta ha den debatten.</p><p>Vi politiker måste skärpa oss. Vi måste fatta att vi har makt, och folk kommer att påverkas av oss. Därför ska vi vara extra försiktiga när vi utövar denna makt och när vi samtalar om vad vi tycker ska ske i kulturvärlden.</p><p>Fru talman! Jag vill avslutningsvis säga att den politiker som tvunget vill ha åsikter om konstverk eller böcker kan hellre själv bli konstnär eller författare än att försöka använda den politiska makten till att påverka.</p>",
    "intressent_id": "0731442709013",
    "rel_dok_id": "",
    "replik": "N",
    "systemdatum": "2020-05-14 13:35:07"
  }
}