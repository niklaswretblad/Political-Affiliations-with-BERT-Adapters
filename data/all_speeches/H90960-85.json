{
  "anforande": {
    "dok_hangar_id": "5118477",
    "dok_id": "H90960",
    "dok_titel": "Protokoll 2021/22:60 Torsdagen den 27 januari",
    "dok_rm": "2021/22",
    "dok_nummer": "60",
    "dok_datum": "2022-01-27 00:00:00",
    "avsnittsrubrik": "Frågestund",
    "underrubrik": "Infrastruktursatsningar i norra Sverige",
    "kammaraktivitet": "frågestund",
    "anforande_id": "c666605b-7aba-ec11-9167-901b0eac4c78",
    "anforande_nummer": "85",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Linus Sköld! Det är helt rätt. Det är en fantastisk utveckling. Jag kommer ihåg när jag en gång i tiden stod på torget i Trollhättan där oroliga bilarbetare protesterade mot dåvarande regeringens brist på insatser för industrin i Sverige. Det var utgångspunkten när vi började formulera det vi kallade nyindustrialiseringsstrategin. Frukterna av det ser vi nu när vi har en ordentlig nyindustrialisering, en grön industriell revolution, i Sverige med stora investeringar.</p><p>Om den utvecklingen ska fortsätta, med Hybrit, H2 Green Steel och Northvolt, måste vi följa upp med infrastrukturinvesteringar. Det är bakgrunden till att jag gav Trafikverket i uppdrag att särskilt identifiera vilka mer insatser som behöver göras i norra Sverige. Nu bereder vi de underlagen. När vi i juni kommer att besluta om den nationella planen kommer vi också att redovisa vilka mer satsningar som kan göras just för att intensifiera infrastrukturinvesteringarna i norra Sverige.</p><p> STYLEREF Kantrubrik \\* MERGEFORMAT Frågestund</p><p>Det här är viktigt, inte bara för norra Sverige. Det är viktigt för hela Sverige. Det är en nationell prioritering som gör hela landet rikare.</p>",
    "intressent_id": "0284192765516",
    "rel_dok_id": "H9C120220127fs",
    "replik": "N",
    "systemdatum": "2022-04-12 18:05:53"
  }
}