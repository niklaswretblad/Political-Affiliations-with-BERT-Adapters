{
  "anforande": {
    "dok_hangar_id": "5107483",
    "dok_id": "H90913",
    "dok_titel": "Protokoll 2021/22:13 Torsdagen den 30 september",
    "dok_rm": "2021/22",
    "dok_nummer": "13",
    "dok_datum": "2021-09-30 00:00:00",
    "avsnittsrubrik": "Svar på interpellation 2021/22:13 om oseriösa byggföretag",
    "underrubrik": "",
    "kammaraktivitet": "interpellationsdebatt",
    "anforande_id": "4fd6af9c-8332-ec11-9164-0090facf175a",
    "anforande_nummer": "24",
    "talare": "Statsrådet Lena Micko (S)",
    "parti": "S",
    "anforandetext": "<p>Herr talman! Regeringen har tagit flera initiativ under mandatperioden för att stärka konsumentskyddet. Det är mycket väsentligt att vi hela tiden försöker förebygga sådant som kan hända, men ofta har det också handlat om att reagera starkt när fel har begåtts. Konsumentverket har fått möjligheter till starkare tillsyn och sanktionsmöjligheter. Vi tittar också på hur vi kan skärpa lagstiftningen.</p><p>Samtidigt vet vi att när det gäller konsumentlagstiftning är det fråga om marknader utan gränser. Därför har det stor betydelse att det vi beslutar om också verkligen gäller i hela Europa och helst vidare än så. Det kommer flera förslag på området.</p><p>När det gäller just förslagen i denna utredning är det viktigt att veta att man kan göra undantag från harmoniseringsreglerna, vilket Lars Beckman var inne på lite grann. Det är viktigt att varje land tittar på det.</p><p>Låt mig bara säga en sak. Bakgrunden till att det här har kommit fram är att det finns seriösa småföretag - det måste vi ta till oss - som inte har fått rätt och fått tillbaka den ersättning de varit berättigade till då personer efter att en reparation är genomförd hävdat att de inte beställt den. Sådana situationer finns också.</p><p>Jag vill dock verkligen understryka att det samtidigt handlar om att motverka dem som använder metoder som innebär att man lurar människor. </p><p>När regeringen lägger fram ett förslag, som vi efter remissynpunkter nu håller på att bearbeta, är det därför viktigt för oss att kunna fullgöra vårt uppdrag att ge ett gott konsumentskydd, som måste finnas, och att stärka konsumenternas rättigheter. Samtidigt måste vi värna de företag som sköter sig. Det är precis detta som vi tittar på just nu för att kunna lägga fram ett bra förslag.</p>",
    "intressent_id": "0783117374519",
    "rel_dok_id": "H91013",
    "replik": "N",
    "systemdatum": "2021-10-21 17:29:32"
  }
}