{
  "anforande": {
    "dok_hangar_id": "5062664",
    "dok_id": "H709131",
    "dok_titel": "Protokoll 2019/20:131 Onsdagen den 3 juni",
    "dok_rm": "2019/20",
    "dok_nummer": "131",
    "dok_datum": "2020-06-03 00:00:00",
    "avsnittsrubrik": "Utvidgad tillträdesrätt för de regionala skyddsombuden",
    "underrubrik": "",
    "kammaraktivitet": "ärendedebatt",
    "anforande_id": "e2a458c8-0fbd-ea11-9135-901b0eac4c70",
    "anforande_nummer": "55",
    "talare": "Johan Andersson (S)",
    "parti": "S",
    "anforandetext": "<p>Herr talman! Jag tror inte att vi kommer så långt i den diskussionen. Jag erbjuder mig gärna att vid ett senare tillfälle berätta för Magnus Persson om den långa tradition och historia som fackföreningsrörelsen, i första hand LO, och det socialdemokratiska partiet har gemensamt.</p><p>Magnus Persson föreslår i sitt yrkande att Arbetsmiljöverket ska överta den funktion som de regionala skyddsombuden skulle kunna fylla när det gäller det vi gärna vill se på detta område. Det talas mindre om finansieringen av detta. I dag finansieras de regionala skyddsombuden ungefär till 50 procent av de fackliga organisationerna, oavsett om det är TCO, Saco eller LO.</p><p>Jag vill ställa en fråga till Magnus Persson. Vi har ungefär 1 700 regionala skyddsombud runt om i landet, enligt den senaste statistiken som jag nyligen har fått fram. På vilket sätt ser man att de nya arbetsmiljöinspektörerna, vars roll naturligtvis kraftigt behöver utökas, ska finansieras?</p>",
    "intressent_id": "0964730940415",
    "rel_dok_id": "H701AU13",
    "replik": "Y",
    "systemdatum": "2020-07-03 11:30:44"
  }
}