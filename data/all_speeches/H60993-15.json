{
  "anforande": {
    "dok_hangar_id": "5034193",
    "dok_id": "H60993",
    "dok_titel": "Protokoll 2018/19:93 Onsdagen den 15 maj",
    "dok_rm": "2018/19",
    "dok_nummer": "93",
    "dok_datum": "2019-05-15 00:00:00",
    "avsnittsrubrik": "Nya EU-regler om aktieägares rättigheter",
    "underrubrik": null,
    "kammaraktivitet": "ärendedebatt",
    "anforande_id": "d8231088-a487-e911-9121-901b0e9b71a0",
    "anforande_nummer": "15",
    "talare": "David Josefsson (M)",
    "parti": "M",
    "anforandetext": "<p>Fru talman! Jag tror att jag och Ola Möller är ganska överens i grunden. Vi tycker att det är ett bra förslag i stora delar. Det ger aktieägare ökad transparens, och det ger ökad transparens på finansmarknaden.</p><p>Men så kommer man tillbaka till regelkrånglet. Det är det jag har svårt att förstå. Jag och Ola Möller hade för några veckor sedan en diskussion om associationsrätt. Då konstaterade vi också att vi var överens. Jag tror att alla politiska partier vill minska regelkrånglet för svenska bolag.</p><p>Det här är en liten detalj. Men det finns ändå en möjlighet här, tror jag, att göra regelverket mer användbart.</p><p>Ola Möller säger att han inte är jurist. Jag är inte heller jurist. För protokollet kan jag säga att jag också kommer från en bondefamilj. Men det hör inte riktigt hit.</p><p>När det gäller överimplementering av EU-regler finns det tre remissinstanser, av vilka i alla fall två är jurister, som tydligt säger att det här är en överimplementering av EU-direktivet. Det är dels Sveriges advokatsamfund, dels Kollegiet för svensk bolagsstyrning och dels juristerna på Svenskt Näringsliv. De menar att man kan nå upp till direktivets krav genom att rapportera det redan i årsredovisningen.</p><p> STYLEREF Kantrubrik \\* MERGEFORMAT Nya EU-regler om aktieägares rättigheter</p><p>Därför är min fråga: Varför är det så viktigt att få till den enskilda rapporten och den här dubbelrapporteringen när man faktiskt kan implementera det genom att ta med det i noterna i årsredovisningen? Det är där jag inte riktigt förstår hur regeringen har resonerat.</p>",
    "intressent_id": "0503029811325",
    "rel_dok_id": "H601CU16",
    "replik": "Y",
    "systemdatum": "2019-06-05 17:14:34"
  }
}