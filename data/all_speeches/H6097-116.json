{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "(forts.) Allmänpolitisk debatt",
    "underrubrik": "Klimat, miljö och energipolitik",
    "kammaraktivitet": null,
    "anforande_id": "429f6f9f-bce1-e811-910f-901b0eac4c70",
    "anforande_nummer": "116",
    "talare": "Maria Malmer Stenergard (M)",
    "parti": "M",
    "anforandetext": "<p>Fru talman! Tack, Hanna Westerén, för frågan! Vi moderater sätter inte störst värde i exakt hur många kronor man satsar i en budget, utan det som spelar absolut störst roll för oss är vad man får för effekt.</p><p>Som jag nämnde i mitt anförande minskade utsläppen med nästan 20 procent under alliansregeringen. Nu ser vi tyvärr att de sedan två år tillbaka ökar. För oss är det detta som är det kanske mest relevanta sättet att mäta vad man gör med sin klimatbudget.</p><p>Tyvärr ser regeringen det inte på det viset. I våras redovisade man resultatet av den förda politiken. På skolområdet tittade man på skolresultaten. När det handlade om överskottsmål räknade man överskott. Men när man tittade på klimatet räknade man bara hur många kronor man satsat i en budget. Det är inte särskilt relevant.</p><p>Det relevanta är vilken klimatnytta man skapar med sin budget, och det finns flera bedömare som menar att vår budget gör större nytta för klimatet globalt sett än regeringens.</p>",
    "intressent_id": "0572788110724",
    "rel_dok_id": null,
    "replik": "Y",
    "systemdatum": "2018-11-06 13:08:52"
  }
}