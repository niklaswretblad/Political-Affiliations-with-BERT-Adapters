{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "32a672a1-9da7-ed11-917f-901b0eac4c70",
    "anforande_nummer": "109",
    "talare": "Märta Stenevi (MP)",
    "parti": "MP",
    "anforandetext": "<p>Fru talman! Jag tackar Johan Pehrson för exposén över läget i klimatet och de möten som sker.</p><p>Det är inte bara den nationella miljöpolitiken som Liberalerna och regeringen har övergett. På EU-nivå skämmer Sverige ut sig genom att i fråga efter fråga överge gamla positioner och i stället inta nya där vi försvagar miljö- och klimatlagstiftningen. Ett exempel är avskogningslagen; man skyddar nu hellre kalhyggen och skogsindustrin än den svenska skogen och dess artrikedom.</p><p>Det är många som delar min oro över vad som blir konsekvensen av att Sveriges miljöpolitik monteras ned. Sverige behöver vara en stark röst för biologisk mångfald. Det är en stor besvikelse att Liberalerna kastat sitt engagemang för miljön över bord för att i stället sätta sig i en regering som består av en - jag citerar Johan Pehrson - brun sörja.</p><p>Miljöpartiet kommer envist att fortsätta driva politik i riksdagen för naturen, för haven och för djuren. Jag vill vara tydlig med att Liberalerna är välkomna att varje gång ställa sig bakom våra förslag för stärkt skydd av natur. Jag hoppas att Johan Pehrson och hans parti snart inser att allt annat är ett stort svek mot det vi tidigare gemensamt arbetade för.</p>",
    "intressent_id": "0349986646724",
    "rel_dok_id": "",
    "replik": "Y",
    "systemdatum": "2023-02-08 11:45:23"
  }
}