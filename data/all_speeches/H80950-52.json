{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Försvar och samhällets krisberedskap",
    "underrubrik": "",
    "kammaraktivitet": "",
    "anforande_id": "91db90ca-3062-eb11-914e-901b0e9b71a0",
    "anforande_nummer": "52",
    "talare": "Hanna Gunnarsson (V)",
    "parti": "V",
    "anforandetext": "<p>Fru talman! När vi pratar om framför allt lager tycker jag att det är viktigt att vi lyssnar på de experter som vi har på våra myndigheter och att vi följer de råd som vi får från dem som kan de här frågorna på riktigt.</p><p>Jag tycker att frågan om lager är svår. Det är klart att vi ska ha lager av olika saker som är viktiga för oss, men vi ska också veta att det krävs en otroligt stor organisation för att upprätthålla lager och sedan rotera dem på bästa möjliga sätt.</p><p>Det här är någonting som jag tror och hoppas att samhället kommer att titta mycket mer på framöver. Var ska vi ha lager, och vad är vettigast att ha i lager?</p><p>Jag tycker att det är viktigt i sammanhanget att man också pratar om den enskilda människans egen beredskap hemma - att man har mat hemma så att man klarar sig i några dagar och att man har tillräckligt med stearinljus, varma kläder, sovsäckar och sådant så att man klarar sig. Det är också en typ av lager.</p><p>Men jag tycker att det är viktigt att vi lutar oss mot de expertmyndigheter som vi har i de här frågorna.</p>",
    "intressent_id": "0411459873625",
    "rel_dok_id": "",
    "replik": "Y",
    "systemdatum": "2021-01-29 13:52:39"
  }
}