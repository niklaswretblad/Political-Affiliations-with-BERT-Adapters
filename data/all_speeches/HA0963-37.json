{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1b77235a-6cad-ed11-917f-901b0eac4c70",
    "anforande_nummer": "37",
    "talare": "Aron Emilsson (SD)",
    "parti": "SD",
    "anforandetext": "<p>Herr talman! Jag tackar Håkan Svenneling för en väldigt angelägen och aktuell fråga. Sverigedemokraterna har bidragit till att skärpa den svenska ståndpunkten. Det har vi aktivt gjort inte minst i samband med sammanträden i EU-nämnden då en ursprunglig ståndpunkt från regeringen varit alltför vag i våra ögon. Därmed har vi också drivit på för att skärpa ståndpunkter. Det kommer vi att behöva fortsätta göra. Vi har en rad initiativ som vi ser framför oss, inte minst om att den juridiska analysen av vad det innebär att terrorstämpla IRGC måste bli klar snarast möjligt. Vi får inte hamna i en situation där Sverige enbart duckar bakom att det finns ett fåtal EU-länder som inte är beredda att gå hela vägen för att man är rädd att det inte ska slå på rätt sätt, rädd för motangrepp eller vad det nu kan handla om.</p><p>Vi måste våga vara framåtlutande i detta. Analysen behöver bli klar i närtid och skyndsamt. Om den skulle peka på att det finns något som gör att ytterligare sanktioner mot IRGC som helhet eller terrorklassning skulle innebära några problem får man naturligtvis tackla det. Men utifrån vad vi har sett finns det stora behov av att terrorklassa och sanktionera organisationen och enheten som helhet och inte enbart enskilda individer.</p><p>Jag följer det noga. Jag hoppas att vi kan komma fram till en lösning där både Sverigedemokraterna och Vänsterpartiet står enade i att vi behöver gå med kraft framåt mot den iranska regimen och stå upp för alla dem som lider under förtrycket som pågår. Jag välkomnar om vi kan hitta gemensamma lösningar i detta.</p>",
    "intressent_id": "0861521539920",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}