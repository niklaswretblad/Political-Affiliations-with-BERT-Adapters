{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "1fb377b8-bfe9-e911-9128-901b0e9b71a0",
    "anforande_nummer": "3",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! I den här budgeten läggs 200 miljoner på utvecklingstid och 2,4 miljarder till polisen för nästa år.</p><p>(Applåder)</p><p>Det är tio gånger mer till polisen.</p><p>I den här budgeten gör vi den största anslagsökningen i modern tid på polisen. Och vi kommer att fortsätta satsa på polisen eftersom vi ser att den behöver växa. Det behövs 10 000 nya polisanställda fram till 2026. 563 kunde anställas i juni. Ytterligare 1 700 har blivit antagna till polisutbildningen. Det är en stor framgång att det är fler som söker till polisutbildningen. Vi behöver fortsätta stärka polisen.</p><p>Därutöver gör vi mycket omfattande satsningar på domstolarna, åklagarna, kriminalvården och andra rättsvårdande myndigheter. Det är ett sammantaget mycket kraftfullt paket.</p><p>Men det räcker inte. Vi måste också bekämpa brottens orsaker. Det är oerhört viktigt att slå sönder de kriminella gängen och att vara stenhårda mot brotten.</p><p>Vi måste också se till att det finns sociala insatser så att det finns en annan framtid för ungdomar än att dras in i de kriminella gängen. Därför är de satsningar som vi gör på socioekonomiskt utsatta områden också en viktig brottsbekämpande verksamhet. Jag kan bara konstatera att det var någonting som Elisabeth Svantesson slaktade i sin budget.</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2019-10-08 13:35:48"
  }
}