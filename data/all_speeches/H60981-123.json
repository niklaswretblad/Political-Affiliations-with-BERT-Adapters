{
  "anforande": {
    "dok_hangar_id": "5032127",
    "dok_id": "H60981",
    "dok_titel": "Protokoll 2018/19:81 Torsdagen den 25 april",
    "dok_rm": "2018/19",
    "dok_nummer": "81",
    "dok_datum": "2019-04-25 00:00:00",
    "avsnittsrubrik": "Grundläggande om utbildningen, Lärare och elever och Övergripande skolfrågor",
    "underrubrik": null,
    "kammaraktivitet": "ärendedebatt",
    "anforande_id": "00bafe4e-c977-e911-911b-901b0eac4c78",
    "anforande_nummer": "123",
    "talare": "Jörgen Grubb (SD)",
    "parti": "SD",
    "anforandetext": "<p>Herr talman! Daniel Riazat pratar om att vi inte ska ha fritt val när det gäller skolan, vilket jag och mitt parti tycker låter jättebra på ett sätt. Att alla skolor är likvärdiga låter ju fantastiskt. Det var så på min tid. Jag som är en gammal gubbe valde inte skola, utan man gick i den närmaste skolan. Det var behändigt för föräldrarna och bra att ha kompisar på nära håll och så vidare.</p><p>Min fråga är hur vi ska göra för att få likvärdiga skolor så att vi kan ha det alternativet. På en del av den här punkten är vi absolut överens.</p><p>Daniel Riazat hänvisar till en rapport som vi alla gemensamt fick höra om i dag när Skolverket var på besök och säger att siffrorna i den är fina och att det inte är några större bekymmer med studieron. Jag vet inte om vi lyssnade med samma öron, för man sa också att åtta av tio lärare anser att det är bra studiero för eleverna. Det innebär alltså att 20 procent av lärarna anser att det <em>inte</em> är bra studiero i deras klassrum. Vad gör vi med de eleverna? Ska de inte få chansen att gå vidare?</p>",
    "intressent_id": "0281670919717",
    "rel_dok_id": "H601UbU8, H601UbU9, H601UbU10",
    "replik": "Y",
    "systemdatum": "2019-05-16 12:57:52"
  }
}