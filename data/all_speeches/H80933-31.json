{
  "anforande": {
    "dok_hangar_id": "5074208",
    "dok_id": "H80933",
    "dok_titel": "Protokoll 2020/21:33 Onsdagen den 11 november",
    "dok_rm": "2020/21",
    "dok_nummer": "33",
    "dok_datum": "2020-11-11 00:00:00",
    "avsnittsrubrik": "Kapacitetsbrist i elnäten",
    "underrubrik": "",
    "kammaraktivitet": "ärendedebatt",
    "anforande_id": "64449a9d-ad34-eb11-914a-901b0e9b71a8",
    "anforande_nummer": "31",
    "talare": "Lotta Olsson (M)",
    "parti": "M",
    "anforandetext": "<p>Fru talman! Vi kan väl i alla fall vara ense om en sak. Varken Lorentz Tovatt eller jag vill ha mer fossil energi. Men urbaniseringen gör att vi behöver mer reglerbar energi, och då finns det fortfarande inte något som kan ersätta kärnkraften. Vi har inte batterifunktioner som gör att vi kan använda vindkraften helt. Och när det gäller vattenkraften har vi varit tydliga i denna debatt. Den finns i norr, och det är inte så att Skånes industrier kommer att få den. Dessutom planerar vi att ställa om en del av vår tunga industri till fossilfritt, och då kommer det att krävas ännu mer planerbar energi.</p><p>Jag förstår Lorentz Tovatts goda intention att ställa om till helt förnybart, men jag ser inte hur vi ska få till det. Eller har batterifunktionerna kommit mycket längre än vad jag känner till?</p><p>Det är också spännande, fru talman, att Lorentz Tovatt själv problematiserar detta - när kärnkraftverken måste ställas om och underhållas under sommaren får vi problem. Ja, vi kommer att få ännu mer problem den dag de inte finns om vi inte kan hitta en bra ersättning. Det är inte heller lätt att göra oss mer flexibla. Det spelar inte så stor roll om Lorentz Tovatt och jag tvättar på nätterna. Det har en väldigt liten effekt. Det är de stora, tunga industrierna och den nya industrin, som datorhallar och så vidare, som kommer att kräva mycket.</p><p>Vi vill ha dessa jobb, och vi vill ha välfärdssamhället. Därför nöjer jag mig inte riktigt med detta. Jag tycker inte riktigt att argumentationen håller.</p>",
    "intressent_id": "066769783310",
    "rel_dok_id": "H801NU5",
    "replik": "Y",
    "systemdatum": "2020-12-02 15:50:38"
  }
}