{
  "anforande": {
    "dok_hangar_id": "5088675",
    "dok_id": "H80985",
    "dok_titel": "Protokoll 2020/21:85 Fredagen den 26 februari",
    "dok_rm": "2020/21",
    "dok_nummer": "85",
    "dok_datum": "2021-02-26 00:00:00",
    "avsnittsrubrik": "Svar på interpellation 2020/21:407 om statsbidraget till etniska organisationer",
    "underrubrik": "",
    "kammaraktivitet": "interpellationsdebatt",
    "anforande_id": "55ece91b-6bb2-eb11-914f-901b0eac4c78",
    "anforande_nummer": "68",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Fru talman! Det är välkänt vad Sverigedemokraterna anser om konstruktionen av eller basen i detta statsbidrag. Det jag vill rikta lite uppmärksamhet på är vad bidraget används till.</p><p>När vi har organisationer som till exempel kan arbeta med föreläsningar om rättigheter och skyldigheter i Sverige, om jämställdhetsfrågor, om mäns våld mot kvinnor och om förebyggande arbete mot kriminalitet eller droganvändande är det något som gynnar integrationen. Det är något som gynnar delaktigheten i samhället. Det är något som gynnar personers etablering i Sverige.</p><p>För regeringen är det väldigt viktigt vad dessa pengar används till, och vi ser att det görs mycket nytta och att vi får ut bra arbete av det här statsbidraget.</p><p>Det är viktigt för regeringen att värna ett fritt och självständigt civilsamhälle med en mångfald av organisationer, verksamheter och röster. Det är också en förutsättning för en väl fungerande demokrati. Jag ser att riksdagsledamoten ler, men föreningsfriheten är en av de grundläggande rättigheter som slås fast i regeringsformen. För att säkra existensen av ett självständigt civilsamhälle stöder staten ideella organisationer ekonomiskt.</p><p> STYLEREF Kantrubrik \\* MERGEFORMAT Svar på interpellationer</p><p>MUCF fördelar bidrag för viktiga ändamål som möjliggör verksamhet som skapar gemenskap och tillit mellan människor. Tycker Sverigedemokraterna att det är en dålig användning av pengar? Det syftar till integration i Sverige.</p><p>Det handlar bland annat om bidrag som syftar till att minska förekomsten av hot och hat i det offentliga samtalet, något som vi vet är ett växande problem och som jag alldeles nyligen har sett väldigt nära mig.</p><p>Vi vet att detta bidrar till att stärka ställningen i samhället för hbtqpersoner, något jag hoppas att även riksdagsledamoten ser som väldigt viktigt, att stödja barns och ungas självständiga organisering och inflytande och också att stärka arbetet med kultur, språk, identitet och delaktighet i samhället.</p><p>Vi ser fortfarande ett stort värde i detta statsbidrag. Sverigedemokraterna har problem med just etniciteten i det, men vi ser mer på vad bidraget gör för integrationen än på hur det är formulerat.</p>",
    "intressent_id": "0349986646724",
    "rel_dok_id": "H810407",
    "replik": "N",
    "systemdatum": "2021-05-11 17:11:57"
  }
}