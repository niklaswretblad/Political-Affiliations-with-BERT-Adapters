{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Svar på interpellation 2020/21:864 om arbetslösheten i Sverige",
    "underrubrik": "",
    "kammaraktivitet": "interpellationsdebatt",
    "anforande_id": "d7039767-c02d-ec11-915b-901b0eac4c78",
    "anforande_nummer": "21",
    "talare": "Jan Ericson (M)",
    "parti": "M",
    "anforandetext": "<p>Fru talman! Denna debatt handlar ju om regeringens ansvar för dagens situation på svensk arbetsmarknad. Det är jag som ställer frågorna till ministern; det är inte hon som ska kritisera Moderaterna.</p><p>Men okej - vi i Moderaterna kommer att utförligt redovisa vår samlade politik och våra förslag på detta område i vår budgetmotion, som kommer om några veckor. Jag kan förvarna om att den bygger på flera viktiga delar: en politik som främjar företagande och investeringar, sänkta skatter, stramare bidragssystem, tydligare drivkrafter i integrationspolitiken, kraftfullare insatser mot brottslighet och fokus på insatser som vi av erfarenhet vet fungerar. Problemet med regeringens insatser är ju att de inte fungerar.</p><p>Mot detta ställer regeringen skattehöjningar, generösare bidragssystem, ineffektiv arbetsmarknadspolitik och kreativ statistik för att dölja problemen.</p><p>Arbetsmarknadsministern påstod att jag hade fel i fråga om sysselsättningsgraden och sa att vi fortfarande tillhör toppligan. Det gör vi, men tidigare har vi alltid varit allra bäst i EU när det gäller sysselsättningsgrad. Det är vi inte längre. Under Alliansen var vi det hela tiden, men nu har vi halkat ned. Detta är inte särskilt imponerande.</p><p>Vi har ju tappat. Vi har haft den näst sämsta utvecklingen av sysselsättningsgraden i hela EU under de år som Socialdemokraterna har styrt Sverige. Varför ska vi jämföra med dem som är sämre? Varför ska vi inte fortsätta att vara bäst?</p><p>Fru talman! Låt mig upprepa: Denna regering har med sin politik medverkat till den näst sämsta utvecklingen av sysselsättningen i EU, och vi har den fjärde högsta arbetslösheten av alla 27 EU-länder. Vi har för första gången högre arbetslöshet än EU-snittet och dessutom den högsta långtidsarbetslöshet som uppmätts i Sverige. Detta är ett fullkomligt och närmast ofattbart fiasko av en regering som lovade att Sverige skulle ha EU:s lägsta arbetslöshet 2020.</p><p>Svenska folket är faktiskt värt mycket bättre än så. Vi moderater vill ge människor hopp. Inte minst vill vi erbjuda alla arbetslösa hopp om ett arbete. Det är faktiskt inte en naturlag att ett land ska ha en så svag jobbpolitik som vi har just nu.</p>",
    "intressent_id": "0940980416614",
    "rel_dok_id": "H9C120210923ip",
    "replik": "N",
    "systemdatum": "2021-10-15 16:02:05"
  }
}