{
  "anforande": {
    "dok_hangar_id": "5098173",
    "dok_id": "H809126",
    "dok_titel": "Protokoll 2020/21:126 Tisdagen den 25 maj",
    "dok_rm": "2020/21",
    "dok_nummer": "126",
    "dok_datum": "2021-05-25 00:00:00",
    "avsnittsrubrik": "Svar på interpellation 2020/21:713 om vatten-, väg- och skogssporter",
    "underrubrik": "",
    "kammaraktivitet": "interpellationsdebatt",
    "anforande_id": "9d51d933-3416-ec11-9160-901b0e9b71a0",
    "anforande_nummer": "77",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Fru talman! Det är otvetydigt så att tävlingsverksamhet är en viktig, eller bärande, ingrediens för väldigt många inom svensk idrott. Jag vet att både jag och Angelika Bengtsson själva har den typen av erfarenheter och vet hur detta motiverar små knattar att stiga upp tidigt på morgonen en lördag och gå till fotbollsträningen liksom det motiverar vuxna motionsidrottare som har ett lopp som en målbild för sin dagliga träning. Det är väldigt viktigt.</p><p>Jag är glad att barn och unga i Sverige har haft möjlighet att hålla igång sin träning i hög grad - i högre grad än vad många av mina kollegor i Europa hävdar att deras länder haft möjlighet till. Jag är även glad över att vi har kunnat komma igång med tävlingsverksamhet för barn och nu också kommer att öppna upp för tävlingsverksamhet för vuxna som inte är elit.</p><p>Sedan är det naturligtvis så att VVS-sporterna, som först lydde under ordningslagen och nu lyder under pandemilagen, har drabbats av ett trubbigt regelverk; det kan vi nog slå fast. För mig har det varit väldigt viktigt att nu få på plats den här differentieringen, där vi skiljer på inomhus- och utomhuspublik och där vi särskiljer VVS-sporterna och ger dem särskilda förutsättningar att verka.</p><p>Detta är verkligen att betrakta som ett första steg. Regeringen har tagit emot en rapport från Folkhälsomyndigheten om hur de kommande stegen skulle kunna se ut, och regeringen avser att återkomma i denna fråga.</p><p>Naturligtvis är det så att vi tittar på olika varianter av hur regleringarna framöver ska kunna se ut. Förhoppningsvis är det nu en period då vi kan komma tillbaka till ett normalläge relativt snabbt, men vi måste naturligtvis förbereda oss för olika scenarier. Vi vet också att varje månad är av betydelse för dessa verksamheter.</p><p>När vi talar om det här med procent av en arena tror jag att det är viktigt att vi kommer ihåg att Sverige är i ett läge i pandemin, och har varit det ett bra tag, där smittnivåerna har legat väsentligt högre än i många andra länder. Danmark är till exempel i ett annat läge i pandemin. De har också haft vissa verksamheter mer stängda och har haft möjlighet att komma i ett annat läge när det gäller återöppningen. Det är intressant - naturligtvis följer jag med spänning det som nu sker i Danmark och i många andra länder.</p><p> STYLEREF Kantrubrik \\* MERGEFORMAT Svar på interpellationer</p><p>Angelika Bengtsson nämnde Eurovision Song Contest. Detta var en del av en forskningsstudie, och man släppte in många människor. Det var väldigt intressant och väldigt glädjande, såklart, att se så många på arenan.</p><p>När det gäller procent av en arena ska vi komma ihåg att de regler som finns just nu kommer att ta sin utgångspunkt i arenans beskaffenhet i och med att Folkhälsomyndigheten ställer kompletterande krav genom sina föreskrifter. Om det står att man har möjlighet att ta emot 500 sittande utomhus innebär det inte att vilken utomhusplats som helst får knö in 500 personer, utan det krävs att man kan hålla avstånd mellan sittplatser och liknande. Detsamma gäller inomhus.</p><p>Om nästa steg utgår från Folkhälsomyndighetens tak kommer även detta - hur många man de facto kan ta in - att vara beroende av arenans storlek. Vi får dock återkomma till de kommande stegen och exakt hur vi ser dem framför oss.</p><p>Jag vill återigen understryka hur viktigt det är med dialogen mellan, i det här fallet, idrottsrörelsen och Folkhälsomyndigheten när det gäller VVS-sporterna, som är fokus för interpellationen. Vi vet att barn- och ungdomsidrotten där inte har kunnat komma igång samtidigt som övrig barn- och ungdomsidrott, och det är av största vikt att den nu får komma igång den 1 juni. Sedan längtar både jag och idrottsrörelsen efter att fler steg ska kunna tas så snabbt som möjligt.</p>",
    "intressent_id": "0888807074321",
    "rel_dok_id": "H810713",
    "replik": "N",
    "systemdatum": "2021-09-15 16:50:47"
  }
}