{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "ca7d3f62-aeb9-ec11-9167-901b0eac4c78",
    "anforande_nummer": "7",
    "talare": "Gudrun Brunegård (KD)",
    "parti": "KD",
    "anforandetext": "<p>Fru talman! Det har redan getts många allvarliga exempel på den otrygga miljön i skolan under den här debatten. Jag ska inte upprepa problembeskrivningen, utan jag vill i stället börja med att beskriva vad Kristdemokraterna vill göra åt detta.</p><p>Tryggheten är oerhört viktig för oss alla och inte minst för barnen. Otrygghet kan leda till psykisk ohälsa. Ett barn som utsätts för kränkningar och mobbning och som går och oroar sig för att bli hånad, slagen och kränkt har dessutom svårt att fokusera på undervisningen.</p><p> STYLEREF Kantrubrik \\* MERGEFORMAT Särskild debatt om bristande trygghet i skolan</p><p>Tryggheten grundläggs i familjen. Därför är det viktigt att skolan också involverar familjerna i att skapa trygghet och arbetsro i skolan. Med väldigt få undantag vill föräldrar sina barns bästa. De vill att det ska gå bra för barnet och oroar sig om barnet kommer snett i något avseende.</p><p>Kristdemokraterna vill lyfta fram föräldrarnas roll i fråga om ordning och reda i klassrummet genom ett ansvarskontrakt som ska presentera vad som är skolans och lärarens ansvar och vad som är föräldrarnas ansvar när det gäller elevens utbildning och ansvar för att uppföra sig. Även elevens eget ansvar för studier, läxor, attityder och beteenden är viktigt att betona. Föräldrarnas medverkan i skolarbetet och när det gäller elevernas lärande måste uppvärderas, och föräldrarnas möjlighet att bidra ska stärkas.</p><p>Men det är inte alltid lätt att vara förälder. Det är något helt annat att vara småbarnsförälder än att ha tonåringar. Kristdemokraterna vill därför införa utbildningsträffar, en form av föräldrautbildning som fortsätter och följer med i barnets olika utvecklingsfaser med någon halvdag per termin under hela skoltiden. Man behöver som förälder kunskap och tips om hur man stöttar sitt barn på bästa sätt men också om hur man sätter gränser och om hur man kan hjälpa barnet i skolarbetet.</p><p>Det finns också goda exempel på hur skolan har involverat föräldrarna, ibland i samarbete med socialtjänst och polis. Så har man kunnat hjälpa barnet att få ordning på studierna och livssituationen.</p><p>Men otrygghet kan också skapas av oklara regler och förhållningssätt, som en del har varit inne på. I skollagen tydliggörs elevens rätt till trygghet och studiero och att inte bli utsatt för kränkande behandling. Det är ett lagkrav att rektor ska besluta om ordningsregler på varje skolenhet - de ska utarbetas under medverkan av eleverna. Där ska det beskrivas vilka sanktioner som ska gälla för den elev som bryter mot reglerna. Och när en elev bryter mot ordningsreglerna är det centralt att man i samarbete med föräldrar och vårdnadshavare löser problemen. Föräldrar har ett ansvar även under skoltid. Därför behövs tydliga riktlinjer till både skolledning och lärare.</p>",
    "intressent_id": "0304498908019",
    "rel_dok_id": "",
    "replik": "N",
    "systemdatum": "2022-04-11 17:45:39"
  }
}