{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Fiskeripolitik",
    "underrubrik": "",
    "kammaraktivitet": "ärendedebatt",
    "anforande_id": "5835ab05-ffb7-eb11-914f-901b0eac4c78",
    "anforande_nummer": "123",
    "talare": "Maria Gardfjell (MP)",
    "parti": "MP",
    "anforandetext": "<p>Herr talman! Visst är det viktigt med företagandet, och företagandet ser väldigt olika ut. Ledamoten Betty Malmberg och jag var inbjudna till ett webbinarium som Eldrimner ordnade om sin krångellista kopplad till fisket. Där lyfte man fram hur just företagsamheten skulle kunna gynnas till exempel av att flera småskaliga fiskare skulle kunna samverka och få gemensamma tillstånd. Man ville också kunna fiska fler fiskarter att sälja till restauranger.</p><p>Bara en sådan sak: Fisket är så industrialiserat att vi helt och hållet glömmer bort att det finns småskaliga fiskare som skulle kunna fiska id eller andra så kallade skräpfiskar, få en förtjänst av det och kanske utveckla helt nya gastronomiska produkter och möjligheter för en lokal produktion.</p><p>Jag tror att vi måste se företagarna i det här. Självklart måste vi också se de stora industritrålarna som de företagare de är. Men jag tycker inte att det är rimligt att man gör det så enkelt för sig att man tänker att ju färre stora trålningsföretag vi har på marknaden, desto enklare är det för myndigheterna att kontrollera dem. Jag har hört det argumentet många gånger och skulle snarare vilja höra att vi ser på hur vi kan få en mer mångfasetterad företagsamhet inom det här området.</p>",
    "intressent_id": "064711971110",
    "rel_dok_id": "H801MJU8",
    "replik": "Y",
    "systemdatum": "2021-05-18 19:33:18"
  }
}