{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2019/20:462 om åtgärder för att minska gifterna i Östersjöns fisk",
    "underrubrik": "",
    "kammaraktivitet": "interpellationsdebatt",
    "anforande_id": "7b8a5440-630d-eb11-9146-901b0e9b71a8",
    "anforande_nummer": "10",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Det är tydligt att det är riksdagsledamoten Beckman som ska bestämma över våra myndigheter och exakt till vad man ska anslå de medel som finns. Dessutom ska vi tydligen frångå principen att förorenaren betalar.</p><p>Jag är minst sagt oroad över alla de tusentals områden i Sverige där vi har gamla miljösynder efter verksamheter. Det här är en av de mest flagranta man kan tala om. Jag förstår att det är väldigt tacksamt att tala om någonting som går att identifiera som gifttunnor, men vi har också mycket mer gift i sediment på bottnarna. Det kommer fortsatt dioxiner med havsvindarna i luften från kontinenten. Det är också detta som tas upp av fet Östersjöfisk i dag, och det är det som gör att gravida kvinnor och barn inte rekommenderas att äta fet fisk mer än två eller tre gånger per år eftersom det kan finnas risk för skador i den kognitiva utvecklingen hos foster.</p><p>Det här är helt fruktansvärt. Ja, det kan göra mig sömnlös på nätterna. Men vi kan inte stirra på en enda fråga och på riksdagsledamotsnivå säga exakt vad som ska göras. Det är att frångå den princip vi har i det här landet att det är våra expertmyndigheter som får uppdraget och ansvaret att identifiera vad som ska göras.</p><p>Det är inte så enkelt som att tunnorna nödvändigtvis ska tas upp. Det är också någonting som denna undersökning ska titta närmare på. Kan man täcka över dem? Finns det något annat sätt att göra det på som är säkrare? Det är inte så förenklat som ledamoten säger.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill återigen upprepa att det inte finns någon regering som har anslagit så mycket pengar till sanering av våra hav som den här regeringen.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H8C120200918ip",
    "replik": "N",
    "systemdatum": "2020-10-13 16:49:31"
  }
}