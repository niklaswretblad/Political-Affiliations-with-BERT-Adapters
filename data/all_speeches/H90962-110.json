{
  "anforande": {
    "dok_hangar_id": "5118961",
    "dok_id": "H90962",
    "dok_titel": "Protokoll 2021/22:62 Tisdagen den 1 februari",
    "dok_rm": "2021/22",
    "dok_nummer": "62",
    "dok_datum": "2022-02-01 00:00:00",
    "avsnittsrubrik": "Svar på interpellation 2021/22:274 om elförsörjningens betydelse för jobb och företagande",
    "underrubrik": "",
    "kammaraktivitet": "interpellationsdebatt",
    "anforande_id": "bda859bc-3cbb-ec11-9167-901b0eac4c78",
    "anforande_nummer": "110",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Interpellanten ska inte missta min teknikoptimism och min angelägenhet för att jag är nöjd, för det är jag inte. Jag vill mycket mer och att det ska gå mycket snabbare. Jag är angelägen om att det ska gå fort, och jag har en optimism när det gäller vad tekniken för med sig. </p><p>Till skillnad från interpellanten har vi faktiskt en plan som fungerar. Jag hörde interpellanten tala om här och nu. Ja, vad är det snabbaste sättet att få mer el i Sverige snabbt och billigt? Det är inte kärnkraft. Vårt grannland Finland testade det. 16 år tog det att få en reaktor på plats - världens näst dyraste byggnad. Och då måste det ändå sägas att interpellantens parti, Moderaterna, är rätt vana vid sådana byggnader, inte minst med tanke på Karolinska i Stockholm.</p><p> STYLEREF Kantrubrik \\* MERGEFORMAT Svar på interpellationer</p><p>Det genererar el som är två till tre gånger dyrare än vår vindkraft. Jag håller helt med om att det inte alltid blåser. Vindkraften ensam är inte planerbar. Men tillsammans med systemnyttor, som vi verkar vara överens om behöver graderas upp, och lagring i bränsle kommer den att ge ett planerbart energisystem. Det är just detta som har hänt under åren från det att man såg kärnkraften som den enda lösningen, på 80-talet, fram till nu. Man har hittat en planerbarhet inte bara för ett energislag utan för ett energisystem.</p><p>Jag noterar ändå att det finns mycket som vi i regeringen och Moderaterna är överens om när det gäller energipolitiken. Måhända är vi inte alltid lika mycket kramare av kärnkraften, men i stort är vi överens om stora delar av energipolitiken. Jag tror att Sverige tjänar på att vi tar i hand på allt det vi är överens om längre fram. Jag ser fram emot att göra det tillsammans med Moderaterna.</p><p>Interpellationsdebatten var härmed avslutad.</p>",
    "intressent_id": "0191486414825",
    "rel_dok_id": "H910274",
    "replik": "N",
    "systemdatum": "2022-04-13 17:17:42"
  }
}