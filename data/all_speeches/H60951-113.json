{
  "anforande": {
    "dok_hangar_id": "5021777",
    "dok_id": "H60951",
    "dok_titel": "Protokoll 2018/19:51 Tisdagen den 12 februari",
    "dok_rm": "2018/19",
    "dok_nummer": "51",
    "dok_datum": "2019-02-12 00:00:00",
    "avsnittsrubrik": "Svar på interpellation 2018/19:36 om tillsatt utredning om vinstförbud i välfärden",
    "underrubrik": null,
    "kammaraktivitet": "interpellationsdebatt",
    "anforande_id": "6e7fe1f3-473f-e911-9116-901b0eac4c78",
    "anforande_nummer": "113",
    "talare": "Elisabeth Björnsdotter Rahm (M)",
    "parti": "M",
    "anforandetext": "<p>Fru talman! Tack, statsrådet, för ett tydligt svar! Det var lite mindre trist.</p><p>Statsrådets uppger i sitt svar att man har stark tilltro till legitimiteten för välfärdssystemen och att våra skattemedel, oavsett utförare, ska användas på rätt sätt. Där delar jag statsrådets bild till fullo, men jag skulle vilja ge ett tydligt exempel: I en ny utredning som har kommit från Vårdföretagarna via Almega visas med stor tydlighet att i 20 av 21 landsting eller regioner går den landstingsdrivna primärvården med underskott. År 2017 uppgick underskottet till närmare 740 miljoner kronor. Detta, tycker jag, visar inte på ansvarstagande för våra skattemedel. Jag anser att vi på ett helt annat sätt ska kunna ta ansvar för skattemedlen så att alla kan få ta del av den vård och omsorg som medlen är avsedda för.</p><p>Det är märkligt att de vårdcentraler som landstingen driver i dag i praktiken får mer pengar till sin verksamhet, eftersom de tillåts gå med förlust. Dessa förluster avskrivs dessutom i många landsting. Detta missgynnar de privata eller alternativa driftsformerna i hög omfattning. Om man ska ha lika syn på dessa verksamheter blir det en väldigt knepig situation.</p><p>Vi kan dessutom prata om hyressättning. Många landstingsdrivna hälsocentraler och vårdcentraler betalar hyra utifrån hur många listade patienter de har. Alternativa driftsformer och privata aktörer betalar marknadshyror, och därför skulle jag vilja ställa en fråga till statsrådet: Ser man en möjlighet att bedriva verksamhet med konkurrensneutralitet, som inte råder i dag?</p>",
    "intressent_id": "0671241874717",
    "rel_dok_id": "H61036",
    "replik": "N",
    "systemdatum": "2019-03-05 14:10:42"
  }
}