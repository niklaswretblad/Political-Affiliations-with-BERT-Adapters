{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:888 om återvändande afghaner",
    "underrubrik": "",
    "kammaraktivitet": "interpellationsdebatt",
    "anforande_id": "fdc0f047-4549-ec11-915f-901b0eac4c70",
    "anforande_nummer": "33",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! En person som har permanent uppehållstillstånd får resa in i och ut ur landet. En person som har tillfälligt uppehållstillstånd kan resa in i och ut ur landet så länge uppehållstillståndet är giltigt. För att återvända till Sverige krävs i båda situationerna både ett giltigt pass och ett uppehållstillståndskort.</p><p>Migrationsverket har enligt utlänningslagen möjlighet att under vissa omständigheter återkalla en statusförklaring som flykting eller alternativt skyddsbehövande. Migrationsverket kan också fatta beslut om att återkalla ett uppehållstillstånd. En persons statusförklaring kan återkallas antingen för att personen upphör att vara skyddsbehövande eller för att det framkommit att personen är utesluten från att anses som flykting eller alternativt skyddsbehövande. Det är Migrationsverket som efter en individuell bedömning i varje enskilt fall avgör om en statusförklaring eller ett uppehållstillstånd ska återkallas.</p><p>Fru talman! I detta läge är det heller inte så att utvisningarna till Afghanistan har försvårats - de har avbrutits. Migrationsverket fattade den 16 juli ett beslut om ett verkställighetsstopp, vilket innebär att ingen verkställighet får ske av lagakraftvunna avlägsnandebeslut till Afghanistan. Verkställighetsstoppet gäller tills vidare. Migrationsverket följer utvecklingen i Afghanistan mycket noga och kommer att fortsätta att analysera händelseutvecklingen för att på sikt se om ändringar behöver göras i den rättsliga styrningen.</p><p>Regeringen vill understryka att en utlänning inte får sändas till ett område där personens liv eller frihet skulle hotas eller där personen riskerar att utsättas för tortyr eller annan omänsklig eller förnedrande behandling. Detta är innebörden av principen om non-refoulement. Den principen måste vi respektera.</p>",
    "intressent_id": "0992800527915",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:18"
  }
}