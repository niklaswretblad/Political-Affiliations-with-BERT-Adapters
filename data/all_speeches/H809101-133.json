{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellation 2020/21:569 om investeringsstöd till hyresbostäder",
    "underrubrik": "",
    "kammaraktivitet": "interpellationsdebatt",
    "anforande_id": "6a46481c-24cd-eb11-9156-901b0e9b71a8",
    "anforande_nummer": "133",
    "talare": "Ida Drougge (M)",
    "parti": "M",
    "anforandetext": "<p>Fru talman! Investeringsstöd och marknader som regleras nästan in absurdum blir lätt väldigt komplicerade, och det får konsekvenser i många fler led än bara direkt. </p><p>Om man jämför statistiken kan man se att en konsekvens av investeringsstödet är att det bor färre unga i nyproducerade hyresrätter som har fått stödet än i nyproducerade hyresrätter som inte har fått stödet. Jag använder begreppet unga för jag har förstått på bostadsministern att de är en av de grupper som man vill främja med stödet. Det är alltså färre unga som bor i hyresrätt med stöd än unga som bor i nya hyresrätter utan stöd.</p><p>Det här beror på att det finns ett kösystem även till de hyresrätter som har fått stöd. Kösystemet, som inte finns som ett stort problem i särskilt många andra länder, skapar ett extra högt tryck på de bostäder som tar emot stöd eftersom hyran är lägre. Det är fler som köar dit. Det säger sig självt att en ung person i 19-årsåldern har sämre möjlighet att ha byggt upp en lång kötid än vad en äldre person har. Återigen får stödet inte den effekt för exempelvis unga som man är ute efter. </p><p>Det är också lite naivt att bortse från de andra problem som kvarstår på hyresmarknaden.</p><p>Det här systemet döljer också något. Bostadsministern har rätt i att det byggs mycket bostäder nu. Vi har också väldigt låga räntor nu, så det är för tillfället väldigt gynnsamt att bygga bostäder. När konjunkturen går ned kommer de allvarligare konsekvenserna av den icke-fungerande hyresmarknad som vi har att synas ännu tydligare än vad de gör nu. Det här vet vi. Så har det varit förut, så det är egentligen inga nyheter. Så länge man inte tar tag i detta utan försöker sätta plåster på såren med hjälp av dyra investeringsstöd kommer inte det grundläggande problemet att bli löst. Jag undrar därför hur bostadsministern ser på att det bor färre unga i nyproducerade hyresrätter som har fått det här stödet än i andra nyproducerade hyresrätter.</p>",
    "intressent_id": "0604811710522",
    "rel_dok_id": "H810569",
    "replik": "N",
    "systemdatum": "2021-06-14 17:21:41"
  }
}