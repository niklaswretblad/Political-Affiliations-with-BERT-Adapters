{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:128 om kulturens frihet och principen om armlängds avstånd",
    "underrubrik": "",
    "kammaraktivitet": "interpellationsdebatt",
    "anforande_id": "d872ad45-d085-ec11-9163-901b0eac4c70",
    "anforande_nummer": "20",
    "talare": "Viktor Wärnick (M)",
    "parti": "M",
    "anforandetext": "<p>Herr ålderspresident! Det gläder mig att kulturministern känner ett stort engagemang för konstens och kulturens frihet, men nu gäller det för regeringen att gå från ord till handling. Att det har gått sex månader sedan den kritiska rapporten <em>Så fri är konsten</em> presenterades utan att regeringen gjort mer än inlett en analys och avser att återkomma imponerar faktiskt inte.</p><p> STYLEREF Kantrubrik \\* MERGEFORMAT Svar på interpellationer</p><p>Med nio månader kvar till valdagen finns det inte tid för den nya kulturministern, menar jag, att vänta med detta. Åtgärder för att återupprätta principen om armlängds avstånd måste vidtas så snart det bara går. Och, som sagt, förändringar i regleringsbreven till regeringens myndigheter är ett klokt första steg.</p><p>Vi moderater har lagt skarpa förslag på riksdagens bord både om konstens frihet och om kulturens framtida och bredare finansiering. Kulturministern och Socialdemokraterna får gärna stödja dem när de under våren ska behandlas i kulturutskottet och sedan här i riksdagens kammare.</p><p>Herr ålderspresident! Jag vill tacka kulturministern för denna debatt. Jag kan garantera att vi moderater även fortsatt kommer att arbeta för värnandet och återupprättandet av principen om armlängds avstånd och för en mångfald av finansiärer inom kulturområdet. Jag kan också garantera att vi kommer att sätta regeringen under lupp i fråga om leverans gällande de fina orden i de stora talen. Det är nämligen handling som räknas för den viktiga kulturnäringen och alla fantastiska kulturarbetare runt om i detta land, precis som för oss alla. På återseende i dessa frågor.</p>",
    "intressent_id": "0796312429425",
    "rel_dok_id": "H910128",
    "replik": "N",
    "systemdatum": "2022-02-04 16:37:21"
  }
}