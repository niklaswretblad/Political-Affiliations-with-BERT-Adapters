{
  "anforande": {
    "dok_hangar_id": "5100965",
    "dok_id": "H809140",
    "dok_titel": "Protokoll 2020/21:140 Måndagen den 14 juni",
    "dok_rm": "2020/21",
    "dok_nummer": "140",
    "dok_datum": "2021-06-14 00:00:00",
    "avsnittsrubrik": "En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025 ",
    "underrubrik": "",
    "kammaraktivitet": "ärendedebatt",
    "anforande_id": "252d7b52-b922-ec11-915b-901b0eac4c78",
    "anforande_nummer": "80",
    "talare": "Nicklas Attefjord (MP)",
    "parti": "MP",
    "anforandetext": "<p>Fru talman! Tack, ledamoten Anders W Jonsson, för frågorna!</p><p>Jag börjar med den första frågan om huvudmannaskapet. Miljöpartiets syn på detta är att det är hälso- och sjukvården som ska vara huvudman för beroendevården. Det är väl ändå en slutsats man kan dra. Det pågår nu en utredning för att reda ut allt som behöver redas ut för att flytta ett sådant huvudmannaskap.</p><p>Sedan finns det delar av beroendevården där socialtjänsten fortsatt kommer att spela en viktig roll. För att komma ut ur ett beroende behöver man hjälp med skuldsanering, bostad och en rad andra saker som socialtjänsten ändå borde vara det rimliga verktyget eller gränssnittet för att se till att man får hjälp.</p><p>När det gäller frågan om utvärdering talade jag i mitt anförande och också i några replikskiften om vår syn från Miljöpartiets sida. Jag personligen är väldigt angelägen om att få till stånd en sådan utvärdering. Vi har tydliga kongressbeslut på att en utvärdering av nuvarande lagstiftning ska göras.</p><p>Det är partiets linje i detta. Vi är regeringsunderlag, och ni är ett samarbetsparti till regeringen. Jag utgår från att vi kan föra en sådan diskussion och få igenom en bra och tydlig utredning för att kunna utvärdera nuvarande lagstiftning.</p>",
    "intressent_id": "0965245623824",
    "rel_dok_id": "H801SoU25",
    "replik": "Y",
    "systemdatum": "2021-10-01 15:13:47"
  }
}