{
  "anforande": {
    "dok_hangar_id": "5140379",
    "dok_id": "H909136",
    "dok_titel": "Protokoll 2021/22:136 Onsdagen den 22 juni",
    "dok_rm": "2021/22",
    "dok_nummer": "136",
    "dok_datum": "2022-06-22 00:00:00",
    "avsnittsrubrik": "Avslutning och avtackning av ledamöter som inte kandiderar",
    "underrubrik": "",
    "kammaraktivitet": "",
    "anforande_id": "a4e9425e-bb44-ed11-9177-901b0eac4c70",
    "anforande_nummer": "59",
    "talare": "Tuve Skånberg (KD)",
    "parti": "KD",
    "anforandetext": "<p>Herr talman! Det har fallit på min lott att tacka talmannen och de tre vice talmännen för ett arbete utan motstycke i svensk historia. Precis som talmannen sa liknar den här mandatperioden inget annat.</p><p>Talmannen kallade dessa de värsta av alla tider, och i någon mening är det helt sant. Vi har ställts inför större utmaningar än vi trodde att någon gjort tidigare. Ändå är det inte den värsta av alla tider. Vårt folk har gått igenom tider som till och med varit värre än dessa.</p><p>När vi nu tackar talmannen och de tre vice talmännen vill jag skicka med talmannen och oss alla något av reflektion och hjälp. Jag letade; jag kom inte tillbaka till 1600-talet, herr talman, men i alla fall till Esaias Tegnér 1810, till en tid inte olik den vi har genomlevt och lever i. Där tror jag finns ord som kan bära talmannen inför kommande utmaningar och oss alla.</p><p>Väl formar den starke med svärdet sin värld,väl flyga som örnar hans rykten;men någon gång brytes det vandrande svärdoch örnarna fällas i flykten.Vad våldet må skapa är vanskligt och kort,det dör som en stormvind i öknen bort.</p><p> STYLEREF Kantrubrik \\* MERGEFORMAT Avslutning och avtackning av ledamöter som inte kandiderar</p><p>Men sanningen lever. Bland bilor och svärdlugn står hon med strålande pannan.Hon leder igenom den nattliga världoch pekar alltjämt till en annan.Det sanna är evigt: Kring himmel och jordgenljuda från släkte till släkte dess ord.</p><p>Det rätta är evigt: Ej rotas där utfrån jorden dess trampade lilja.Erövrar det onda all världen till slut,så kan du det rätta dock vilja.Förföljs det utom dig med list och våld,sin fristad det har i ditt bröst fördold.</p><p>Och viljan, som stängdes i lågande bröst,tar mandom, lik Gud, och blir handling.Det rätta får armar, det sanna får röst,och folken stå upp till förvandling.De offer du bragte, de faror du lopp,de stiga som stjärnor ur Lethe opp.</p><p>Och dikten är icke som blommornas doft,som färgade bågen i skyar.Det sköna, du bildar, är mera än stoft,och åldern dess anlet förnyar.Det sköna är evigt: Med fiken hågvi fiska dess guldsand ur tidens våg.</p><p>Så fatta all sanning, så våga all rätt,och bilda det sköna med glädje!De tre dö ej ut bland människors ätt,och till dem från tiden vi vädje.</p><p>Vad tiden dig gav må du ge igen,blott det eviga bor i ditt hjärta än.</p><p>(Applåder)</p><p>(TALMANNEN: Varmt tack för de orden, ålderspresident Tuve Skånberg! Dem tar vi med oss in i sommaren.)</p>",
    "intressent_id": "0161597857912",
    "rel_dok_id": "",
    "replik": "N",
    "systemdatum": "2022-10-05 16:39:16"
  }
}