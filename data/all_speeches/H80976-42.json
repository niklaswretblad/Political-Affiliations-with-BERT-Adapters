{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Frågestund",
    "underrubrik": "Gängkriminalitet och ansvaret för sluten ungdomsvård",
    "kammaraktivitet": "frågestund",
    "anforande_id": "c92a9283-cda2-eb11-9152-901b0e9b71a8",
    "anforande_nummer": "42",
    "talare": "Adam Marttinen (SD)",
    "parti": "SD",
    "anforandetext": "<p>Frau talman! Den gängkriminalitet som statsminister Stefan Löfven årligen har sagt sig ska krossa vid sina sex år vid makten har i själva verket blivit värre för varje år. En allvarlig konsekvens av det är att allt yngre involveras alltmer i gängkriminalitet. Det är inte ovanligt att unga tonåringar har blivit tungt kriminellt belastade. Till följd av det har vi kunnat se stora brister i den slutna ungdomsvården med rymningar och fritagningar om vartannat.</p><p>I tisdags röstades ett tillkännagivande fram i justitieutskottet där Centerpartiet, Liberalerna, Kristdemokraterna och Moderaterna tillsammans med Sverigedemokraterna i en skarp formulering vill se ett tilläggsdirektiv till den aviserade utredningen om den slutna ungdomsvården.</p><p>Vi vill att utredningen ska syfta till att Kriminalvården med större kompetens att hantera tungt kriminella ska ta över ansvaret för den slutna ungdomsvården. Vi vill också att det tydligt ska framgå att straffskärpningar är aviserade för den här typen av brottslingar.</p><p>Min fråga till justitieminister Morgan Johansson är om regeringen tänker tillgodose tillkännagivandet på de punkterna.</p>",
    "intressent_id": "0831039938224",
    "rel_dok_id": "H8C120210204fs",
    "replik": "N",
    "systemdatum": "2021-04-21 20:15:45"
  }
}