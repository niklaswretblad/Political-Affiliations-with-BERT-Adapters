{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Frågestund",
    "underrubrik": "Kartläggning av brott mot företag",
    "kammaraktivitet": "frågestund",
    "anforande_id": "2ba228e8-3dc6-ec11-9170-0090facf175a",
    "anforande_nummer": "36",
    "talare": "Malin Björk (C)",
    "parti": "C",
    "anforandetext": "<p>Fru talman! Min fråga går till justitie- och inrikesminister Morgan Johansson.</p><p>Förra året drabbades mer än vartannat företag i Sverige av brott. Det handlar om alltifrån upprepade stölder till systematiska bedrägerier. Det här framgår av en färsk rapport från Svenskt Näringsliv.</p><p>Den här brottsligheten kostar oerhört stora pengar, både för företagen själva och även för samhället i stort. Flera av dem som drabbas överväger om det alls är värt att fortsätta att kämpa.</p><p> STYLEREF Kantrubrik \\* MERGEFORMAT Frågestund</p><p>Trots detta hör vi knappt talas om företagare som brottsoffer. Än mindre syns de i statistiken. Det finns nämligen ingen systematisk registrering och insamling av data kring företagare som utsätts för brott. För att vidta rätt åtgärder måste vi veta hur den brottsligheten ser ut. Brå sitter på enormt mycket statistik men saknar brottskoder som ger en heltäckande bild av de brott som begås mot företag.</p><p>Min fråga är därför vad ministern avser att göra för att kartlägga brottsligheten mot landets företag.</p>",
    "intressent_id": "0770363683317",
    "rel_dok_id": "H9C120220217fs",
    "replik": "N",
    "systemdatum": "2022-04-27 17:23:25"
  }
}