{
  "anforande": {
    "dok_hangar_id": "5083778",
    "dok_id": "H80978",
    "dok_titel": "Protokoll 2020/21:78 Tisdagen den 9 februari",
    "dok_rm": "2020/21",
    "dok_nummer": "78",
    "dok_datum": "2021-02-09 00:00:00",
    "avsnittsrubrik": "Svar på interpellation 2020/21:373 om kompensation till restaurangbranschen",
    "underrubrik": "",
    "kammaraktivitet": "interpellationsdebatt",
    "anforande_id": "be915b1c-7da7-eb11-914f-901b0eac4c78",
    "anforande_nummer": "5",
    "talare": "Cecilie Tenfjord Toftby (M)",
    "parti": "M",
    "anforandetext": "<p>Fru talman! Vi delar självklart alla näringsministerns oro för pandemin och de fortsatta konsekvenserna. Jag håller också med näringsministern: Att använda pandemilagstiftningen för att stänga ned är en tuff åtgärd.</p><p>Det är bra att näringsministern genom sin beskrivning av läget visar en viss krisinsikt. Men, fru talman, tyvärr tror jag inte att människorna där ute känner igen sig i näringsministerns optimism när det gäller regeringens stödpaket.</p><p>En krögare i Borås beskriver stöden så här långt som mediokra, svåra att få ta del av och med en byråkrati som inte fungerar för små och medelstora företag.</p><p>Besöksnäringens egen organisation Visita har gång på gång försökt få regeringen att förstå allvaret i situationen. Siffrorna de redovisar är skrämmande: Var tredje anställd inom besöksnäringen har förlorat jobbet. 50 000 restauranganställda har inte längre ett jobb att gå till. Det som gör situationen ännu allvarligare är att många av dessa är unga - unga människor som nu ser att den fot de hoppades få in på arbetsmarknaden, eller kanske till och med hade fått in innan pandemin slog till, rycks bort.</p><p>Restaurangbranschen och besöksnäringen i stort är branscher som traditionellt har erbjudit människor som stått långt från arbetsmarknaden en möjlighet att skapa sig en framtid. Den aspekten borde ha varit mycket tydligare i näringsministerns svar.</p><p>Fru talman! Om inte regeringen på allvar börjar jobba för att pengarna ska komma ut och för att stöden ska träffa de företag som har drabbats hårdast av pandemin har vi bara sett början på konkursvågen, en konkursvåg som kan bli väl så allvarlig för Sveriges ekonomi och våra arbetstillfällen som pandemins vågor så här långt har varit för de över 12 000 döda i Sverige.</p><p></p><p>Därför, fru talman, frågar jag näringsministern återigen: Hur avser näringsministern att agera för att stöden ska nå ut till dem som behöver dem - och, fru talman, inte minst innan fler jobb förloras och fler företag går i konkurs? Detta, fru talman, är på riktigt!</p>",
    "intressent_id": "010343930918",
    "rel_dok_id": "H810373",
    "replik": "N",
    "systemdatum": "2021-04-27 19:22:51"
  }
}