{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "c16dfcf1-df3e-eb11-914a-901b0e9b71a8",
    "anforande_nummer": "16",
    "talare": "Ilona Szatmari Waldau (V)",
    "parti": "V",
    "anforandetext": "<p>Fru talman! Jag ställde frågan om reserestriktioner eftersom det redan nu i väldigt många av medlemsstaterna finns särskilda reserestriktioner som gäller vissa länder, vissa regioner eller vissa krav på testning. Därav min fråga om det hade kommit upp.</p><p>När det gäller kostnaden har jag full förståelse för att statsministern inte vet vad vaccinet kommer att kosta per dos eller för Sverige. Det är kanske inte så konstigt. Men jag ser också att unionen, och även Sverige, har lagt väldigt stora resurser, skattepengar, på forskning om coronavaccinet. Min fråga är väl egentligen vad de pengarna har gett för resultat. Är det bara kommersiellt framforskat vaccin som vi nu kommer att få, eller får vi också något resultat av de forskningsresurser som vi har satsat?</p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}