{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Frågestund",
    "underrubrik": "Moms på insatskapital i ekonomiska föreningar",
    "kammaraktivitet": "frågestund",
    "anforande_id": "d08edfdc-bf39-ed11-9178-901b0e9b71a8",
    "anforande_nummer": "56",
    "talare": "Finansministern Mikael Damberg (S)",
    "parti": "S",
    "anforandetext": "<p>Fru talman! Som frågeställaren väl känner till är Skatteverket en myndighet under regeringen, och regeringen ska inte ha synpunkter på vilka beslut Skatteverket fattar. Myndigheten tolkar lagstiftning och direktiv på egen hand och har att göra det. Den ansvarar således för sina beslut. </p><p>Det jag kan konstatera i den större frågan är att regeringen har vidtagit många åtgärder för att inte minst underlätta och snabba på bredbandsutbyggnaden runt om i Sverige. Vi har kraftigt ökat stödet till detta, och vi har en stor plan för att se till att hela Sverige ska kopplas upp, så att människor överallt i hela landet får möjlighet att använda modern teknik både i vardagen och i sitt företagande. Det är alltså en viktig fråga för regeringen, och vi kommer naturligtvis att följa och fortsätta att arbeta med den. </p>",
    "intressent_id": "014744660015",
    "rel_dok_id": "H9C120220602fs",
    "replik": "N",
    "systemdatum": "2022-09-21 17:13:30"
  }
}