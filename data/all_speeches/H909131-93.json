{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Ett mer likvärdigt skolval",
    "underrubrik": "",
    "kammaraktivitet": "ärendedebatt",
    "anforande_id": "206f0aa7-3043-ed11-9177-901b0eac4c70",
    "anforande_nummer": "93",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Jag tänkte fråga Fredrik Malm om den bristande transparensen, för jag tycker att den är ett problem i skolvalet.</p><p>Specialpedagogiska skolmyndigheten gjorde för en tid sedan en undersökning. De ringde till friskolor för att ställa barn i kö och till kommunala skolor för att placera barn där. I några fall låtsades de att barnet hade en funktionsnedsättning, såsom diabetes eller adhd, i andra fall inte. Det visade sig att familjer med barn med funktionsnedsättning inte uppmuntrades att välja vissa skolor eller inte fick råd om hur de skulle ställa sina barn i skolans kö, så som de familjerna med barn utan kostnadskrävande funktionsnedsättningar fick.</p><p>Skolinspektionen gjorde nyligen en granskning av anmälningar till friskoleköer, och det visade sig vara vanligt att friskolor begärde in information om eleverna som de absolut inte får använda när de gör urval. Det gällde till exempel särskilda behov och annat modersmål än svenska.</p><p> STYLEREF Kantrubrik \\* MERGEFORMAT Ett mer likvärdigt skolval</p><p>I dag finns ingen som helst transparens i hanteringen av information till föräldrar som visar intresse eller när det gäller själva kön. Det administreras av friskolorna själva, och friskolor omfattas, till skillnad från fristående universitet och högskolor, inte av offentlighetsprincipen.</p><p>För vinstutdelande bolag finns det stora pengar att tjäna på att sortera bort barn som har större behov än andra.</p><p>Hur vill Liberalerna förhindra denna brist på transparens?</p>",
    "intressent_id": "0819601620927",
    "rel_dok_id": "H901UbU33",
    "replik": "Y",
    "systemdatum": "2022-10-03 17:33:28"
  }
}