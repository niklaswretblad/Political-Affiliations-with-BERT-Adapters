{
  "anforande": {
    "dok_hangar_id": "5157911",
    "dok_id": "HA0926",
    "dok_titel": "Protokoll 2022/23:26 Torsdagen den 24 november",
    "dok_rm": "2022/23",
    "dok_nummer": "26",
    "dok_datum": "2022-11-24 00:00:00",
    "avsnittsrubrik": "Statsministerns frågestund",
    "underrubrik": "Statsministerns inställning till Turkiets agerande",
    "kammaraktivitet": "statsministerns frågestund",
    "anforande_id": "3a4f0b19-a67c-ed11-917b-901b0eac4c70",
    "anforande_nummer": "24",
    "talare": "Märta Stenevi (MP)",
    "parti": "MP",
    "anforandetext": "<p>Herr talman! För att använda ett uttryck som statsministern brukar vara förtjust i: Jag tror att alla förstår att Turkiet bombar civila och att Sverige inte längre kritiserar de bombningarna. År 2019 var kammaren överens om att Sverige inte ska exportera vapen till Turkiet på just dessa grunder. </p><p>Herr talman! Från högerpartierna har vi länge hört att en Natoansökan skulle stärka Sveriges röst för fred och frihet i världen. I stället ser vi hur Sveriges regering nu kryper för den auktoritära regimen i Ankara och att Sveriges kritik har tystnat. Så här sa EU-parlamentets Turkietrapportör Sánchez Amor: \"Varje rapport från EU och andra internationella organisationer understryker att Turkiet håller på att förlora sin demokrati. Turkiet saknar ett självständigt rättssystem. Jag vet inte hur den nya svenska regeringen ser på demokrati.\" Ärligt talat, herr talman - det begriper inte jag heller. </p><p>Anser statsministern att Turkiet uppfyller de krav som måste ställas på demokratier vad gäller fria val, fri press, skydd för minoriteter och värnandet av mänskliga rättigheter?</p>",
    "intressent_id": "0349986646724",
    "rel_dok_id": "HAC120221124sf",
    "replik": "N",
    "systemdatum": "2022-12-15 19:27:52"
  }
}