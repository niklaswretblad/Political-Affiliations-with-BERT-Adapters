{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c865139e-2ab4-ec11-9167-901b0eac4c78",
    "anforande_nummer": "89",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag har under hösten besökt en mängd industriorter och diskuterat framtiden för alltifrån vår ståltillverkning till batteriproduktion. Den nya gröna industrin ska sätta Sverige i framsätet för klimatomställningen, men den har ett väldigt tydligt behov: våldsamma mängder billig energi.</p><p>SSAB:s ordförande Lennart Evrell var tydlig i Dagens industri för några veckor sedan: Om vi bygger kablar till kontinenten för vi in höga elpriser i Sverige. Man ska inte använda skattepengar för att lägga ut kablar för att få upp de svenska elpriserna till kontinentens prisnivå. Det gynnar kraftföretag men missgynnar elkonsumenter och företag.</p><p>Det är skrämmande att regeringen tycker att det är rimligt att vi som under decennier byggt upp en fossilfri energiproduktion ska betala för att Tyskland gjort sig beroende av dyr och klimatfarlig rysk gas. Tala om att incitamenten för att bygga fossilfri energi minskar!</p><p>Med uppkoppling till länder och marknader som har mycket högre elpriser kommer priserna att fortsätta att gå upp för både hushåll och svensk industri även om vi bygger upp vår egen kraftproduktion. Det är helt orimligt, och det äventyrar industrin och klimatomställningen.</p><p>Regeringen måste agera för att vi ska kunna ta tillbaka kontrollen över energipolitiken. Man kan inte fortsätta att gå in i den europeiska elmarknaden.</p>",
    "intressent_id": "0721509806321",
    "rel_dok_id": "",
    "replik": "N",
    "systemdatum": "2022-04-04 17:19:56"
  }
}