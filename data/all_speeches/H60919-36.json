{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "Förbud mot erkännande av utländska barnäktenskap",
    "underrubrik": null,
    "kammaraktivitet": "ärendedebatt",
    "anforande_id": "73df38c5-fefd-e811-9111-901b0eac4c70",
    "anforande_nummer": "36",
    "talare": "Mikael Eskilandersson (SD)",
    "parti": "SD",
    "anforandetext": "<p>Fru talman! Anledningen till att jag ställer frågan är givetvis att det kan ifrågasättas om man är nöjd med att barn som faktiskt finns i Sverige ska fortsätta leva som gifta, eftersom man inte har försökt söka upp dessa barn på något sätt eller upphäva det som redan är gjort. Det kan jag tycka är lite tråkigt. Men framför allt är detta framåtsyftande. </p><p>Är man nöjd med att det går att strunta i denna lag? Det finns inget straffvärde över huvud taget kopplat till lagen. När man lägger fram ett lagförslag där det sägs att det är förbjudet att vara gift med ett barn bör det finnas ett straffvärde om någon försöker gå runt detta. Det ska inte vara möjligt att bara strunta i en lag och att det sedan inte händer någonting. Den som gifter sig med ett barn och väljer att leva med ett barn i Sverige men inte registrerar det hos Skatteverket - ett så kallat inofficiellt äktenskap - blir inte alls träffad av denna lag. </p><p> STYLEREF Kantrubrik \\* MERGEFORMAT Förbud mot erkännande av utländska barn-äktenskap</p><p>Det som jag ville lyfta fram var om ni verkligen är nöjda med denna del eller om det kommer att komma kompletterande lagstiftning i form av förbud mot barnäktenskap och i form av ett förbud mot att faktiskt leva ihop med barn som gifta i Sverige.</p>",
    "intressent_id": "0468956880528",
    "rel_dok_id": "H601CU4",
    "replik": "Y",
    "systemdatum": "2018-12-12 12:13:12"
  }
}