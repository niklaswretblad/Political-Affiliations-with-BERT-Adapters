{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:466 om koldioxidpriset och infrastrukturplaneringen",
    "underrubrik": "",
    "kammaraktivitet": "interpellationsdebatt",
    "anforande_id": "f148e5fe-ab04-eb11-9146-901b0e9b71a8",
    "anforande_nummer": "154",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag tackar både Jens Holm och Magnus Jacobsson för en intressant diskussion. </p><p>Svaret på den sista frågan är ja. Vi behöver investera mer. Redan förra gången lade vi fram en historiskt stor infrastrukturbudget. Över 700 miljarder investeras. Detta är den största järnvägssatsningen i modern tid. Aldrig tidigare har vi investerat så mycket. Nu ska jag rätta mig själv: Jo, när man under Gripenstams tid skulle bygga ut stambanor var det en större andel av bnp. Vi gör nu dock historiskt stora investeringar, och vi kommer även framöver att behöva göra stora investeringar. </p><p>Detta behövs för att hålla ihop landet, för att fortsätta reparera ett illa nedslitet järnvägssystem efter år av underinvesteringar och för att klara av klimatutmaningen. Häri ligger utmaningen: att elektrifiera, koppla upp och digitalisera hela transportsektorn. Dessutom måste vi se till att klara den tekniska utvecklingen ur trafiksäkerhetssynpunkt. Så nog är det viktigt att vi framöver har höga ambitioner när det gäller infrastrukturinvesteringar. </p><p>Det här bidrar inte bara till att klara klimatmålen, utan det driver även jobb och sysselsättning. Vi bygger Sverige. Det här är poängen med att ta höjd för att ha bra ambitioner. Men då måste klimatfaktorn också finnas med. </p><p>Jag noterar att det första Kristdemokraterna gjorde efter regeringsskiftet var att skära ned 2,1 miljarder i klimatbudgeten. Därefter har de skurit ned sina budgetförslag med nästan 2 miljarder ytterligare. Kristdemokraterna som parti har lägre ambitioner vad gäller klimatomställningen. Jag vill dock inte tro att Magnus Jacobsson har detta som utgångspunkt och att det är det här som ligger bakom hans fråga om Trafikverkets olika värderingar. Jag förutsätter att den klimatlag som vi har och den betydelse som vi i Sverige ger det faktum att vi ska klara klimatomställningen får genomslag även i andra partiers politik. </p><p>Det ankommer inte på mig att avgöra vilka samhällsekonomiska kalkyler och modeller Trafikverket ska använda. Men de är - för att svara Jens Holm - viktiga underlag när vi ska titta på olika alternativ. Det handlar dock om <em>underlag</em>. Till syvende och sist är det också andra bedömningar som är viktiga när vi fattar politiska beslut. I direktiven till infrastrukturplaneringen som Trafikverket fick i somras nämner regeringen socioekonomiska faktorer. Genusperspektivet är också nog så viktigt efter att vi har konstaterat att mycket av svensk infrastruktur har byggts utifrån mäns och bilars behov.</p><p> STYLEREF Kantrubrik \\* MERGEFORMAT Svar på interpellationer</p><p>Vi behöver tänka annorlunda. Vi måste utgå från såväl klimat som genusperspektiv, socioekonomi och regionalpolitik. Det är så här vi måste se på samhällsplaneringen framöver, så att alla får del av investeringarna. De måste göras rätt så att vi klarar klimatomställningen. Då är Trafikverkets olika beräkningsmodeller <em>en</em> del av de underlag, de samhällsekonomiska beräkningar, vi har inför att vi ska ta ställning till både en infrastrukturproposition och naturligtvis kommande nationell planering.</p><p>Svaret på Magnus Jacobssons fråga är att det inte ankommer på regeringen att ta ställning till olika modeller. Det är Trafikverket som har att svara för detta. Självklart utgör detta <em>ett</em> av underlagen när vi sedan ska ta ställning.</p><p>Låt mig själv ställa en fråga tillbaka till Magnus Jacobsson. Är detta ett tecken på att Kristdemokraterna även i fortsättningen har låga ambitioner i klimatomställningen?</p>",
    "intressent_id": "0284192765516",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}