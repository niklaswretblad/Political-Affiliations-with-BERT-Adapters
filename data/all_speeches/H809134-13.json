{
  "anforande": {
    "dok_hangar_id": "5099851",
    "dok_id": "H809134",
    "dok_titel": "Protokoll 2020/21:134 Fredagen den 4 juni",
    "dok_rm": "2020/21",
    "dok_nummer": "134",
    "dok_datum": "2021-06-04 00:00:00",
    "avsnittsrubrik": "Svar på interpellationerna 2020/21:693 och 694 om Naturvårdsverkets implementering av vapendirektivet",
    "underrubrik": "",
    "kammaraktivitet": "interpellationsdebatt",
    "anforande_id": "da1b3827-3b1d-ec11-915b-901b0eac4c78",
    "anforande_nummer": "13",
    "talare": "Sten Bergheden (M)",
    "parti": "M",
    "anforandetext": "<p>Fru talman! Det är uppenbart att ministern inte är så insatt i själva sakfrågan, med tanke på hans anförande här tidigare. Jag kan försöka reda ut en del saker för ministern, så att det kanske blir lättare att förstå vad som har hänt. </p><p>Vi har faktiskt en bra vapenlagstiftning i Sverige som fungerar och som jägare och skyttar följer. Det är den lagstiftning som vi har tagit beslut om här i Sveriges riksdag. Sedan gör Naturvårdsverket och polisen korrigeringar vid bedömning av vilka vapen som finns där ute. Vi har inte tagit beslut om någon annan lagstiftning. </p><p>Men Naturvårdsverket skickar ut en remiss på ett EU-direktiv som är felaktigt tolkat, och som Sveriges riksdag har sagt nej till tre fyra gånger och sagt att man inte kommer att implementera på den nivån utan göra en minimiimplementering här i Sverige. Naturvårdsverket trotsar ändå detta och skickar ut detta på remiss och utgår från att denna regel ska gälla. När det gäller den sista delen korrigerade EU själv vissa saker för att göra det möjligt för medlemsländerna att justera sin vapenlagstiftning. </p><p></p><p>Återkom med en minimiimplementering så att vi kan få igenom detta i Sveriges riksdag! Det har denna regering inte gjort, utan man har lagt på ytterligare saker. </p><p>Jag kan gå in på alla dessa detaljer och förklara för ministern, men jag tror inte att vi har tid med det. Vi får ha en interpellationsdebatt om den delen. </p><p>Det som ministern påstår är lite anmärkningsvärt. Nu är detta ute på remiss, och sedan ska det korrigeras. Men är det verkligen så, fru talman, att det är remissinstanserna som ska korrigera Naturvårdsverkets dåliga sakkunskaper i denna fråga? Man utgår väl från att verk och myndigheter har sakkunskapen och faktiskt följer den lagstiftning som gäller och inte spekulerar och funderar på vad som kan hända i framtiden när det gäller både vapendirektivet och ett eventuellt blyförbud. Vi har inget blyförbud i EU. Vi har inget blyförbud i Sverige. Ändå sitter Naturvårdsverket och spekulerar i vad som kan hända i framtiden. Det är väl knappast en myndighets uppgift? En myndighet ska faktiskt utgå från de lagar och regler som gäller och följa dem fullt ut. </p><p>Det står tydligt i myndighetsförordningen 2007:515 § 3: \"Myndighetens ledning ansvarar inför regeringen för verksamheten och skall se till att den bedrivs effektivt och enligt gällande rätt.\" Det står inte att myndigheten bör göra det eller göra det om myndigheten känner för det, utan det står faktiskt att den <em>skall</em> se till att verksamheten bedrivs effektivt och enligt gällande rätt. Det har inte skett.</p><p>Jag fick inte svar på mina frågor som jag tidigare ställde till ministern. Vilka åtgärder kommer ministern att vidta så att detta inte återupprepas? Det är fullt rimligt för att vi ska kunna behålla vår tillit till våra myndigheter och verk. Kommer ministern att ta några initiativ till att Naturvårdsverket faktiskt går ut och korrigerar uppgifterna? Det gör normalt sett myndigheter och verk på ett bra sätt när de gör fel. Hur har ministern tänkt att återskapa förtroendet för Naturvårdsverket hos landets jägare och skyttar, när man på punkt efter punkt misstolkar svenska lagar och går sin egen väg? Inte minst har vi haft en interpellationsdebatt nyligen om vargarna. Det har fattats beslut om att det ska vara 170-270 vargar. Men ändå har Naturvårdsverket och regeringen godkänt att vi har över 400 vargar i Sverige. </p>",
    "intressent_id": "0828721176319",
    "rel_dok_id": "H8C120210604ip",
    "replik": "N",
    "systemdatum": "2021-09-24 15:27:49"
  }
}