{
  "anforande": {
    "dok_hangar_id": "5100830",
    "dok_id": "H809139",
    "dok_titel": "Protokoll 2020/21:139 Fredagen den 11 juni",
    "dok_rm": "2020/21",
    "dok_nummer": "139",
    "dok_datum": "2021-06-11 00:00:00",
    "avsnittsrubrik": "Svar på interpellation 2020/21:794 om återbetalning av studielån för studenter som lämnat landet",
    "underrubrik": "",
    "kammaraktivitet": "interpellationsdebatt",
    "anforande_id": "8bc171c9-b822-ec11-915b-901b0eac4c78",
    "anforande_nummer": "7",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Herr talman! Med all respekt för ledamoten är det en enkel fråga att svara på. Jag har också svarat på frågan ett flertal gånger under debatten.</p><p>Sverige har ett av världens mest generösa studiemedelssystem. Vi vet att en utbildning är det bästa för att ta sig vidare till ett arbete. Alla som har rätt och möjlighet att få studiemedel har också en skyldighet att betala tillbaka sitt studielån. Det är så systemet fungerar för alla. Om det här ska vara långsiktigt hållbart måste man också betala tillbaka sina studielån. Det gäller alla.</p><p> STYLEREF Kantrubrik \\* MERGEFORMAT Svar på interpellationer</p><p>Jag vill summera det jag har sagt i dag. Regeringen tar inte lättvindigt på obetalda skulder. Vi har vidtagit många åtgärder för att förbättra återbetalningen. Bland annat har CSN i uppdrag att förbättra återbetalningsverksamheten inte minst från låntagare bosatta utomlands. Vi har sett resultat. Det är fler som betalar tillbaka sina skulder, och det är bra.</p><p>Jag kommer att fortsätta att följa frågan. Om det finns behov kommer jag att vidta ytterligare åtgärder för att i största möjliga mån säkerställa att lån kan betalas tillbaka. De ska betalas tillbaka, och det gäller för alla. Däremot vänder jag mig starkt emot Sverigedemokraternas beskrivning att det här ska ha med etnicitet att göra. Alla har rätt att få del av ett bra och generöst studiemedelssystem om du är bosatt i Sverige, men då ska alla betala tillbaka sina studielån. Det är systemet, det är planen och det är så det fungerar.</p><p>Interpellationsdebatten var härmed avslutad. </p>",
    "intressent_id": "0983984918111",
    "rel_dok_id": "H810794",
    "replik": "N",
    "systemdatum": "2021-10-01 15:09:49"
  }
}