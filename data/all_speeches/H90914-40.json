{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "78a850f7-7b40-ec11-9164-0090facf175a",
    "anforande_nummer": "40",
    "talare": "Lars Beckman (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är klart att man möjligtvis kan säga som Per Bolund menar i sitt inlägg: Bad luck, Lennart i Ljusdal! Han har en bil, en Volvo V40, och kan inte tanka den tillräckligt nära.</p><p>Om man går in på kvällspressen och tittar ser man att det finns ett stort antal bilmodeller som inte kan tanka den bensin som nu distribueras i Sverige. Man är hänvisad till 98 oktan, och den finns inte överallt. Det är verkligheten. Man kan tycka att det är en tråkig verklighet, men det är verkligheten.</p><p>Jag delar helt Sten Berghedens uppfattning att väljarna kan lösa detta i september nästa år. Rösta bort de partier som har den här synen på bilismen och bilar. Rösta bort dem, och rädda Sveriges 5 ½ miljon bilägare från den situation som skulle kunna bli att den som äger en bil helt enkelt inte kan tanka den på rimligt avstånd.</p><p>Jag har också sett uttalandet: Köp en elbil! Det kanske man kan tycka om man har den synen. Vi andra kanske tycker att det är värdefullt att Lennart kan köra sin 20-åriga gamla bil i Ljusdal för att ta sig till och från jobbet och kunna leva sitt liv.</p><p>Vi andra kanske tycker att det är bra att man kan använda sin motorsåg, gräsklippare och moped. Det finns hur många produkter som helst som går på bensin och diesel. Det måste man kunna göra i framtiden. Det gäller inte minst de veteranbilar som den här interpellationen handlar om. Där måste motorerna helt enkelt ha en viss sorts drivmedel.</p><p>Jag tycker att den här regeringen saknar all respekt för människors vardag och all respekt för egendomsskyddet i våra grundlagar. Ett enkelt råd till väljarna är: Byt ut den här regeringen medan tid är!</p>",
    "intressent_id": "0588282566419",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}