{
  "anforande": {
    "dok_hangar_id": "5096053",
    "dok_id": "H809116",
    "dok_titel": "Protokoll 2020/21:116 Fredagen den 30 april",
    "dok_rm": "2020/21",
    "dok_nummer": "116",
    "dok_datum": "2021-04-30 00:00:00",
    "avsnittsrubrik": "Frågestund",
    "underrubrik": "Riksrevisionens kritik mot Pisaundersökningen",
    "kammaraktivitet": "frågestund",
    "anforande_id": "ed4e8aa5-390b-ec11-9160-901b0e9b71a0",
    "anforande_nummer": "94",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag delar helt uppfattningen att man inte bör skönmåla, särskilt inte något så viktigt som vår skola och våra skolresultat.</p><p>Det är otvetydigt, oavsett enskilda mätningar, att de svenska kunskapsresultaten har vänt uppåt de senaste åren. Det har synts i ett stort antal både nationella och internationella undersökningar. Det är bra men inte tillräckligt bra, för vi har fortfarande brister.</p><p> STYLEREF Kantrubrik \\* MERGEFORMAT Frågestund</p><p>Sedan Pisaundersökningen 2018 presenterades har det varit känt att den hade en hög exkluderingsgrad. Undersökningen visar ändå tydligt att det är en resultatuppgång för elever som gått hela sin skolgång i svenska skolan.</p><p>Det är inte korrekt som ledamoten säger att regeringen inte har vidtagit åtgärder. Vi har till exempel bett OECD att titta igenom detta. Nu konstaterar Riksrevisionen att det inte var tillräckligt och kritiserar Skolverket. Vi ska givetvis läsa Riksrevisionens viktiga rapport ordentligt och dra lärdomar av den.</p>",
    "intressent_id": "0973474532717",
    "rel_dok_id": "H8C120210430fs",
    "replik": "N",
    "systemdatum": "2021-09-01 17:31:54"
  }
}