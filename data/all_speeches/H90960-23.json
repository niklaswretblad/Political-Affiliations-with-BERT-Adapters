{
  "anforande": {
    "dok_hangar_id": "5118477",
    "dok_id": "H90960",
    "dok_titel": "Protokoll 2021/22:60 Torsdagen den 27 januari",
    "dok_rm": "2021/22",
    "dok_nummer": "60",
    "dok_datum": "2022-01-27 00:00:00",
    "avsnittsrubrik": "Frågestund",
    "underrubrik": "Omprioritering av Trafikverkets projekt",
    "kammaraktivitet": "frågestund",
    "anforande_id": "8866605b-7aba-ec11-9167-901b0eac4c78",
    "anforande_nummer": "23",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag tackar Helena Gellerman för frågan.</p><p>Det är givetvis jätteviktigt att det görs en tydlig prioritering, och när Trafikverket har lagt fram sitt förslag till nationell plan har jag varit tydlig med att det kommer att ske förändringar i förhållande till det förslaget.</p><p>Låt oss backa lite och konstatera att det är närmare 900 miljarder kronor som nu ryms i den infrastrukturproposition som riksdagen godkänt. Det handlar om rekordinvesteringar i infrastruktur, eftersom det behöver investeras i inte minst järnvägen.</p><p>Byggandet av nya stambanor är en viktig del i detta. Sträckorna Göteborg-Borås, Lund-Hässleholm och Ostlänken är investeringar som har stark förankring i dessa regioner, gillas av näringslivet och definitivt behövs eftersom det i dag är för trångt på spåren.</p><p>Om vi inte gör de här satsningarna får vi stora problem i hela det svenska transportsystemet, och därför har vi skapat ett utrymme för att investera i dessa delar av nya stambanor.</p>",
    "intressent_id": "0284192765516",
    "rel_dok_id": "H9C120220127fs",
    "replik": "N",
    "systemdatum": "2022-04-12 18:05:52"
  }
}