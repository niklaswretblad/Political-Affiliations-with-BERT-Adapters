{
  "anforande": {
    "dok_hangar_id": "5091803",
    "dok_id": "H80999",
    "dok_titel": "Protokoll 2020/21:99 Onsdagen den 24 mars",
    "dok_rm": "2020/21",
    "dok_nummer": "99",
    "dok_datum": "2021-03-24 00:00:00",
    "avsnittsrubrik": "Sjöfartsfrågor",
    "underrubrik": "",
    "kammaraktivitet": "ärendedebatt",
    "anforande_id": "134383c2-6fc8-eb11-9156-901b0e9b71a8",
    "anforande_nummer": "112",
    "talare": "Jimmy Ståhl (SD)",
    "parti": "SD",
    "anforandetext": "<p>Fru talman! Jag delar fullt ut Emma Bergingers lotsanalys. Här kan vi gå hand i hand, för här har vi samma syn. Det finns ett stort behov av kompetent lotsning, men man bör se över regelverket och göra det enklare.</p><p>Det är svårt för Emma Berginger att tala för den tidigare talaren Teres Lindberg, som ju inte kan stå här nu och försvara sig. Men jag är lite nyfiken på om Emma Berginger har samma tankar. I trafikutskottet talar vi om vissa frågor medan vissa frågor hamnar i finansutskottet. Men oavsett utskott landar ju allt på sjöfarten. Jag förutsätter att ni pratar med era kollegor i de andra utskotten om fartygens utmaningar. Jag pratar i alla fall med Oscar Sjöstedt i finansutskottet för att göra det bästa för sjöfarten. Då handlar det till exempel om att gå från stämpelskatt till stämpelavgift, en nettomodell och en tonnageskatt.</p><p></p><p>Precis som Emma Berginger var inne på tidigare är det i opposition lätt att se alla brister, för det finns många när det gäller sjöfarten. Jag har radat upp ett batteri med problem som går att lösa på ett ganska enkelt och billigt sätt.</p><p>Sedan, fru talman, tänkte jag under mina sista sekunder fråga Emma Berginger om hon anser att ekobonus har hjälpt till med överflyttning av gods.</p>",
    "intressent_id": "0170585430421",
    "rel_dok_id": "H801TU7",
    "replik": "Y",
    "systemdatum": "2021-06-08 17:40:34"
  }
}