{
  "anforande": {
    "dok_hangar_id": "5091086",
    "dok_id": "H80996",
    "dok_titel": "Protokoll 2020/21:96 Torsdagen den 18 mars",
    "dok_rm": "2020/21",
    "dok_nummer": "96",
    "dok_datum": "2021-03-18 00:00:00",
    "avsnittsrubrik": "Statsministerns frågestund",
    "underrubrik": "Förbud mot omvändelseterapi",
    "kammaraktivitet": "statsministerns frågestund",
    "anforande_id": "763ef66e-b2c3-eb11-9156-901b0e9b71a8",
    "anforande_nummer": "66",
    "talare": "Arman Teimouri (L)",
    "parti": "L",
    "anforandetext": "<p>Fru talman och statsministern! Tidigare i veckan rapporterade SVT om Filip, som tvingades hålla sin sexualitet hemlig, livrädd för släktens agerande. Släkten samlades för att diskutera Filips öde. Han hotades med att skickas utomlands för att botas, men om han lovade att hålla sin sexualitet hemlig skulle släkten benåda honom.</p><p>Filip är långt ifrån ensam. I dag i Sverige tvingas tjejer och killar att besöka präster och imamer, eller också skickas de utomlands, för att renas eller botas. Liberalerna har länge drivit kampen mot hedersrelaterat våld och förtryck för att försvara varje människas frihet. Mycket mer behöver göras. Ett land som är så framåt i andra jämställdhetsfrågor borde även förbjuda omvändelseterapi och uppfostringsresor. Hedersrelaterat våld och förtryck får inte längre vara accepterat. </p><p>När ska regeringen agera och ställa sig på de utsattas sida - på Filips sida?</p>",
    "intressent_id": "0322827326923",
    "rel_dok_id": "H8C120210318sf",
    "replik": "N",
    "systemdatum": "2021-06-02 16:55:13"
  }
}