{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:466 om koldioxidpriset och infrastrukturplaneringen",
    "underrubrik": "",
    "kammaraktivitet": "interpellationsdebatt",
    "anforande_id": "f248e5fe-ab04-eb11-9146-901b0e9b71a8",
    "anforande_nummer": "155",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Svaret på det senare har vi debatterat förut i olika budgetsammanhang. I verkligheten har regeringen fått kritik för att den har lagt ut pengar som inte har haft särskilt god effekt.</p><p>Vi i Kristdemokraterna vill ha en effektiv miljöpolitik. Vi vill att den är framgångsrik och att man har höga ambitioner.</p><p>Låt oss återgå till debatten! Trafikanalys har pekat på att förändringen ger konsekvensen att fordonstrafik, såsom bilar, lastbilar, sjöfart - många av oss tycker att detta är ett viktigt miljöområde - och även till viss del flyget, som är viktigt för Sverige som ju är ett avlångt land, kommer att missgynnas i dessa beräkningar. Vad som kommer att gynnas är cykel och tåg. Jag kan ha stor förståelse för att enskilda partier här i kammaren, som debatterar väl, tycker att detta är viktigt. Jag tycker själv att cykel och tåg är otroligt viktigt. Men det löser inte hela Sveriges transportproblematik.</p><p>Jag vill nämna en liten siffra som jag tagit med mig hemifrån Uddevalla från då jag en gång i tiden var ordförande i tekniska nämnden. Av alla som besöker Uddevalla centrum kommer 82 procent med bil - 82 procent! Även om vi skulle investera hur mycket som helst i cykelvägar, ytterligare järnvägar in i Uddevalla, spårvagnar eller vad som helst skulle det vara mycket dyrare än att låta folk använda bättre bilar med bättre miljöstandard. Cykelvägar skulle vi i och för sig kunna utveckla, men om vi nu tar det spårbundna, som gynnas av den här beräkningen, skulle det helt enkelt inte vara lönsamt.</p><p>Så ser det nog ut i många städer. Uddevalla är en mellanstor kommun med 50 000-55 000 invånare, och det är inte en jätteplatt kommun. Bilen är det som ger Uddevallaborna friheten att röra sig till jobbet, till förskolan, till skolan, till sjukvården eller för att hälsa på de äldre. Bilen är för de flesta som bor på landsbygd eller i glesbygd en del av frihet, och vår bedömning är att dessa nya beräkningar kommer att missgynna landsbygden.</p><p> STYLEREF Kantrubrik \\* MERGEFORMAT Svar på interpellationer</p><p>Jag återkommer till min fråga om hur ministern och regeringen ser på detta. Om det visar sig att de nya beräkningarna kommer att få klart negativa effekter för landsbygden och för småstädernas befolkning, på platser där vi inte riktigt har tunnelbana med en egen station varje kilometer utan där vi faktiskt är helt beroende av att kunna röra oss mellan jobb och hem, mellan jobb och skola eller mellan jobb och nära och kära, är då ministern beredd att titta på de här grejerna?</p>",
    "intressent_id": "0977592683711",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}