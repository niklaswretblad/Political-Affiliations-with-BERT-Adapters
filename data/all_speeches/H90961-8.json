{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "09c790c4-7aba-ec11-9167-901b0eac4c78",
    "anforande_nummer": "8",
    "talare": "Juno Blom (L)",
    "parti": "L",
    "anforandetext": "<p>Fru talman! Hedersrelaterat våld och förtryck är ett allvarligt problem i vårt land, och för att lösa det måste vi förstå. När vi förstår de utsattas verklighet tar vi in vad de faktiskt ska skyddas ifrån. Våra lagar och synen på barns och kvinnors rättigheter skiljer sig avsevärt från länder som vi har haft en stor migrantström från. Ändå saknas samtal om kraven och förväntningarna på dig som förälder i ett nytt land.</p><p>Hedersförtrycket börjar i förskoleåldern. En rapport från Malmö beskriver föräldrars krav på könssegregering och hur små barns kroppar sexualiseras. De vägrar att låta sina döttrar få sitta i knäet på förskolepersonal om det är en man. Det handlar om krav på bröder som ska kontrollera systrar, indikationer på att kusinäktenskap redan är planerat, oro för att könsstympning har skett och barn som blir slagna.</p><p>Personalen saknar handledning. De navigerar mellan styrdokument som å ena sidan säger att förskolan ska stärka barn i deras kultur och ursprung och å andra sidan säger att förskolan ska upprätta demokratiska normer och värderingar. På den ena sidan gatan driver vi på för genusmedvetna förskolor. På den andra sidan tvingas små flickor att bära slöja. Så uppstår parallellsamhällen.</p><p>Kravet på segregerad undervisning i skolan löser vi sedan med anpassning till hederskulturens normsystem. Vi står nämligen upp för barns, kvinnors och hbtq-personers rättigheter så länge ingen är emot dessa rättigheter. Men när vi möter motstånd vacklar vi och anpassar oss.</p><p>Barnkonventionen blir lag. Vi beslutar att barn med stigande ålder ska få ökat utrymme att fatta beslut som sitt liv. Samtidigt accepterar vi att flickor i tonåren förbjuds att ha relationer och vänner.</p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Könsstympning är allvarlig kriminalitet, men vi blundar för att könsstympade flickor lider i sin ensamhet, har svårt att kissa och bär på trauman.</p><p>Vi lagstiftar om möjligheten att utfärda utreseförbud. Ändå gapar stolar tomma i klassrummen när barn förts ut ur landet.</p><p>Vi äger rätten till vår sexualitet. Ändå ser vi på när bröder tvingas kontrollera sina systrar för att garantera oskuldskravet.</p><p>Vi har en lagstiftning mot tvångsäktenskap och barnäktenskap. Ändå tvingas barn och unga in i äktenskap, i vissa fall med en kusin.</p><p>Vi lyckas inte döma förövarna. De är fria. Flickor som söker hjälp för att de vill få tillgång till sin frihet blir i stället inlåsta på statens låsta boenden. För andra är insatserna näst intill obefintliga, och hedersvåldet kan fortsätta.</p><p>I vissa fall får de utsatta stöd och skydd, men insatserna till de utsatta liknar ett tombolalotteri. Regeringen och ansvariga statsråd ser på och låter det ske.</p>",
    "intressent_id": "0719332223713",
    "rel_dok_id": "",
    "replik": "N",
    "systemdatum": "2022-04-12 18:08:41"
  }
}