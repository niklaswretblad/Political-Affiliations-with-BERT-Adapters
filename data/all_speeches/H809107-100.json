{
  "anforande": {
    "dok_hangar_id": "5094114",
    "dok_id": "H809107",
    "dok_titel": "Protokoll 2020/21:107 Onsdagen den 14 april",
    "dok_rm": "2020/21",
    "dok_nummer": "107",
    "dok_datum": "2021-04-14 00:00:00",
    "avsnittsrubrik": "(forts. från § 11) Grundläggande om utbildning (forts. UbU12)",
    "underrubrik": "",
    "kammaraktivitet": "",
    "anforande_id": "561e9bed-ace0-eb11-9153-901b0eac4c78",
    "anforande_nummer": "100",
    "talare": "Tomas Kronståhl (S)",
    "parti": "S",
    "anforandetext": "<p>Fru talman! Tack, Roger Haddad, för frågorna! Först och främst vill jag påstå att när det gäller mobbning i skolan har vi gjort en hel del. Vi har till exempel stärkt lärarnas yrkesroll på olika sätt. Man har under den här perioden fått större befogenheter att både visa ut, stänga av och faktiskt åtgärda förövarna. Detta har varit ett problem tidigare; det känner vi alla till.</p><p>Vi har stärkt den befogenheten. Vi har satsat oerhörda resurser på fler vuxna i skolan. Vi har satsat på lärarassistenter, klassassistenter och elevassistenter. Lärarnas kompetens är det bästa för att komma åt dessa problem, och vi har försökt att på olika sätt skapa tid och utrymme för lärarna att faktiskt åtgärda problemen.</p><p>Sedan vill jag nog hävda att både Roger Haddad och Liberalerna har varit med oss i mycket av arbetet under den här perioden. Det ska också bli spännande att se vad utredningen har att säga om studieron i skolan och på vilket sätt man kanske kan införa nationella riktlinjer för att komma till rätta med problemen.</p><p> STYLEREF Kantrubrik \\* MERGEFORMAT Grundläggande om utbildning</p><p>När det gäller frågan om könsuppdelning tror jag att den löses på exakt samma sätt. Här måste vi ge verktyg till både Skolverket och Skolinspektionen att se till att man efterlever och följer de riktlinjer som faktiskt finns i den svenska läroplanen. Det tror jag inte att det kommer att vara några problem att få majoritet för.</p>",
    "intressent_id": "0457722435319",
    "rel_dok_id": "",
    "replik": "Y",
    "systemdatum": "2021-07-09 13:58:55"
  }
}