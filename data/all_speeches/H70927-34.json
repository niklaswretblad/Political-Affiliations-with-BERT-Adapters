{
  "anforande": {
    "dok_hangar_id": "5045987",
    "dok_id": "H70927",
    "dok_titel": "Protokoll 2019/20:27 Tisdagen den 5 november",
    "dok_rm": "2019/20",
    "dok_nummer": "27",
    "dok_datum": "2019-11-05 00:00:00",
    "avsnittsrubrik": "Svar på interpellationerna 2019/20:56 och 65 om stöd till barn vid vårdnadstvister",
    "underrubrik": "",
    "kammaraktivitet": "interpellationsdebatt",
    "anforande_id": "2586c3e2-5a10-ea11-912c-901b0e9b71a8",
    "anforande_nummer": "34",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Den allmänna kommentaren till den sista frågan är att under de åtta år som Alliansen styrde i Sverige tog man inga som helst initiativ för att förändra den här lagstiftningen, utan det är vi som kommer att genomföra de här förändringarna.</p><p>Som helhet får jag nog säga att med den reform som vi drev igenom 2006 har utredningen kommit till slutsatsen att det är bättre nu än vad det var tidigare. Barnrättsperspektivet har stärkts, barn kommer till tals tidigare och på ett bättre sätt, det görs bättre riskbedömningar än tidigare, domstolarna har förbättrat sitt sätt att arbeta med det här, bland annat med mer av nyanserade bedömningar, och det finns en större möjlighet till ensam vårdnad. Det kan handla om situationer där det förekommer våld i relationen.</p><p></p><p>Jag tror att Mikael Eskilandersson och jag i grunden är överens om att en våldsam förälder inte är någon lämplig vårdnadshavare och att det måste vara vår bestämda utgångspunkt.</p><p>Vi arbetar vidare med utredningens alla förslag. Det är som sagt 82 remissinstanser som har yttrat sig, så det är alltså ett stort lagstiftningsarbete. En av frågorna rör förändringen av skrivningen om föräldrarnas arbetsförmåga. En annan rör att socialnämnden ska kunna höra barn utan föräldrarnas samtycke, vilket är viktigt. </p><p>Mikael Eskilandersson berörde detta med obligatoriska informationssamtal hos socialtjänsten innan man inleder en tvist i domstol, och det finns också med bland de förslag vi jobbar med. </p><p>Maria Stockhaus tog upp frågan om tillfällig vårdnadshavare för de situationer där den ena vårdnadshavaren har dödat den andra vårdnadshavaren. Då måste det såklart finnas en lösning. Det kan handla om såväl en våldsam man som dödar sin fru som en fru som dödar sin man, kanske efter att i många år ha levt i en våldsam relation. I det senare fallet ska man kanske se lite annorlunda på saken. Man måste se varje situation för sig. Det är dock helt uppenbart att vi måste ha en lösning för dessa situationer.</p><p>Vi jobbar alltså med detta och en lång rad andra förslag. Det är som sagt ett omfattande lagstiftningsarbete, och då tar det tid. Vi siktar dock på att kunna komma till riksdagen med detta under hösten 2020.</p><p>Fru talman! Mikael Eskilandersson säger att han inte har kontrollerat sin budget så noga. Men det har vi gjort, och det står inte ett ord om stödpersoner i Sverigedemokraternas budget. Jag förstår på Mikael Eskilandersson att det inte är staten som ska betala för detta utan kommunerna. Men om staten ska ställa ytterligare krav på kommunerna får staten via budget finansiera det för kommunsektorn. Men det finns inte ett öre avsatt för det i Sverigedemokraternas budget. Om kommunerna ska driva detta för egna pengar och utan ytterligare statliga krav får Mikael Eskilandersson driva det på kommunal nivå och inte i riksdagen, för här handlar det om staten.</p>",
    "intressent_id": "0473783431010",
    "rel_dok_id": "H7C120191105ip",
    "replik": "N",
    "systemdatum": "2019-11-26 15:42:52"
  }
}