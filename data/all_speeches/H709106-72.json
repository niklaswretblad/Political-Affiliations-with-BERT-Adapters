{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Frågestund",
    "underrubrik": "Skolplikten och elevers sjukfrånvaro",
    "kammaraktivitet": "frågestund",
    "anforande_id": "c25a4a46-569f-ea11-9138-901b0e9b71a0",
    "anforande_nummer": "72",
    "talare": "Michael Rubbestad (SD)",
    "parti": "SD",
    "anforandetext": "<p>Fru talman! Min fråga går till utbildningsminister Anna Ekström.</p><p>I Sverige råder som bekant skolplikt. I den coronapandemi som fortsätter att sprida sig finns en grupp elever som hamnar lite i kläm när regeringen nu valt att inte stänga skolor. Jag tänker primärt på barn som har något slags underliggande sjukdom eller barn som har föräldrar som tillhör en riskgrupp.</p><p>Många föräldrar oroar sig över att barnen måste gå i skolan, och den enda möjlighet de har för att skydda sina barn från dessa risker är att bryta mot skolplikten och låta barnen vara hemma. I vissa skolor är så många som 50 procent av eleverna hemma. Vi kan anta en stor del av dessa elever egentligen är friska men att föräldrarna av oro för sina barn väljer att sjukanmäla dem.</p><p>Mot bakgrund av detta vill jag ställa följande fråga till utbildningsministern: Vilka åtgärder avser ministern att vidta för att stilla dessa föräldrars oro och se till att de inte behöver bryta mot skolplikten för att garantera sina och andra barns och den egna familjens hälsa?</p>",
    "intressent_id": "0694917698222",
    "rel_dok_id": "H7C120200416fs",
    "replik": "N",
    "systemdatum": "2020-05-26 15:39:53"
  }
}