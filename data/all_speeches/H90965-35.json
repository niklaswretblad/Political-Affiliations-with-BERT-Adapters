{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "37fad202-ccc0-ec11-9167-901b0eac4c78",
    "anforande_nummer": "35",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag kan hålla med energiministern om en sak: Det finns inga quickfixar framöver. Däremot gick det väldigt snabbt att lägga ned fyra kärnkraftsreaktorer. Jag tycker att det sorgligt att ingen i den här kammaren vill ta något som helst ansvar för att det har påverkat priserna den här vintern. Då har man nämligen också väldigt svårt att se vad man ska göra rätt framåt.</p><p>Fram till 2040 beräknas vi behöva dubbelt så mycket el som nu. Det kan bli ännu mer. Det handlar om elektrifiering, det handlar om investeringar och det handlar att hushållen ska klara sin elkonsumtion. För att se till det behövs en mängd viktiga politiska förslag. Det handlar till stor del om kärnkraft. Men låt mig först börja med att ge energiministern ett litet tips och ett medskick: Sluta jaga småskalig vattenkraft! Låt den finnas kvar - många bäckar små.</p><p>Kärnkraften kommer att vara en viktig del av framtidens energimarknad. Ministrar raljerar över att det inte finns någon marknad. Men regeringen är alltså beredd att subventionera havsbaserad vindkraft samtidigt som man pratar om att marknaden för kärnkraft inte fungerar.</p><p>Jag ska vara tydlig. Man måste till att börja med ge rätt spelregler:</p><p>ändra prissättningen för effektstabilitet</p><p>ändra lagstiftningen så att det går att bygga kärnkraft på fler ställen</p><p>förkorta tillståndsprocesserna</p><p>ge en signal till marknaden om att vi ser att kärnkraft behövs för framtiden.</p><p></p><p>Vem vill investera i kärnkraft när vi har en regering som absolut inte vill ha kärnkraft? </p><p>Fru talman! Det finns en mängd saker som behöver göras. Jag hinner inte nämna alla nu.</p><p>Jag vill säga tack till Kristdemokraterna för att ni har lyft upp den här debatten, som är otroligt viktig. Men för att vi ska slippa stå här nästa år igen och året efter det måste kärnkraften bli en del av framtidens energiförsörjning. Det behöver inte bli jättedyrt, som den nye ministern hävdar.</p>",
    "intressent_id": "0899112324519",
    "rel_dok_id": "",
    "replik": "N",
    "systemdatum": "2022-04-20 19:05:27"
  }
}