{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Svar på interpellation 2020/21:900 om en ny bankskatt",
    "underrubrik": "",
    "kammaraktivitet": "interpellationsdebatt",
    "anforande_id": "1785bd47-e04d-ec11-915f-901b0eac4c70",
    "anforande_nummer": "44",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Niklas Wykman låter möjligen som en papegoja. Oavsett hur mycket jag svarar på frågan ställer Niklas Wykman samma fråga igen och låtsas som om han inte har fått något svar.</p><p>Jag kan svara igen. Det är nämligen så att vi just har sänkt skatten med 5 miljarder, och nu höjer vi den med ungefär 5 miljarder. Det blir plus minus noll. Ingen behöver alltså betala mer än i ursprungsläget.</p><p> STYLEREF Kantrubrik \\* MERGEFORMAT Svar på interpellationer</p><p>Niklas Wykman säger att man ska göra bedömningar så gott det går, och det är precis det vi gör. Vi gör bedömningar som grundar sig i forskning och vetenskap, och vi redovisar dem på ett sätt som jag bedömer är både intellektuellt och seriöst - betydligt mer så än att visa exakta siffror som har så stora konfidensintervall att de blir, som jag bedömer det, meningslösa. Vi gör alltså exakt det som Niklas Wykman efterfrågar om än inte på det sätt som Niklas Wykman önskar. Jag bedömer att det här är mycket seriöst.</p><p>Vad gäller bankskatten är det sant att Moderaterna inte införde bankskatt. Man hade inte kommit tillräckligt långt i processen. Däremot gick man till val på att införa bankskatten, och därför utgår jag från att Niklas Wykman ändå hade gjort en seriös bedömning av vad den skulle ha för effekt. Då hade man ju inte börjat med en skattesänkning.</p><p>Niklas Wykman säger att vi har hål i budgeten. Jag kan bara konstatera att när Niklas Wykman lämnade Finansdepartementet hade vi ett strukturellt underskott på ungefär 35 miljarder. Nu har vi återigen ordning och reda i statsfinanserna. Han säger också att moderater gillar när människor arbetar. Då bör man gilla socialdemokratisk politik, eftersom det är fler som arbetar nu än när Niklas Wykman styrde. Sedan säger han att det är bra att färre lever på bidrag. Nu är det färre som lever på ersättningar och bidrag än när Niklas Wykman jobbade på Finansdepartementet. Niklas Wykman borde vara glad över att det är en socialdemokratiskt ledd regering och en socialdemokratisk finansminister.</p><p>Interpellationsdebatten var härmed avslutad.</p>",
    "intressent_id": "098412828516",
    "rel_dok_id": "H9C120211026ip",
    "replik": "N",
    "systemdatum": "2021-11-25 12:10:52"
  }
}