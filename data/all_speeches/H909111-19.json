{
  "anforande": {
    "dok_hangar_id": "5131863",
    "dok_id": "H909111",
    "dok_titel": "Protokoll 2021/22:111 Onsdagen den 11 maj",
    "dok_rm": "2021/22",
    "dok_nummer": "111",
    "dok_datum": "2022-05-11 00:00:00",
    "avsnittsrubrik": "Genomförande av arbetsvillkorsdirektivet",
    "underrubrik": "",
    "kammaraktivitet": "ärendedebatt",
    "anforande_id": "40a8311f-c02a-ed11-9178-901b0e9b71a8",
    "anforande_nummer": "19",
    "talare": "Ciczie Weidby (V)",
    "parti": "V",
    "anforandetext": "<p>Fru talman! Vänsterpartiet är i grunden väldigt kritiskt till EU. EU begränsar demokratin i medlemsstaterna, tar väldigt sällan hänsyn till den svenska kollektivavtalsmodellen och prioriterar företagens intressen framför arbetstagarnas.</p><p>Jag kan dock konstatera att en del EU-förslag faktiskt innebär förbättringar för arbetstagarna, samtidigt som den svenska arbetsmarknadsmodellen värnas. Arbetsvillkorsdirektivet är ett sådant exempel. Det var också därför Vänsterpartiet röstade ja till detta direktiv när det behandlades i EU-parlamentet 2019.</p><p>Fru talman! Jag välkomnar regeringens förslag om genomförande av arbetsvillkorsdirektivet. Ändringarna av svensk lagstiftning är minimala och genomförs endast där direktivets bestämmelser gör det nödvändigt.</p><p>Jag anser dock att regeringen i vissa fall borde ha gått lite längre för att direktivet ska genomföras på rätt sätt i Sverige. Det gäller dels bestämmelserna om minsta förutsägbarhet i arbetet, dels bestämmelserna om förebyggande av otillbörliga metoder vid behovsavtal. Precis som LO anser jag att regeringen i vissa fall borde ha gått längre för att direktivet ska kunna implementeras på rätt sätt i Sverige.</p><p>Fru talman! När det gäller bestämmelserna om minsta förutsägbarhet i arbetet anser jag att det saknas en effektiv sanktionsbestämmelse i svensk rätt som skyddar en arbetstagare mot ogynnsamma konsekvenser. Jag delar inte den bedömning som regeringen gör, och som utskottet dessvärre har ställt sig bakom, att reglerna i arbetsmiljölagen och arbetstidslagen utgör ett tillräckligt skydd för arbetstagare så att de inte drabbas av ogynnsamma konsekvenser exempelvis i fall där en arbetstagare tackar nej till ett arbetspass.</p><p></p><p>Fru talman! Jag anser därmed att regeringen bör återkomma med ett förslag till en effektiv sanktionsbestämmelse som skyddar en arbetstagare mot ogynnsamma konsekvenser.</p><p>När det gäller förebyggande av otillbörliga metoder vid behovsavtal anser jag, till skillnad från utskottet, som sagt, att det finns behov av ändringar i svensk rätt för att genomföra direktivets bestämmelser om kompletterande åtgärder vid behovsavtal. En presumtion som överensstämmer med artikel 11 b i arbetsvillkorsdirektivet bör införas i svensk rätt.</p><p>Med detta sagt, fru talman, vill jag yrka bifall till reservation 2.</p>",
    "intressent_id": "0776705932527",
    "rel_dok_id": "H901AU11",
    "replik": "N",
    "systemdatum": "2022-09-02 15:07:30"
  }
}