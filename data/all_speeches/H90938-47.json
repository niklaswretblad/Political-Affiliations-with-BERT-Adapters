{
  "anforande": {
    "dok_hangar_id": "5113326",
    "dok_id": "H90938",
    "dok_titel": "Protokoll 2021/22:38 Onsdagen den 1 december",
    "dok_rm": "2021/22",
    "dok_nummer": "38",
    "dok_datum": "2021-12-01 00:00:00",
    "avsnittsrubrik": "Internationell samverkan",
    "underrubrik": "",
    "kammaraktivitet": "ärendedebatt",
    "anforande_id": "714e2edb-4075-ec11-9168-901b0e9b71a8",
    "anforande_nummer": "47",
    "talare": "Kenneth G Forslund (S)",
    "parti": "S",
    "anforandetext": "<p>Fru talman! Jag tror att det Joar Forssell pekar på, nämligen en värderingsbaserad utrikespolitik, är någonting som är väldigt viktigt. </p><p>Vi är i ett läge i världen i dag där demokrati ställs mot auktoritära krafter och där auktoritära krafter och system tyvärr har vunnit väldigt mycket mark under de senaste tio åren eller så. Vi ser också auktoritära krafter vinna mark här i Sverige, vilket är mycket oroande. Detta sker inom EU. Ett EU-medlemskap är uppenbarligen ingen garant mot auktoritära strömningar, krafter och systemförändringar. Att ha den grunden för utrikespolitiken tror jag alltså till och med kommer att vara mycket viktigt i framtiden för att värna demokratin i världen. </p><p>Den förra socialdemokratiskt ledda regeringen introducerade sin demokratisatsning, och jag förutsätter att den kommer att fortsättas av den nuvarande socialdemokratiska regeringen. Det är ju <em>ett</em> sätt att bedriva det arbetet. Jag kan tänka mig, och gissar, att Joar Forssell och Liberalerna har tankar om att mera tydligt i olika dokument stadfästa och programförklara vad en värderingsbaserad utrikespolitik skulle innebära och vara. Innehållet i den typen av riktning tror jag att vi socialdemokrater, liberaler och troligen representanter för några partier till här i riksdagen är ganska överens om. </p><p> STYLEREF Kantrubrik \\* MERGEFORMAT Internationell samverkan</p><p>När det sedan gäller Taiwan: Sverige har en ett-Kina-politik, så för svensk del ser jag det inte som aktuellt att vi skulle öppna någon ambassad. Däremot ska vi inte falla undan för kinesiska påtryckningar. Tvärtom står jag hela tiden upp för allas yttrandefrihet. </p>",
    "intressent_id": "0257612529618",
    "rel_dok_id": "H901UU1",
    "replik": "Y",
    "systemdatum": "2022-01-14 14:50:35"
  }
}