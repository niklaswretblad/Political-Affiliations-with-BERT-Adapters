{
  "anforande": {
    "dok_hangar_id": "5101601",
    "dok_id": "H809143",
    "dok_titel": "Protokoll 2020/21:143 Torsdagen den 17 juni",
    "dok_rm": "2020/21",
    "dok_nummer": "143",
    "dok_datum": "2021-06-17 00:00:00",
    "avsnittsrubrik": "Statsministerns frågestund",
    "underrubrik": "Konditionalitet i EU",
    "kammaraktivitet": "statsministerns frågestund",
    "anforande_id": "c3676d73-ba22-ec11-915b-901b0eac4c78",
    "anforande_nummer": "60",
    "talare": "Ilona Szatmari Waldau (V)",
    "parti": "V",
    "anforandetext": "<p>Fru talman! För snart ett år sedan tog EU:s stats- och regeringschefer ett kompromissbeslut om att införa konditionalitet, det vill säga att länder måste följa rättsstatens principer för att få del av EU:s medel. Vid årsskiftet gjordes ytterligare en kompromiss, som den svenska regeringen var nöjd med trots att införandet sköts på framtiden.</p><p>Nu har EU-parlamentet tröttnat på att kommissionen inte har tagit fram riktlinjer och att EU-medel betalas ut som vanligt i avvaktan på att riktlinjerna ska komma på plats. EU-parlamentet är berett att gå till EU-domstolen för att kommissionen ska fullgöra sina skyldigheter.</p><p>Vänsterpartiet har genom hela denna process kritiserat den svenska regeringen för att man godkänt urvattnade skrivningar och kompromisser.</p><p>Med anledning av EU-parlamentets agerande är min fråga: Hur avser statsministern att agera för att se till att konditionaliteten börjar gälla och att länder som bryter mot rättsstatens principer inte ska få del av EU-medel och det snarast?</p>",
    "intressent_id": "0229350341619",
    "rel_dok_id": "H8C120210617sf",
    "replik": "N",
    "systemdatum": "2021-10-01 15:21:46"
  }
}