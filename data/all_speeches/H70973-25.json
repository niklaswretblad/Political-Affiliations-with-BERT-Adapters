{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "0730b099-7c6f-ea11-9134-0090facf175a",
    "anforande_nummer": "25",
    "talare": "Fredrik Malm (L)",
    "parti": "L",
    "anforandetext": "<p>Herr talman! I utrikesdeklarationen finns en liten tillbakablick om att vi har återkallat olika typer av tillstånd för export av krigsmateriel, men i övrigt står det bara en mening om Turkiet: \"Vi har både samarbete och en kritisk dialog med Turkiet.\" Ja, Europeiska unionen har bevisligen ett samarbete med Turkiet rörande migranter. Det innebär i praktiken att Turkiet ägnar sig åt utpressning av EU. Vad gäller den kritiska dialogen blir mina frågor: Räcker den? Anser Sverige att Recep Tayyip Erdogan lyssnar på våra synpunkter i denna kritiska dialog? Anser man att saker och ting har blivit bättre?</p><p>Jag förvånas över att detta är så oerhört tunt och svagt i utrikesdeklarationen. Är det här det enda den svenska regeringen har att komma med mot en stat som begår så massiva övergrepp?</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2020-03-26 17:12:59"
  }
}