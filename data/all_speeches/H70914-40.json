{
  "anforande": {
    "dok_hangar_id": "5043103",
    "dok_id": "H70914",
    "dok_titel": "Protokoll 2019/20:14 Torsdagen den 3 oktober",
    "dok_rm": "2019/20",
    "dok_nummer": "14",
    "dok_datum": "2019-10-03 00:00:00",
    "avsnittsrubrik": "Frågestund",
    "underrubrik": "Förtroendet för rättsväsendet hos brottsutsatta företag",
    "kammaraktivitet": "frågestund",
    "anforande_id": "c9909eb5-53f6-e911-9126-901b0eac4c70",
    "anforande_nummer": "40",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Till att börja med vill jag säga att vi har en bra dialog med Svensk Handel och Handelsanställdas förbund om denna problematik. Jag träffade företrädare för Icahandlarna för bara någon månad sedan för att gå igenom de åtgärder som vi nu vidtar. Det handlar om flera olika åtgärder. Den viktigaste är kanske den stora satsning vi nu gör på Polismyndigheten. De satsningar som vi går fram med nu är större än på 50 år.</p><p>När vi nu expanderar polisen och anställer ytterligare 10 000 fram till 2024 är det en ökning med 30 procent. Sedan vi ställde ut detta löfte för några år sedan har vi ökat personalstyrkan med över 3 000 anställda. Det är klart att det är oerhört viktigt att veta inte bara att det finns en stark polisnärvaro utan också att de anmälningar som man får in blir utredda på riktigt. Där är den stora satsningen oerhört viktig för livsmedelsbranschen.</p>",
    "intressent_id": "0473783431010",
    "rel_dok_id": "H7C120191003fs",
    "replik": "N",
    "systemdatum": "2019-10-24 13:45:38"
  }
}