{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellation 2020/21:541 om dialogen med Storbritannien",
    "underrubrik": "",
    "kammaraktivitet": "interpellationsdebatt",
    "anforande_id": "dddd072e-6ec8-eb11-9156-901b0e9b71a8",
    "anforande_nummer": "4",
    "talare": "Försvarsministern Peter Hultqvist (S)",
    "parti": "S",
    "anforandetext": "<p>Fru talman! År 2014 skrevs ett Statement of Intent med Storbritannien om fördjupade samarbeten. År 2015 blev det ett samarbetsprogram och en avsiktsförklaring. År 2016 undertecknades samarbetsprogrammet. Just nu har vi 42 punkter i ett program för 2020-2021, vilket handlar om alltifrån internationella insatser, vinterutbildning och informationsutbyte till bilaterala möten. Det är en lång rad typer av åtgärder, som jag har berört även när jag har redovisat detta för utskottet. </p><p>Den 30 juni 2017 tecknade vi avtalet om Joint Expeditionary Force. Det är ett bra genombrott med tanke på vikten av Storbritanniens engagemang i Sveriges närområde. Vi har Norra gruppen, där Storbritannien finns med, vilket är en väldigt viktig faktor. Vi har ett samarbete inom ramen för Minusma och Operation Inherent Resolve i Irak. Vi har övningsverksamhet som Arctic Challenge Exercise och Northern Wind, liksom Baltops och Northern Coasts.</p><p> STYLEREF Kantrubrik \\* MERGEFORMAT Svar på interpellationer</p><p>Vi har brittiska fartyg i Östersjön med viss frekvens, och vi har återkommande örlogsbesök. Det fanns ett brittiskt deltagande i det planerade Aurora 20, som tyvärr fick ställas in på grund av corona. Vi är med i ett samarbete vid det brittiska doktrinutvecklingscentrumet. Vi är med i brittiska staber. FCAS-projektet handlar långsiktigt om vad vi möjligen ska göra tillsammans när det gäller framtida stridsflyg, och vi har sedan 20 år tillbaka ett jaktrobotprojekt, Meteor. </p><p>Nu har vi också ett viktigt projekt som både Wallmark och Pål Jonson borde ha nämnt i sina inledningar och som var centralt i samband med att vi tog totalförsvarsbeslutet, nämligen att även Storbritannien är föremål för den strategi vi har för att utveckla koordinerad planering med nordiska länder, Nato, Storbritannien och USA. </p><p>Sedan har vi just nu dialogen med Storbritannien om hur vår framtida säkerhetspolitiska relation ska se ut. Den dialogen pågår, och jag tänker inte stå här och säga att detta är klart om en vecka eller en månad, utan jag kommer att återkomma med information när det finns någonting att säga. Här finns det nämligen två parter, och med respekt för motparten och vad den eventuellt vill i sammanhanget är det bättre att prata när det finns ett resultat snarare än att stå här och spekulera i olika typer av upplägg. </p><p>Helt klart är det dock viktigt att Storbritannien är engagerat i vår del av Europa, och det är man. Direkt efter Storbritanniens folkomröstning om brexit fick jag ett samtal från den dåvarande försvarsministern, som mycket tydligt gav signalen att man kommer att fortsätta vara engagerad i säkerhetsfrågorna gällande Europa. Man kommer också att vara fortsatt engagerad när det gäller Skandinavien, och man vill fördjupa och utveckla samarbetet. Det är det vi håller på med, och här har jag nu räknat upp en hel lista på vad detta innebär. Storbritannien är en av våra närmaste partner. </p><p>Jag tänker inte förenkla den här debatten till en diskussion om att ge besked nästa vecka eller om två veckor, utan det mest seriösa är att vi jobbar med den här inriktningen. En koordinerad planering är en väldigt viktig fråga, och att titta på vår relation säkerhetspolitiskt är en annan viktig fråga. Vi återkommer när vi har besked att ge. </p>",
    "intressent_id": "0937688366013",
    "rel_dok_id": "H810541",
    "replik": "N",
    "systemdatum": "2021-06-08 17:29:02"
  }
}