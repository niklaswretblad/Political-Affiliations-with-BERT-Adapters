{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "5a41e42a-e365-e911-911b-901b0eac4c78",
    "anforande_nummer": "10",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Tack så mycket för rapporten, statsministern! Inför mötet i fredags var det ett läge som gällde i det brittiska parlamentet, och ett annat läge gällde när ni hade toppmötet. Nu är det ett nytt läge som gäller. Det är under ständig förändring, och det är svårt att spekulera i vad som händer och vad det ska bli av detta.</p><p> STYLEREF Kantrubrik \\* MERGEFORMAT Återrapportering från Europeiska rådets möte</p><p>I återrapporten beskriver statsministern att hotet om en hård krasch ut nu på fredag är avvärjt. Men det känns samtidigt som om det är osäkert och tveksamt om det är avvärjt totalt sett, tvärtom. Det är lite fördröjt.</p><p>Hur gick diskussionerna på Europeiska rådets möte? Vad kan man påverka, eller vad kan man göra för att de ska hantera bollen rätt? Det är precis som statsministern säger: De har bollen. Men för alla är det värdefullt om det kan bli ett bra avslut. Finns det någonting som pågår bakom kulisserna? Det är den ena delen.</p><p>Den andra delen är kopplad till klimatet. Jag hade en fråga när du var hos oss i EU-nämnden i onsdags. Den var kopplad till detta med att driva på för nettonollutsläpp. Statsministern beskrev att Sverige har drivit den frågan men att man inte har fått gehör för att föra fram detta, till 2050, i dokumenten. Vilka länder är det som sätter sig på tvären? Finns det någon plan för hur Sverige kan agera mellan dessa toppmöten för att flytta fram positionerna och få fler att vara på spåret, så att vi så småningom kan få en enighet även kring dessa frågor?</p>",
    "intressent_id": "0962841101917",
    "rel_dok_id": null,
    "replik": "N",
    "systemdatum": "2019-04-23 18:17:04"
  }
}