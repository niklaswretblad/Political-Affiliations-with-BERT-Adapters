{
  "anforande": {
    "dok_hangar_id": "5061068",
    "dok_id": "H709117",
    "dok_titel": "Protokoll 2019/20:117 Onsdagen den 6 maj",
    "dok_rm": "2019/20",
    "dok_nummer": "117",
    "dok_datum": "2020-05-06 00:00:00",
    "avsnittsrubrik": "Fastighetsrätt, Bostadspolitik och Planering och byggande",
    "underrubrik": "",
    "kammaraktivitet": "ärendedebatt",
    "anforande_id": "d656f08a-e9ab-ea11-9138-901b0e9b71a0",
    "anforande_nummer": "10",
    "talare": "Emma Hult (MP)",
    "parti": "MP",
    "anforandetext": "<p>Fru talman! Tack, Cecilie Tenfjord Toftby! Jag ser också fram emot dessa förslag som jag hoppas kan lösa den bostadssituation som Sverige har i dag.</p><p>Om Cecilie Tenfjord Toftby skulle vilja veta lite mer om det jag beskrev men inte valde att lägga en 20 minuters föreläsning på finns det i vår motion <em>En hållbar bostadspolitik</em> som även den behandlas förenklat. Där finns konkreta förslag på vad Miljöpartiet skulle vilja se och driva igenom för att få till stånd en politik som gör att alla i Sverige kan få ett tryggt hem.</p><p>Som Cecilie Tenfjord Toftby säkert känner till är det dock så att det tar tid att bygga i Sverige i dag, något som flera har uppmärksammat som ett problem. Det är en utmaning att det från idé till färdigt hus tar tid. Jag kan ändå glädjande nog berätta att vi just nu har all time high när det gäller färdigställda bostäder i Sverige. Varje år byggs det fler bostäder än vad det gjorde totalt under alliansregeringens styre.</p><p>Det tycker jag är fantastiskt, för det betyder att det är fler personer i Sverige som får sätta nyckeln i dörren till ett tryggt hem. Det vore ju smakligt om även ett tidigare regeringsbärande parti kunde inse att man har en liten del av ansvaret gällande den situation vi befinner oss i just nu.</p>",
    "intressent_id": "0628870165823",
    "rel_dok_id": "H701CU13, H701CU10, H701CU16",
    "replik": "Y",
    "systemdatum": "2020-06-11 15:44:31"
  }
}