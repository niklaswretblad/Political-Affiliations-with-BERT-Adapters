{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:304 om Marockos brott mot mänskliga rättigheter",
    "underrubrik": "",
    "kammaraktivitet": "interpellationsdebatt",
    "anforande_id": "e7d31b83-38ee-ec11-916f-901b0eac4c70",
    "anforande_nummer": "18",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Lotta Johnsson Fornarve har frågat mig om jag kommer att kalla upp den marockanska ambassadören i Sverige och framföra protester mot kränkningarna av Sultana Khaya och hennes familj samt mot andra västsaharier. Hon har också frågat om jag i internationella sammanhang, såsom FN och EU, kommer att ta upp frågan om kränkningar av de mänskliga rättigheterna i det av Marocko ockuperade Västsahara.</p><p>Vidare har Johnsson Fornarve frågat om jag i mina bilaterala kontakter med främst Marocko men även länder som har avgörande inflytande på utvecklingen i området, såsom Frankrike och Spanien, kommer att ta upp kränkningarna av de mänskliga rättigheterna i det ockuperade Västsahara. Hon har även frågat om jag återigen kommer att lyfta upp frågan om att utöka FN-styrkan Minursos mandat till att även omfatta de mänskliga rättigheterna.</p><p>Jag vill understryka att regeringen stöder den FN-ledda process som syftar till att nå en rättvis, hållbar och ömsesidigt godtagbar förhandlingslösning som tillfredsställer det västsahariska folkets rätt till självbestämmande i enlighet med folkrätten, inklusive FN:s säkerhetsrådsresolutioner. Jag välkomnar att ett nytt FN-sändebud, Staffan de Mistura, har utsetts och är accepterad av båda parter. Min förhoppning är att sändebudet ska kunna få till stånd en nystart för en FN-ledd politisk process. Det är angeläget att sändebudet får stöd av parterna och det internationella samfundet i sina ansträngningar för att återstarta en politisk process.</p><p>I den senaste av Utrikesdepartementets rapporter om mänskliga rättigheter, demokrati och rättsstatens principer i Västsahara, publicerad på regeringens hemsida i juni 2020, klarläggs att det förekommer kränkningar av mänskliga rättigheter i Västsahara. Det är särskilt påtagligt för dem som verkar för det västsahariska folkets självbestämmande.</p><p>Sverige betonade svårigheterna för MR-företrädare under granskningen av Marocko i FN:s universella granskningsmekanism 2017. Sverige rekommenderade bland annat Marocko att säkerställa att yttrande, press, åsikts, mötes- och föreningsfriheten respekterades - också för dem som uttrycker åsikter om Västsahara. Rekommendationerna måste hörsammas. Nästa granskning av Marocko äger rum i november 2022. </p><p>FN:s särskilda rapportör för situationen för människorättsförsvarare, Mary Lawlor, har uttalat sig om fallet Sultana Khaya och understrukit att människorättsförsvarare som arbetar för mänskliga rättigheter kopplat till Västsahara måste få vara fritt verksamma utan att själva drabbas av kränkningar av de mänskliga rättigheterna. Vi har tagit upp frågan med Marocko.</p><p> STYLEREF Kantrubrik \\* MERGEFORMAT Svar på interpellationer</p><p>Sverige är engagerat i det internationella arbetet för att främja skyddet av försvarare av mänskliga rättigheter. Vid FN:s råd för mänskliga rättigheter förhandlades en resolution om MR-försvarare fram under rådets session i februari-april 2022. Sverige var aktivt i förhandlingarna.</p><p>I EU:s dialog med Marocko är demokrati och mänskliga rättigheter viktiga komponenter, och frågorna lyftes upp i den gemensamma deklaration som antogs i samband med associeringsrådet mellan EU och Marocko i juni 2019. Inom ramen för EU:s förnyade partnerskap med alla länder inom det södra grannskapet utgör frågor som jämställdhet, god samhällsstyrning och främjande av mänskliga rättigheter grundläggande element. Sverige lyfte dessa frågor i utarbetandet av den nya grannskapspolitiken. </p><p>Dialog med Frankrike och Spanien sker inom både FN och EU. Vi för en löpande dialog med Marocko om mänskliga rättigheter och vår folkrättsliga syn på Västsahara. Vår ambassad i Rabat reser återkommande till Västsahara och träffar då även representanter för civilsamhällets organisationer. Ambassaden har nyligen besökt Västsahara. Vi diskuterar regelbundet frågor om mänskliga rättigheter även med Marockos representanter i Sverige.</p><p>Avseende regeringens agerande kring Minursos mandat bidrog våra insatser under vår tid som medlem i säkerhetsrådet 2017-2018 bland annat till att resolutionerna om mandaten inkluderade den humanitära situationen i flyktinglägren i Tindouf, förstärkt samarbete från parterna med FN:s kontor för mänskliga rättigheter och att kvinnor ska inkluderas i den politiska processen. Regeringens uppfattning fortsätter att vara att Minursos mandat även borde omfatta en granskning av uppfyllandet av respekten för de mänskliga rättigheterna.</p>",
    "intressent_id": "0992800527915",
    "rel_dok_id": "H910304",
    "replik": "N",
    "systemdatum": "2022-06-17 14:25:32"
  }
}