{
  "anforande": {
    "dok_hangar_id": "5027740",
    "dok_id": "H60967",
    "dok_titel": "Protokoll 2018/19:67 Tisdagen den 26 mars",
    "dok_rm": "2018/19",
    "dok_nummer": "67",
    "dok_datum": "2019-03-26 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "6641e42a-e365-e911-911b-901b0eac4c78",
    "anforande_nummer": "22",
    "talare": "Tina Acketoft (L)",
    "parti": "L",
    "anforandetext": "<p>Fru talman! Tack så mycket, statsministern, för redogörelsen! Jag skulle gärna ta en kärnkrafts- och klimatdebatt, men det kan vi kanske lämna till ett annat tillfälle.</p><p> STYLEREF Kantrubrik \\* MERGEFORMAT Återrapportering från Europeiska rådets möte</p><p>Brexit är ju ett sorgebarn som har följt oss ganska länge, och som det ser ut nu är tydligen den hårda kraschen avvärjd. Om man i stället får spela lite på den positiva felan skulle jag vilja fråga: Finns det över huvud taget något manöverutrymme om det skulle visa sig att man inte vill fortsätta med detta utträde? Finns det utrymme för att ta upp en diskussion om Storbritannien vill stanna kvar? Det hade ju varit den allra bästa lösningen som en Sverigevän, EU-vän och vän av Storbritannien som jag ser det.</p><p>Jag tackar också statsministern för att man har lyft upp diskussionen om Kina och de mänskliga rättigheterna. Precis som Jonas Sjöstedt tog upp hoppas även Liberalerna att man på det här toppmötet just specifikt tar upp Gui Minhais vedervärdiga situation. Man får heller inte glömma de minoriteter som hela tiden skickas till omskolningsläger, som det så vackert kallas - snarare gulag eller liknande i mina öron. Jag skulle vilja veta om statsministern avser att lyfta upp dessa frågor när det gäller mänskliga rättigheter på det kommande mötet.</p><p>När det gäller jobb, tillväxt och konkurrenskraft sa ju statsministern själv, och det här är någonting som vi är medvetna om sedan tidigare, att vissa ser konkurrensen som ett problem. Det finns en risk att vissa länder, till exempel i ljuset av vad USA sysslar med, kommer att fortsätta den negativa diskussionen eller tveksamheterna inför fri konkurrens och i stället börjar ägna sig åt en massa tullar och handelshinder. Hur går diskussionerna? Kan man fortfarande känna att det är frihandeln som faktiskt är den lysande stjärnan när vi pratar EU, eller kryper det in mer och mer nationalistiska tongångar och i så fall från vilka länder?</p>",
    "intressent_id": "0582811195313",
    "rel_dok_id": null,
    "replik": "N",
    "systemdatum": "2019-04-23 18:17:05"
  }
}