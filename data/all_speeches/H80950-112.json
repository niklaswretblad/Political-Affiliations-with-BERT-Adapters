{
  "anforande": {
    "dok_hangar_id": "5077629",
    "dok_id": "H80950",
    "dok_titel": "Protokoll 2020/21:50 Onsdagen den 9 december",
    "dok_rm": "2020/21",
    "dok_nummer": "50",
    "dok_datum": "2020-12-09 00:00:00",
    "avsnittsrubrik": "Internationellt utvecklingssamarbete",
    "underrubrik": "",
    "kammaraktivitet": "ärendedebatt",
    "anforande_id": "d4db90ca-3062-eb11-914e-901b0e9b71a0",
    "anforande_nummer": "112",
    "talare": "Annika Strandhäll (S)",
    "parti": "S",
    "anforandetext": "<p>Fru talman! Du kan inte vända på den här debatten, Magdalena Schröder. Du står här och säger att ni ska skära ned svenskt bistånd med en tredjedel och frågar sedan mig varför vi som står upp för enprocentsmålet enligt er uppfattning prioriterar fel.</p><p>Målet med det svenska biståndet är inte 1 procent av bni. Målet för det svenska biståndet är att mota fattigdom och förtryck. Dessutom gäller det att stå upp för det inte minst i en tid som är så skör som den är just nu.</p><p>Det är djupt provocerande, Magdalena Schröder, att ni i just denna tid i historien tar rygg på Sverigedemokraterna. Vi andra som står häpna vid sidan av och tittar på kan väl bara spekulera i våra egna huvuden om vad det beror på.</p>",
    "intressent_id": "0530425150220",
    "rel_dok_id": "H801UU2",
    "replik": "Y",
    "systemdatum": "2021-01-29 13:52:50"
  }
}