{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "bb829754-be2a-ed11-9178-901b0e9b71a8",
    "anforande_nummer": "13",
    "talare": "Johan Forssell (M)",
    "parti": "M",
    "anforandetext": "<p>Fru talman! År 2013 satt jag i riksdagens försvarsutskott sedan flera år tillbaka. Morgan Johansson har inte riktigt koll på fakta, inte ens på den här punkten.</p><p>Jag ska gärna upprepa min fråga. Morgan Johansson ansåg 2013 att den dåvarande justitieministern hade ett stort ansvar och att man inte skulle hålla på och skylla ifrån sig på andra och hävda att andra ska lösa problemen. Hur ser han då på sitt eget ansvar för de uppenbara brister som finns? Poliserna var för få. De har fortfarande inte tillgång till det som borde vara en självklarhet, till exempel vattenkanoner. Vi har också en lagstiftning, som ska skydda dem, med flagranta brister.</p><p>Morgan Johansson kan väl inte mena att det bara är borgerliga regeringar som är ansvariga för resultaten eller frånvaron av resultaten men att socialdemokratiska regeringar på något magiskt sätt inte har något som helst ansvar för hur landet ser ut? Kan inte Morgan Johansson svara på den enkla frågan?</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}