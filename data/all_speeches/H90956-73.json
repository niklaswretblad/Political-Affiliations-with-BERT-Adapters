{
  "anforande": {
    "dok_hangar_id": "5117610",
    "dok_id": "H90956",
    "dok_titel": "Protokoll 2021/22:56 Torsdagen den 20 januari",
    "dok_rm": "2021/22",
    "dok_nummer": "56",
    "dok_datum": "2022-01-20 00:00:00",
    "avsnittsrubrik": "Frågestund",
    "underrubrik": "Reformeringen av Arbetsförmedlingen",
    "kammaraktivitet": "frågestund",
    "anforande_id": "84541d14-9fb6-ec11-9167-901b0eac4c78",
    "anforande_nummer": "73",
    "talare": "Ciczie Weidby (V)",
    "parti": "V",
    "anforandetext": "<p>Fru talman! Trots att januariavtalet har fallit fortsätter regeringen arbetet att reformera Arbetsförmedlingen enligt Centerns önskemål. AF ska fortsätta att ha myndighetsansvaret för arbetsmarknadspolitiken, men matchande och rustande insatser ska i huvudsak utföras av privata aktörer på uppdrag av myndigheten.</p><p>En genomgång av remissvaren från Arbetsmarknadsdepartementets promemoria med de lagförslag som regeringen bedömer behövs för att fortsätta reformeringen visar på en omfattande kritik från expertmyndigheter, kommuner och fackförbund. Enligt IFAU är det märkligt att en så omfattande reformering kan genomföras utan en noggrann analys av effekter och kostnader. Av de kommuner som har beretts möjlighet att inkomma med remissvar är majoriteten mycket kritiska.</p><p> STYLEREF Kantrubrik \\* MERGEFORMAT Frågestund</p><p>Varför vill Eva Nordmark genomföra en reformering av Arbetsförmedlingen som varken har stöd i forskningen eller stöd hos en majoritet av remissinstanserna?</p>",
    "intressent_id": "0776705932527",
    "rel_dok_id": "H9C120220120fs",
    "replik": "N",
    "systemdatum": "2022-04-07 20:18:50"
  }
}