{
  "anforande": {
    "dok_hangar_id": "5062449",
    "dok_id": "H709130",
    "dok_titel": "Protokoll 2019/20:130 Tisdagen den 2 juni",
    "dok_rm": "2019/20",
    "dok_nummer": "130",
    "dok_datum": "2020-06-02 00:00:00",
    "avsnittsrubrik": "Vistelsekommuners ansvar för socialtjänstinsatser ",
    "underrubrik": "",
    "kammaraktivitet": "ärendedebatt",
    "anforande_id": "57850357-0fbd-ea11-9135-901b0eac4c70",
    "anforande_nummer": "28",
    "talare": "Lina Nordquist (L)",
    "parti": "L",
    "anforandetext": "<p>Fru talman! Tack, ledamoten Nilsson, för svaret!</p><p>Nej, jag tycker verkligen inte att man ska uppmana någon att bryta mot lagen. Lagar finns för att följas. Det är just detta som är min poäng: Lagar finns för att följas även när det blir svårt. Skyddsnätet finns ju inte för kommunens skull eller för sin egen skull. Skyddsnätet finns för människors skull, för de allra skörastes skull. Vi måste göra vårt allra bästa för att ge de personerna deras frihet även när det är riktigt tungt.</p><p>Det är tyvärr inte de signaler jag får från de här kommunerna. Signalerna jag får är att man vill säga nej till fritidsboende - inte säga nej när måttet verkligen är rågat och man uttömt alla möjligheter, utan man vill få det så lätt som möjligt att säga nej rakt av.</p><p>Som jag ser det innebär det beslut som nu kommer att fattas att vi säger att människorna finns till för att anpassa sig efter en kommun och en organisation. Jag anser att det är precis tvärtom: Det är organisationer, kommuner och gemenskaper som finns till för att livet ska fungera även när kroppen går sönder. Håller inte ledamoten Nilsson med mig om detta?</p>",
    "intressent_id": "0161616238120",
    "rel_dok_id": "H701SoU24",
    "replik": "Y",
    "systemdatum": "2020-07-03 11:27:33"
  }
}