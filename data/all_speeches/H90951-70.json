{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b565139e-2ab4-ec11-9167-901b0eac4c78",
    "anforande_nummer": "70",
    "talare": "Johan Pehrson (L)",
    "parti": "L",
    "anforandetext": "<p>Fru talman! Visst är det så att vi har fattat felaktiga beslut. Vi ändrar hela tiden vår politik efter hur omvärlden förändras. Sverigedemokraterna har faktiskt gjort en viss resa vad gäller synen på EU, kvinnors rätt att bestämma över sina egna kroppar och till exempel homosexuellas rättigheter. Det ska man erkänna. Jag välkomnar detta, för jag är ju här för att jag vill att fler ska tycka som Liberalerna och vara mer liberalt sinnade. </p><p>Ett område där jag noterar att det fortfarande är svårt att nå fram till Sverigedemokraterna är dock den internationella solidariteten. För oss liberaler är det solklart att vi har ett ansvar också för det som händer i världen. Vi har ett ansvar för de fattiga barn som svälter i Jemens flyktingläger just nu. Därför är det obegripligt att Sverigedemokraterna vill skära ned på svenskt bistånd så kraftigt. Vi har ett moraliskt ansvar att se till att fler människor får frihet att forma sina egna liv. Där går vi isär. </p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}