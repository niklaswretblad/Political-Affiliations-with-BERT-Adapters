{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2c94bf96-a1ad-eb11-914f-901b0eac4c78",
    "anforande_nummer": "148",
    "talare": "Sara Gille (SD)",
    "parti": "SD",
    "anforandetext": "<p>Herr ålderspresident! Den utrikespolitiska debatten återkommer årligen. Det är väldigt stort. Vi politiker får möjlighet att ta upp precis vad vi vill, bara det rör utrikespolitik. </p><p>Det här är tredje gången jag deltar i debatten. Det första året tog jag upp kurdernas situation och kriget i Mellanöstern. Det andra året tog jag upp det folkmord som Sveriges regering ännu inte har erkänt. I år hade jag lite svårt att bestämma mig för ämne. Det finns mycket att välja mellan, och jag velade mellan flera olika. Till slut landade jag på något som är oerhört viktigt att belysa, som finns över hela världen och som tyvärr drabbar många människor. Det handlar om kvinnors och barns utsatthet, det vill säga mänskliga rättigheter.</p><p></p><p>I FN:s förklaring om mänskliga rättigheter, som antogs den 10 december 1948, kan man läsa att var och en har rätt till liv, frihet och personlig säkerhet. Det borde vara något självklart, men tyvärr efterlevs det inte överallt. Runt om i världen utsätts nämligen miljontals kvinnor dagligen för en förtryckande och våldsam hederskultur, vilket kraftigt begränsar deras möjlighet att leva sina liv så som de själva önskar. Det borde varje individ oavsett kön ha möjlighet till.</p><p>I stället tvingas kvinnor runt om i världen att leva ett liv som de själva inte har valt. Oftast beror det på att de måste sätta familjens och släktens heder i första rummet. På flera håll utsätts de även för sexuella övergrepp, hot, våld, sexuell handel, arrangerade äktenskap, barnäktenskap, övergrepp och andra former av våldsyttringar såsom könsstympning av flickor.</p><p>Herr ålderspresident! I många länder med stark hederskultur har kvinnor inte ens möjlighet att välja sin egen partner. Det är något som borde vara allas ensak. I stället arrangeras äktenskapet och bestäms utan hänsyn till den enskilda kvinnans vilja eller synpunkter. Oftast används kvinnor som ett sätt att köpa sig in i en mer åtråvärd släkt. Ett äktenskap kan också vara en lösning på en pågående fejd.</p><p>Samtidigt som vår regering kallar sig feministisk verkar den inte fullt ut för kvinnors och barns rättigheter globalt sett. Regeringen tar inte tydlig ställning mot olika diktaturer runt om i världen, som exempelvis den totalitära islamistiska diktaturen Iran. På flera sätt utövar den iranska regimen ett brutalt förtryck av kvinnor och flickor i landet, inte minst med den förtryckande slöjan. I Iran är lagstiftningen utformad på så sätt att kvinnors vittnesmål inte är värda hälften av en mans. Gifta kvinnor behöver sina mäns tillstånd för att kunna erhålla pass, och mannens samtycke krävs för att gifta kvinnor ska få arbeta inom vissa yrken och, med några undantag, för att få skilja sig.</p><p>Vi ser även hur Sveriges så kallade feministiska regering direkt understöder den kvinnofientliga palestinska myndighetens förtryck. Regeringen borde i stället globalt sett på riktigt främja kvinnors rättigheter, till exempel i Afghanistan och Somalia, och återkalla sitt erkännande av Palestina som stat.</p><p>Herr ålderspresident! Sverige behöver verka internationellt för att minska och förbjuda flickaborter. Till följd av att man av olika skäl anser att pojkar är viktigare för familjen är det tyvärr vanligt med flickaborter. Pojkar anses kunna bli en större tillgång, inte minst som stöd i jordbruket eller annat arbete. Flickor ses oftast mer som en kostnad än en tillgång för familjen. Flickor som i huvudsak är förenade med utgifter ses inte som lika önskvärda. Särskilt oroväckande är antalet flickaborter i Indien men även i det totalitära kommunistpartiets Kina. Också i flera muslimska kulturer ses flickor som mindre värda.</p><p></p><p>Runt om i världen kämpar flickor och kvinnor för att få kunna bestämma över sina egna kroppar och sina egna liv. På flera håll utsätts de för sexuella övergrepp, hot, våld med mera, alltmedan vår så kallade feministiska regering använder sig mer av lovord än handling. </p><p>Man påstår att man står upp för kvinnors rättigheter, men man tar inte samtidigt avstånd från diktaturer och regimer som utsätter kvinnor för förtryck. Sverige måste bli bättre på att stå upp för allas möjlighet att få sina grundläggande mänskliga rättigheter erkända liksom för allas rätt att själva bestämma över sina egna kroppar och liv.</p><p>Herr ålderspresident! I år det 100 år sedan det fattades beslut om lika och allmän rösträtt för kvinnor. Ska vi verkligen fira det genom att återigen slussa biståndspengar till organisationer som står för allt annat än kvinnors lika rätt och värde? I många fall har regeringens ställningstaganden visat på ett bristande omdöme och en oförmåga att stå upp för de värderingar som man påstår sig företräda. Sveriges regering behöver bli bättre på att globalt främja mänskliga rättigheter och kvinnors och flickors rättigheter. Vi måste stå upp för allas rättighet att bestämma över sina egna kroppar och liv.</p>",
    "intressent_id": "0338088431726",
    "rel_dok_id": "",
    "replik": "N",
    "systemdatum": "2021-05-05 14:58:55"
  }
}