{
  "anforande": {
    "dok_hangar_id": "5114387",
    "dok_id": "H90943",
    "dok_titel": "Protokoll 2021/22:43 Fredagen den 10 december",
    "dok_rm": "2021/22",
    "dok_nummer": "43",
    "dok_datum": "2021-12-10 00:00:00",
    "avsnittsrubrik": "Svar på interpellation 2021/22:128 om kulturens frihet och principen om armlängds avstånd",
    "underrubrik": "",
    "kammaraktivitet": "interpellationsdebatt",
    "anforande_id": "d672ad45-d085-ec11-9163-901b0eac4c70",
    "anforande_nummer": "18",
    "talare": "Viktor Wärnick (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Herr ålderspresident! Jag har förstått att Jeanette Gustafsdotter är ny medlem i Socialdemokraterna och att medlemsansökan skickades in bara några dagar innan hon officiellt utnämndes till kulturminister. Vem har sagt att det behöver gå långsamt i politiken?</p><p>Även om kulturministern inte har varit medlem i Socialdemokraterna i mer än en vecka har den socialdemokratiska politiken under lång tid tyvärr haft en instrumentell syn på kulturen, det vill säga att den ska användas till ett högre socialdemokratiskt syfte och att kulturen alltså inte har ett egenvärde. Detta synsätt har förstärkts under de senare åren, inte minst då Socialdemokraterna i kulturutskottet har gått i främsta ledet för att kulturpolitiken ska styras med bland annat klassanalys som grund och verktyg för att, som man säger, minska de ekonomiska skillnaderna.</p><p>Detta oroar mig. En sådan politik skulle snarare förstärka den styrning av konsten och kulturen som de facto råder i dag. Vi vet att det redan i dag indirekt ställs frågor om särskilda perspektiv vid tilldelning av offentliga medel. Det är något som leder till att kulturskapare och konstnärer anpassar sitt innehåll och sin utövning, tvärtemot idealet om konstnärlig frihet.</p><p>Sökande hos exempelvis Kulturrådet och Filminstitutet tillfrågas både direkt och indirekt om hur olika så kallade horisontella perspektiv integreras. I Kulturanalysrapporten går det att läsa följande: \"Ett konkret exempel är att bidragssökande tillfrågas om och hur de ska integrera ett jämställdhets, hbtq, mångfalds- och interkulturellt perspektiv i sin verksamhet, sitt projekt, sin utgivning eller dylikt. Frågan som ställs i Kulturrådets ansökningsblankett tolkas av de sökande, i stor utsträckning, som att Kulturrådet frågar efter hur perspektiven ska integreras i den konstnärliga idén och innehållet.\"</p><p>Herr ålderspresident! För mig är det övertydligt att den socialdemokratiska och miljöpartistiska kulturpolitiken och de i och för sig vällovliga målen har lett till det man själv har varnat för gällande andra partiers påstådda ambitioner inom kulturområdet: politisk styrning som inte är förenlig med den liberala demokratins principer om yttrandefrihet. En armlängds avstånd i retoriken har blivit ett pekfinger i praktiken.</p><p>För oss moderater är det viktigt att regeringen, kulturministern och Kulturdepartementet tar krafttag mot den politiska styrningen.</p><p>För det första borde regleringsbreven riktade till de statliga myndigheterna ses över och idealet om konstnärlig frihet förstärkas och förtydligas. Den makten har regeringen, och den kan användas omgående.</p><p>För det andra bör kulturens finansiering breddas, det vill säga mer privata medel bör möjliggöras inom kultursektorn. Ett minskat beroende av offentliga medel minskar också risken att anpassningar av konstnärligt innehåll görs och att politiken kan styra innehållet i kulturen och konsten.</p><p>Återstartsutredningen, som presenterades för någon månad sedan och som kulturministern också har nämnt, sätter fingret på hur läget är i Sverige i dag när det kommer till mer av privat finansiering inom kulturen. Man menar att hindren för breddad finansiering behöver rivas. Utredningen konstaterar att det i dag finns hinder, både formella hinder och hinder i form av brist på tradition i Sverige, för breddad privat finansiering av kultur. Tyvärr var utredningen förbjuden av regeringen att lägga fram förslag på området, men vi moderater menar att det är helt avgörande för kulturens framtida finansiering att den breddas och att det därför bör tas fram en modell för exempelvis skatteavdrag för gåvor till kultursektorn, med syfte att värna och möjliggöra en mångfald av finansiärer inom området.</p><p> STYLEREF Kantrubrik \\* MERGEFORMAT Svar på interpellationer</p><p>Här missar regeringen chansen, menar jag, till en dubbelvinst. Ökad frihet för konsten och kulturen samtidigt som man stimulerar ökad privat finansiering skulle kunna vara en av de bästa återstartsåtgärderna efter pandemin. Min fråga blir därför: Vad har kulturministern för inställning till ökad privat finansiering? Och om hon är positiv undrar jag: När kan vi förvänta oss att regeringen återkommer med skarpa förslag på området?</p>",
    "intressent_id": "0796312429425",
    "rel_dok_id": "H910128",
    "replik": "N",
    "systemdatum": "2022-02-04 16:37:21"
  }
}