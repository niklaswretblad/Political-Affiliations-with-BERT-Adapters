{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2019/20:462 om åtgärder för att minska gifterna i Östersjöns fisk",
    "underrubrik": "",
    "kammaraktivitet": "interpellationsdebatt",
    "anforande_id": "778a5440-630d-eb11-9146-901b0e9b71a8",
    "anforande_nummer": "6",
    "talare": "Lars Beckman (M)",
    "parti": "M",
    "anforandetext": "<p>Fru talman! Då fick vi just reda på att statsrådet använder mer pengar till subvention av elcyklar än till att försöka rena från gifter. Det var en bra sakupplysning.</p><p>Fru talman! Jag får inte visa tabellen igen, eftersom fru talmannen blir så irriterad. Men jag tycker att den som är intresserad av den här frågan ska läsa vad Naturvårdsverket, ministerns egen myndighet, skriver. Det kanske vore lärorikt för ministern att läsa vad Naturvårdsverket skriver på sin sida. Det finns en rubrik som handlar om kvicksilver i muskel från sill och strömming 1980-2017. Jag utgår från att fru talmannen i alla fall tillåter mig att läsa. \"Fisken här tros vara påverkad av lokala källor i Gävlebukten och kan därför inte betraktas som representativ för hela Bottenhavet.\" Det är naturligtvis korrekt. Det är precis det som min interpellation handlar om, gifterna som finns efter kusten mellan Sundsvall och Gotland.</p><p>Sedan kan man använda sig av argument som: Det finns så mycket, så vi gör ingenting. Nej, fru talman, jag tycker inte att man kan det. Våra barn, barnbarn och barnbarnsbarn förtjänar inte en regering som inte tar de här frågorna på allvar.</p><p>Bara i går brände ni några hundratals miljoner i höjda bidrag. Tänk om ni i stället hade använt de pengarna till att sanera Östersjön från gifter. Tänk om ni hade använt de pengarna för att försöka ta upp och identifiera de 23 000 dumpade gifttunnorna med tio ton kvicksilver i sig.</p><p>Det handlar om tio ton kvicksilver. Statsrådet vet att de ligger på botten av Östersjön. Statsrådet vet rimligen att dessa betongklumpar vittrar sönder. Bara sedan ett år tillbaka, när vi senast hade den här interpellationsdebatten, har betongklumpar som läcker ut kvicksilver fortsatt att vittra sönder. Det är fakta.</p><p> STYLEREF Kantrubrik \\* MERGEFORMAT Svar på interpellationer</p><p>Jag såg någon Aktuelltintervju där det påstods i medierna att statsrådet hade engagerat sig i de här frågorna. Jag ifrågasätter inte engagemanget. Men jag ifrågasätter förmågan att göra verkstad av engagemanget.</p><p>Det handlar om förmågan att prioritera rätt. Det är förmågan att tänka: Är det rimligt att subventionera elcyklar, eller ska vi ta upp tio ton kvicksilver ur Östersjön? Det är den förmågan jag talar om.</p><p>Hur vill jag använda miljarder? Vilken möjlighet har ett statsråd och en regering att skriva tydliga regleringsbrev till sina myndigheter och instruera på riktigt vad man ska göra för att rena Östersjön från kvicksilver? Det är någonting av det absolut mest giftiga som finns.</p><p>Jag tycker att statsrådet och de som möjligtvis ser den här debatten ska gå in på Naturvårdsverkets hemsida och titta på den tabell som finns där och se om kvicksilvret har ökat eller minskat i fisken i de kontrollmätningar som har skett sedan 1980.</p><p>De ska framför allt att titta på hur tabellen har sett ut från 2014 och framåt. Jag får inte ta upp den här och visa. Men om tv-tittarna går in själva och tittar på Naturvårdsverkets hemsida och tittar på nanogram per gram våtvikt för strömming kan de se fakta.</p><p>När statsrådet kommer tillbaka till departementet kan statsrådet ta fram tabellen och titta. Sedan kan statsrådet fundera på om det är rimligt att kvicksilver i fisk ökar när det i själva verket borde minska.</p><p>Jag hoppas att kommande regeringar kommer att ta den här frågan på större allvar och att kommande regering ser till att vi får upp gifttunnorna ur havet. Vi ska inte ha en situation där mängden kvicksilver i strömming ökar efter vår kust.</p>",
    "intressent_id": "0588282566419",
    "rel_dok_id": "H8C120200918ip",
    "replik": "N",
    "systemdatum": "2020-10-13 16:49:31"
  }
}