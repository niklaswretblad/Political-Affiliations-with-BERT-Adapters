{
  "anforande": {
    "dok_hangar_id": "5072984",
    "dok_id": "H80926",
    "dok_titel": "Protokoll 2020/21:26 Torsdagen den 22 oktober",
    "dok_rm": "2020/21",
    "dok_nummer": "26",
    "dok_datum": "2020-10-22 00:00:00",
    "avsnittsrubrik": "Svar på interpellation 2020/21:48 om äganderätten",
    "underrubrik": "",
    "kammaraktivitet": "interpellationsdebatt",
    "anforande_id": "fba0aae2-9c25-eb11-9143-901b0eac4c70",
    "anforande_nummer": "120",
    "talare": "Sofia Westergren (M)",
    "parti": "M",
    "anforandetext": "<p>Fru talman! Tack, minister Morgan Johansson, för svaren!</p><p>Jag vill förtydliga att vi inte ska avskaffa strandskyddet, utan vi vill ge mer makt till kommunerna att styra strandskyddet. Det är en väldigt viktig justering.</p><p>Just nu finns det uppgifter om att upp till en tredjedel av Sveriges yta är strandskyddad. Då upplever många markägare att vi har ett byggförbud på den ytan. För egen exploatering blir det i praktiken ett byggförbud, och därför tycker Moderaterna att det är lämpligare att kommunen gör en sådan avvägning.</p><p>Det handlar alltså inte om allmänhetens tillträde till en badstrand eller att kunna lägga till med båten, utan det handlar om att strandskyddets syfte påverkar äganderätten nästan in absurdum för en markägare. Man ser liksom inte funktionen. Det har aldrig gått en människa där, men man motiverar det med att någon ska kunna göra det i framtiden. Utifrån detta är markägaren direkt förhindrad att göra den byggnation eller liknande som markägaren har tänkt.</p><p>Jag frågar Morgan Johansson igen: Är gränsen nådd när det gäller landareal som är strandskyddad?</p>",
    "intressent_id": "022805994927",
    "rel_dok_id": "H81048",
    "replik": "N",
    "systemdatum": "2020-11-13 11:42:51"
  }
}