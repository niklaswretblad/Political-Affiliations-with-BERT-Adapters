{
  "anforande": {
    "dok_hangar_id": "5049288",
    "dok_id": "H70945",
    "dok_titel": "Protokoll 2019/20:45 Torsdagen den 5 december",
    "dok_rm": "2019/20",
    "dok_nummer": "45",
    "dok_datum": "2019-12-05 00:00:00",
    "avsnittsrubrik": "Frågestund",
    "underrubrik": "Ungdomsrån",
    "kammaraktivitet": "frågestund",
    "anforande_id": "4852ced4-7342-ea11-9130-901b0e9b71a0",
    "anforande_nummer": "69",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Tack, Mathias Tegnér, för en viktig fråga!</p><p>Det här är en fråga som vi ska ta på stort allvar. Det finns de som vill ställa denna fråga helt vid sidan av frågan om gängkriminalitet. Men när jag talar med polisen och sociala myndigheter vet de att många av de ungdomar som tidigt, i låga åldrar, är inblandade i rån och utsätter andra människor för denna förnedring riskerar att fastna i kriminalitet längre fram. Den signal jag får från Polismyndigheten är att man tar denna fråga på mycket stort allvar.</p><p>Ökad lokal närvaro med poliser är en viktig del. Man jobbar nu ännu bättre med kameror. Ofta sker dessa rån i samband med kommunikationspunkter, till exempel tunnelbanor, pendeltåg och bussterminaler. Det är otroligt viktigt att polisen fortsätter att prioritera dessa brott och att sociala myndigheter ingriper med fasthet när unga människor börjar begå brott i unga år.</p>",
    "intressent_id": "014744660015",
    "rel_dok_id": "H7C120191205fs",
    "replik": "N",
    "systemdatum": "2020-01-29 09:47:12"
  }
}