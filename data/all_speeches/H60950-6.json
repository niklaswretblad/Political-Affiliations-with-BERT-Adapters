{
  "anforande": {
    "dok_hangar_id": "5021531",
    "dok_id": "H60950",
    "dok_titel": "Protokoll 2018/19:50 Fredagen den 8 februari",
    "dok_rm": "2018/19",
    "dok_nummer": "50",
    "dok_datum": "2019-02-08 00:00:00",
    "avsnittsrubrik": "Svar på interpellation 2018/19:18 om kärnkraft för framtida elbehov",
    "underrubrik": null,
    "kammaraktivitet": "interpellationsdebatt",
    "anforande_id": "e62f2cfd-493b-e911-9116-901b0eac4c78",
    "anforande_nummer": "6",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! Jag tackar ministern för en del svar på de frågor jag ställde tidigare.</p><p>Ministern talade om energiöverenskommelsen, vilken vi båda är en del av, och jag är glad över att vi kommer att fortsätta med. Den innehåller visst utrymme för tolkning av kärnkraftens förlängning eller inte, men i genomförandegruppen är vi överens om att vi ska ha 100 procent förnybar energi plus kärnkraft. Så mycket mer har vi inte diskuterat.</p><p>Vi kan jämföra de olika energislagen, och jag ska komplettera bilden lite grann, eftersom vi pratar mest om kärnkraft.</p><p> STYLEREF Kantrubrik \\* MERGEFORMAT Svar på interpellation</p><p>Vindkraft i Sverige, inklusive allt, kostar i dag 40-50 öre. Solenergi kostar ungefär det dubbla, fast nu har vi elcertifikaten som gör att vi har kommit ganska långt i arbetet. Att stänga Ringhals 1 och 2 ger en ökad kostnad på 18-28 öre, eller från 22 öre upp till 40 öre, om vi räknar så. För 12 terawatt, som Ringhals 1 och 2 producerar, blir det ungefär 2-3 miljarder per år. Man kan också lägga till kostnaden för minskad effektbalans, minskad svängmassa med mera, plus kostnaden för att installera oberoende härdkylning, som ministern nämnde tidigare, som är lite mindre än 500 miljoner per reaktor. Om vi ska jämföra kostnader tror jag att det är bra om vi har med oss detta.</p><p>Med all kärnkraft som tillverkas och produceras har Sverige haft ett produktionsrekordår. Stort tack till alla som har arbetat med denna fråga på kärnkraftverken, på SKB och på myndigheterna!</p><p>Håller ministern med om att stängningen av Ringhals 1 och 2 kommer att innebära en kostnadsökning för elproduktionen med 2-3 miljarder? Vem ska betala för detta, om inte elkunderna?</p>",
    "intressent_id": "0378597308227",
    "rel_dok_id": "H61018",
    "replik": "N",
    "systemdatum": "2019-02-28 12:14:45"
  }
}