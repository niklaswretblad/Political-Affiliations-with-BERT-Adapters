{
  "anforande": {
    "dok_hangar_id": "5073484",
    "dok_id": "H80929",
    "dok_titel": "Protokoll 2020/21:29 Onsdagen den 4 november",
    "dok_rm": "2020/21",
    "dok_nummer": "29",
    "dok_datum": "2020-11-04 00:00:00",
    "avsnittsrubrik": "En strängare syn på hantering av vapen och explosiva varor",
    "underrubrik": "",
    "kammaraktivitet": "ärendedebatt",
    "anforande_id": "3630a1e4-1a2f-eb11-914a-901b0e9b71a8",
    "anforande_nummer": "10",
    "talare": "Linda Westerlund Snecker (V)",
    "parti": "V",
    "anforandetext": "<p></p><p>Fru talman! Att komma åt illegala vapen och få bukt med skjutningar inom de kriminella nätverken är oerhört viktigt. Vapensmuggling och smuggling av explosiva varor gör att antalet sprängningar och skjutningar i Sverige når rekordnivåer. Vissa av förslagen i regeringens proposition är bra, men inte alla.</p><p>Regeringen har återkommande landat fel i sitt försök till lagstiftning. Gängkriminellas illegala vapenhantering måste i lagstiftningen särskiljas från sport- och jaktskyttars lagliga vapeninnehav. Det är högst rimligt att legala vapen som används för jakt och sportskytte får en egen, rent administrativ del i vapenlagen, medan illegala vapen hanteras i särskild ordning.</p><p>Eventuella fel och förseelser som begås av personer som har eller har haft licens till det vapen som förseelsen avser bör inte jämställas med innehav av vapen i en kriminell kontext. Om du missar att förnya din licens för ditt vapen ska du inte dömas för grovt vapenbrott på samma sätt som en gängkriminell som påträffas med ett illegalt vapen.</p><p>Vänsterpartiet vill se en översyn av vapenlagstiftningen så att legala jägare och sportskyttar inte drabbas i jakten på gängkriminella.</p>",
    "intressent_id": "0150118366721",
    "rel_dok_id": "H801JuU5",
    "replik": "N",
    "systemdatum": "2020-11-25 13:37:24"
  }
}