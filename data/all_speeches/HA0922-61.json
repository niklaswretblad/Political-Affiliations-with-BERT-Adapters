{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Anslagen till Kriminalvården",
    "kammaraktivitet": "frågestund",
    "anforande_id": "ec4d3c36-ce77-ed11-917b-901b0eac4c70",
    "anforande_nummer": "61",
    "talare": "Justitieministern Gunnar Strömmer (M)",
    "parti": "M",
    "anforandetext": "<p>Fru talman! Jag tackar för Ardalan Shekarabis konstruktiva inledning. Självklart ska vi söka så breda majoriteter som det bara går i den här kammaren för att vända på en samhällsutveckling som tyvärr gått över styr i många avseenden när det gäller brottsligheten här i landet.</p><p>När vi lägger om kriminalpolitiken från ett tydligt gärningsmannafokus till ett fokus som handlar om att upprätta brottsoffrens situation samt ett ökat fokus på samhällsskydd innebär det, som också Ardalan Shekarabi säger, att vi kommer att behöva skärpa många straff, ta bort rabatter och göra andra saker som absolut kommer att få som konsekvens att trycket på inte minst Kriminalvården kommer att öka.</p><p>I de två budgetar som vi kan överblicka - M-KD-SD-budgeten som lades fram förra året och den budget som läggs fram nu - får Kriminalvården de resurstillskott Kriminalvården begärt. Myndigheten får också ett uppdrag att prognostisera konsekvenserna av alla kommande straffskärpningar. Vi kommer att tillskjuta alla de resurser Kriminalvården behöver för att lösa sin uppgift.</p>",
    "intressent_id": "0897334717419",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:40"
  }
}