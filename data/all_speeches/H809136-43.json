{
  "anforande": {
    "dok_hangar_id": "5100128",
    "dok_id": "H809136",
    "dok_titel": "Protokoll 2020/21:136 Tisdagen den 8 juni",
    "dok_rm": "2020/21",
    "dok_nummer": "136",
    "dok_datum": "2021-06-08 00:00:00",
    "avsnittsrubrik": "Förebyggande av våld i nära relationer",
    "underrubrik": "",
    "kammaraktivitet": "ärendedebatt",
    "anforande_id": "b92304e0-3b1d-ec11-915b-901b0eac4c78",
    "anforande_nummer": "43",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Fru talman! Då ska jag börja med att återigen i den här kammaren vara oerhört tydlig: Det förslag eller den skrivning som finns i januariavtalet innebär inte marknadshyror. Det innebär ingen förändring av hyresmodellen eller hyressättningsmodellen för de 3 miljoner hushåll som eventuellt är rädda för att deras hyror kommer att chockhöjas, som jag vet att ledamotens parti vid flera tillfällen har uttryckt det som.</p><p>Det förslag som ligger på regeringens bord handlar om fri hyressättning vid nyproduktion om den som bygger väljer att använda den modellen i samråd med hyresgästen.</p><p>Sedan finns det delar i det förslag som utredaren har lagt fram som går förbi det som är överenskommet i januariavtalet och som vi kommer att behöva titta vidare på.</p><p>Kopplingen till den här debatten är möjligheten att flytta och hitta en bostad när man behöver lämna ett destruktivt förhållande. Det här är en del av den utredning om socialt hållbar bostadsförsörjning som Karolina Skog har på sitt bord som utredare och som bland annat syftar till att se över dels ansvarsfördelningen mellan stat och kommun och dels hur kösystemen fungerar och hur förturssystem skulle kunna fungera.</p><p>Jag hoppas och tror att vi kommer att kunna få förslag på plats som hjälper även den här gruppen så att den får lättare att ta sig in på bostadsmarknaden.</p><p>Jag såg inte riktigt debatten om marknadshyror komma här och nu, men jag vill understryka igen för de 3 miljoner hushåll som sitter med ett kontrakt i dag: Förslaget kommer inte att påverka hyressättningen i det befintliga beståndet över huvud taget.</p>",
    "intressent_id": "0349986646724",
    "rel_dok_id": "H801SoU26",
    "replik": "Y",
    "systemdatum": "2021-09-24 15:33:05"
  }
}