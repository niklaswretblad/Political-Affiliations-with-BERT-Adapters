{
  "anforande": {
    "dok_hangar_id": "5073049",
    "dok_id": "H80927",
    "dok_titel": "Protokoll 2020/21:27 Fredagen den 23 oktober",
    "dok_rm": "2020/21",
    "dok_nummer": "27",
    "dok_datum": "2020-10-23 00:00:00",
    "avsnittsrubrik": "Svar på interpellation 2020/21:36 om skatt på dieseldrivna fordon",
    "underrubrik": "",
    "kammaraktivitet": "interpellationsdebatt",
    "anforande_id": "939ae05a-d025-eb11-9143-901b0eac4c70",
    "anforande_nummer": "20",
    "talare": "Thomas Morell (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tackar statsrådet för svaret. </p><p>Synsättet hur vi ska nå målet skiljer oss åt lite grann. Jag tittade på Volvos hemsida i går. Där framgår att den billigaste V60-modellen som är laddhybrid kostar 499 000 kronor. Det är Volvos listpris på denna bil. För en vanlig familj är det väldigt mycket pengar, och de flesta avstår från att investera i en bil som är så dyr. Om jag vill ha en ren elbil från Volvo kostar det billigaste alternativet 699 000 kronor. Vilken barnfamilj har råd att köpa ett sådant fordon? </p><p>Detta innebär att utvecklingen för att förnya bilparken bromsas. Det gör i sin tur att vi inte når målen att sänka koldioxidutsläppen. </p><p>2030-sekretariatet har en sida där man kan laborera med olika åtgärder och se vad effekten blir. Bara med en sådan sak som att sänka medelåldern på bilparken från 18 till 11 år minskar man utsläppen med 400 000 ton. Det är en fantastisk utveckling, utan att man egentligen gör någonting annat än att förnya bilparken. Om vi sedan kan få in mer elbilar, vätgas eller någonting annat är det jättebra, men vi måste ta ut kompassriktningen och nå målet.</p><p>Regeringen gör inte det i dagsläget. Tittar man på registreringstalen kan man konstatera att de är alldeles på tok för låga. Även om det i procent räknat är höga registreringstal är antalet fordon på tok för lågt. Det går för långsamt.</p>",
    "intressent_id": "0880018341619",
    "rel_dok_id": "H81036",
    "replik": "N",
    "systemdatum": "2020-11-13 17:51:16"
  }
}