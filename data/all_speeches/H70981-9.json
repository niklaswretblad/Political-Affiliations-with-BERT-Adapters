{
  "anforande": {
    "dok_hangar_id": "5057083",
    "dok_id": "H70981",
    "dok_titel": "Protokoll 2019/20:81 Onsdagen den 4 mars",
    "dok_rm": "2019/20",
    "dok_nummer": "81",
    "dok_datum": "2020-03-04 00:00:00",
    "avsnittsrubrik": "Unga lagöverträdare",
    "underrubrik": "",
    "kammaraktivitet": "ärendedebatt",
    "anforande_id": "b70c412b-267f-ea11-9134-0090facf175a",
    "anforande_nummer": "9",
    "talare": "Petter Löberg (S)",
    "parti": "S",
    "anforandetext": "<p>Fru talman! Svaret på den frågan kommer vi att få vid voteringen i eftermiddag. Det är ingen tvekan om den saken.</p><p>Det är fascinerande att Ellen inte vill veta bakgrundsfaktorerna när det gäller brottslighet. Detta är ett av de stora systemfelen i svensk kriminalpolitisk debatt. Man orkar inte fundera på hur det kan komma sig att en människa kan gå från att vara ett barn till att bli en förhärdad brottsling. Man orkar inte fundera på hur det kan komma sig att normala människor som på ett positivt sätt haft drömmar, idéer och tankar om hur de vill ha sina liv kan bli människor som gör gärningar som skulle kunna vara med i en skräckfilm. Det är fruktansvärda, straffbelagda gärningar som de naturligtvis ska ta konsekvenserna av.</p><p>Vi vet faktiskt vilka orsakerna till detta är. Vi vet att det är bristande skolresultat och misslyckanden i tidig ålder. Vi vet att det handlar om olika psykiska diagnoser. Vi vet att det också, inte enbart, handlar om ett samhälle som har dragits isär. Detta är grundläggande forskning. Åtminstone sedan 1800-talet har kriminologer och sociologer varit medvetna om att det är detta som är bakgrunden.</p><p>Ska vi ta varandra i hand i politiken och lösa detta på riktigt duger det inte att enbart peka finger och komma med enkla lösningar. Det handlar i högre utsträckning om att bygga ett samhälle som gör att det inte blir brottsoffer och att dessa brott inte äger rum. Detta görs inte med enbart fingerpekande, utan det görs också med andra redskap: en god skola, en bra socialtjänst och stöd till föräldrar och familjer i kris.</p>",
    "intressent_id": "0274462857213",
    "rel_dok_id": "H701JuU30",
    "replik": "Y",
    "systemdatum": "2020-04-15 16:34:56"
  }
}