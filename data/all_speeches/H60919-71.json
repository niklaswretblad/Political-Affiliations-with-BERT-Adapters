{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "En strategi för svensk rymdverksamhet",
    "underrubrik": null,
    "kammaraktivitet": "ärendedebatt",
    "anforande_id": "99df38c5-fefd-e811-9111-901b0eac4c70",
    "anforande_nummer": "71",
    "talare": "Linus Sköld (S)",
    "parti": "S",
    "anforandetext": "<p>Fru talman! Strategin pekar ju ut en styrning, en riktning, och en prioritering. Om man läser hela dokumentet, vilket man får anta att de som ska styras av dokumentet gör, kan man se de perspektiv som jag lyfte fram som utgångspunkt, det vill säga samhällsnytta, fred, internationellt samarbete, kunskap och innovation. Jag tänker att det ändå blir en ganska tydlig prioritering. Det är den riktningen som vi pekar ut.</p><p>Jag skulle vilja fortsätta att fråga Robert Stenkvist om samarbete. Ni vill ju lämna Europeiska unionen och är mycket mer intresserade av sådant som är nyttigt för Sverige än sådant som är nyttigt för alla. Då kan man fråga sig: Vem vill samarbeta med någon som bara vill samarbeta i sådant som gynnar deras egna intressen? Om vårt motiv för att samverka med någon annan hela tiden handlar om vår egennytta, vem kommer då att vilja inleda ett samarbete med en sådan nationalstat?</p><p>Här skulle jag vilja säga att nationalismen i Robert Stenkvists parti är rent kontraproduktiv när det kommer till vår möjlighet att vara en framstående rymdnation.</p><p>(Applåder)</p>",
    "intressent_id": "0706528359123",
    "rel_dok_id": "H601UbU3",
    "replik": "Y",
    "systemdatum": "2018-12-12 12:13:14"
  }
}