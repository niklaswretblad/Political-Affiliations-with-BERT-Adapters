{
  "anforande": {
    "dok_hangar_id": "5163846",
    "dok_id": "HA0948",
    "dok_titel": "Protokoll 2022/23:48 Torsdagen den 19 januari",
    "dok_rm": "2022/23",
    "dok_nummer": "48",
    "dok_datum": "2023-01-19 00:00:00",
    "avsnittsrubrik": "Frågestund",
    "underrubrik": "En elräkningsakut",
    "kammaraktivitet": "frågestund",
    "anforande_id": "725f7d82-42ad-ed11-917f-901b0eac4c70",
    "anforande_nummer": "52",
    "talare": "Sofie Eriksson (S)",
    "parti": "S",
    "anforandetext": "<p>Herr talman! Min fråga går också till Jakob Forssmed. Det är en allmänpolitisk karaktär på frågan.</p><p>I fredags sa M, KD, L och SD nej till vårt förslag om att införa en elräkningsakut som ska hjälpa hushåll och företag att betala sina elräkningar. Vi ser inte att det är meningsfullt att gå vidare, sa finansutskottets moderata ordförande till medierna.</p><p>Folk får nu elräkningar på långt över 10 000 kronor. Många med redan knappa marginaler drabbas. Högerns vallöften om högkostnadsskydd är brutna. Det elstöd man i stället lägger fram blir många månader försenat. Dessutom är allt höljt i dunkel med sekretess.</p><p>Samtidigt går Moderaterna i Malmö och Norrköping fram med ett förslag på en elräkningsakut. Där anser man alltså att det är meningsfullt. Hur kommer det sig att samma partier gör så olika bedömningar på kommunal respektive nationell nivå?</p>",
    "intressent_id": "023732429721",
    "rel_dok_id": "HAC120230119fs",
    "replik": "N",
    "systemdatum": "2023-02-15 16:08:24"
  }
}