{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "678c480a-60b4-ed11-9183-901b0e9b71a8",
    "anforande_nummer": "64",
    "talare": "Statsrådet Erik Slottner (KD)",
    "parti": "KD",
    "anforandetext": "<p>Fru talman! Jag tackar Gonzalez Westling för denna utsträckta hand. Detta anförande var något mindre polemiskt än hans tidigare. Det har varit mycket personangrepp, vilket jag har tyckt varit tråkigt att höra.</p><p>Det talas nu om att vi har lagt ned utredningen på området. Det är sant. Vi har lagt ned en utredning, eftersom vi inte tycker att den tog rätt grepp om frågan. Men vi har aviserat en annan utredning i stället, som vi tycker är mer långtgående och bättre.</p><p>Någon gång måste ett regeringsskifte märkas. När en ny regering tar vid är det helt naturligt att en del utredningar läggs ned, eftersom man vill ta omtag om olika frågor. Men det ska inte ses som att regeringen inte tar frågan på allvar. Vi vill göra det på ett annat sätt, som vi tycker är mer effektivt.</p><p>Jag tar gärna emot den utsträckta handen och för gärna samtal med partierna här i riksdagen om det behöver göras ytterligare förändringar, exempelvis när det gäller partibidrag och annat. Det har även min kollega Gunnar Strömmer sagt. Det finns ingen polemik i den frågan.</p>",
    "intressent_id": "0767167947420",
    "rel_dok_id": "",
    "replik": "Y",
    "systemdatum": "2023-02-24 17:27:23"
  }
}