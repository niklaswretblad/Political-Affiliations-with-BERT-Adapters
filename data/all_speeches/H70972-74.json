{
  "anforande": {
    "dok_hangar_id": "5055378",
    "dok_id": "H70972",
    "dok_titel": "Protokoll 2019/20:72 Tisdagen den 11 februari",
    "dok_rm": "2019/20",
    "dok_nummer": "72",
    "dok_datum": "2020-02-11 00:00:00",
    "avsnittsrubrik": "Svar på interpellation 2019/20:270 om gårdars lönsamhet och livsmedelsstrategin",
    "underrubrik": "",
    "kammaraktivitet": "interpellationsdebatt",
    "anforande_id": "074aee91-7b6f-ea11-9134-0090facf175a",
    "anforande_nummer": "74",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman och John Widegren! Det är många frågor som hänger ihop med varandra. Jag försöker ge en bild av att vi jobbar strategiskt med livsmedelsstrategin. Den bygger mycket på att vi orkar vara långsiktiga.</p><p>Jag delar det som har sagts i interpellationen om att vi dessutom behöver jobba med en del andra frågor, framför allt kopplat till här-och-nu-frågor.</p><p>Jag kan konstatera att 2018 var ett tufft år för våra bönder. Då gick politiken in ganska brett; vi satsade 1,57 miljarder i ett sådant läge. Allting handlar någonstans om att vi behöver se till att man har rimlig konkurrensneutralitet gentemot andra länder. Det är också en fråga som vi bevakar hårt i de CAP-förhandlingar som förs.</p><p> STYLEREF Kantrubrik \\* MERGEFORMAT Svar på interpellationer</p><p>Nu lyfter John Widegren upp vargen som ett specifikt problem kopplat till exempelvis fårskötsel. Jag skulle kunna nämna också renskötsel, om jag ska vara ärlig, för det är de två områden som sticker ut när det gäller skador här. Det finns ett pågående arbete just nu som jag delvis har redogjort för i den interpellationsdebatt om varg som vi hade alldeles nyss.</p><p>Vi tar också ett helhetsgrepp nu för att titta över förvaltningsområden och ersättningsnivåer. Till detta ska jag absolut addera att jag ska titta på om det finns någonting som mäler ut sig i vad man kan få ersättning för. Vi tar alltså ett så brett helhetsgrepp som möjligt om detta.</p><p>Man skulle ärligt talat också kunna prata om vildsvinshanteringen när man lyfter utmaningar för jordbruket. Det kommer vi alldeles strax att ha en interpellationsdebatt om, så vi får tillfälle att utveckla oss om detta.</p><p>Det handlar om den samlade bilden, och mitt budskap är att jag som minister försöker ta samlade grepp kring alla de här frågorna. En del av frågorna, inte minst kopplat till hur man har jobbat med dem i gamla kulturer och så vidare, tar det tid att vända. Men jag är målmedveten och fast besluten att vi ska göra det så bra som möjligt på detta område.</p><p>Interpellationsdebatten var härmed avslutad.</p>",
    "intressent_id": "0339894357417",
    "rel_dok_id": "H710270",
    "replik": "N",
    "systemdatum": "2020-03-26 17:05:57"
  }
}