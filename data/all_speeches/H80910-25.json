{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2019/20:469 om offentliga bidrag till Ibn Rushd",
    "underrubrik": "",
    "kammaraktivitet": "interpellationsdebatt",
    "anforande_id": "8a8a5440-630d-eb11-9146-901b0e9b71a8",
    "anforande_nummer": "25",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Man kan diskutera i timmar vad som ska gå före. Ska föräldrarnas kultur och religion gå före svensk demokrati, våra lagar och barnkonventionen, som nu också är implementerad i svensk lagstiftning?</p><p>Tyvärr är det väldigt naivt att tro att vår demokrati är för alla och att jämställdheten når ut även till förorterna. Det är faktiskt beklämmande. Det är också tungt att som politiker i Sveriges riksdag varje dag möta dessa unga flickor som egentligen behöver en ursäkt från alla partier som har svikit dem.</p><p>Och än i dag sitter vi här och diskuterar huruvida de här skolorna ska få miljardbelopp - inte för att utbilda eleverna enligt demokratins spelregler, utan det är hat och hot som sprids. Det är segregation och utanförskap som leder till den situation som vi har i dag med gängkriminalitet och en misstro mot samhället.</p><p>Jag förstår faktiskt de ungdomarna. De har ju ingen med sig, vare sig föräldrar, skolan eller samhället. Vad ska vi förvänta oss av dessa ungdomar när de blir diskriminerade? Hur ska vi ha tilltro till samhället när man betalar en kvarts miljard till en organisation som stöder fascistiska organisationer som Millî Görüs i Turkiet, Erdogans och brödraskapets högra hand? Det inser man i Folkbildningsrådet, och ändå gör man ingenting åt det.</p>",
    "intressent_id": "0545353563812",
    "rel_dok_id": "H8C120200918ip",
    "replik": "N",
    "systemdatum": "2020-10-13 16:49:33"
  }
}