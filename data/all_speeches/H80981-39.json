{
  "anforande": {
    "dok_hangar_id": "5084357",
    "dok_id": "H80981",
    "dok_titel": "Protokoll 2020/21:81 Fredagen den 12 februari",
    "dok_rm": "2020/21",
    "dok_nummer": "81",
    "dok_datum": "2021-02-12 00:00:00",
    "avsnittsrubrik": "Svar på interpellation 2020/21:394 om minskad elimport från Norge",
    "underrubrik": "",
    "kammaraktivitet": "interpellationsdebatt",
    "anforande_id": "0404a3af-9fad-eb11-914f-901b0eac4c78",
    "anforande_nummer": "39",
    "talare": "Statsrådet Anders Ygeman (S)",
    "parti": "S",
    "anforandetext": "<p>Herr talman! För ordningens skull ska jag bara säga att den frågan sorterar under statsrådet Per Bolund. Jag är övertygad om att Miljödepartementet jobbar på med den frågan i ett högt tempo, och jag hoppas att den kommer att få en lösning. Dock påverkas den inte av eventuella framtida exportskillnader med Norge, utan den bereds enligt de regler som ställs upp i den svenska grundlagen.</p><p>Joar Forssell säger att verkligheten har förändrats. Här måste jag verkligen ge Joar Forssell rätt, herr talman. Verkligheten har förändrats, men kanske inte riktigt på det sätt som Joar Forssell gör gällande.</p><p> STYLEREF Kantrubrik \\* MERGEFORMAT Svar på interpellationer</p><p>År 2010, när Joar Forssells parti satt vid regeringsmakten, importerade vi 80 gånger så mycket el från Polen mot vad vi gör i dag. År 2010, när Joar Forssells parti satt vid regeringsmakten, var vi nettoimportörer av el. Vi var beroende av elimport för att klara den svenska försörjningen.</p><p>Nu är vi nettoexportörer. Det är till och med så att vi aldrig har varit med och bidragit så mycket till att trycka undan fossil energi i andra länder som nu. Annat var det när Liberalerna satt vid regeringsmakten. Då var vi beroende av fulel från andra länder. Nu är vi med och trycker bort fulel från andra länder.</p><p>Under samma period har vi kraftigt skurit ned den svenska elproduktionen som är beroende av fossila energikällor. Det är en femtedel i dag mot vad det var 2010 - en femtedel! Det finns alltså all anledning att glädjas.</p><p>När Joar Forssell använder det faktum att Sverige någon timme per år är nettoimportör av el som ett tecken på elkris, då måste man fråga sig när Sverige <em>inte</em> hade elkris. Det är väl så att vi har varit beroende av detta jag vet inte hur många år, och jag tror faktiskt att vi oavsett energimix kommer att vara beroende i ett ömsesidigt system även i framtiden. Varför då? Jo, för att om varje stad, varje kommun, varje region och varje land ska dimensionera sitt elsystem för den timme eller minut under året som har den högsta elförbrukningen blir elen mångdubbelt dyrare.</p><p>I stället för att göra det har vi valt två saker. För det första har vi en energimarknad tillsammans med våra grannländer där vi hjälps åt och köper och säljer el, vilket gör att vi har Europas lägsta elpris för medelstora och stora företag och bland de lägsta för konsumenterna. För det andra har vi en försäkring, en effektreserv, som kan pumpa igång om det skulle behövas. Trots att vi har haft en ganska kall vinter, tycker i alla fall jag, har effektreserven hittills inte varit med och bidragit till effekt i det svenska systemet. Den körs på sparlåga någon gång för att vara med och bidra om det skulle behövas.</p><p>I genomsnitt körs den svenska effektreserven en dag vartannat år. Då kan man säga något hemskt ord som jag tror att Joar Forssell gjorde i tv - jag kommer inte ihåg vad det var för ord - om att den här körs på fossil energi. Det gör den; den är oljedriven. Jag kan hålla med Joar Forssell om att det är ett problem att den går på olja, även om vi har valt att ta större utsläppskällor och även om den bara drivs vartannat år.</p><p>Men detta går ju att ändra på! Joar Forssells parti gjorde det inte när de satt vid makten. Vi kanske kan vara med och bidra tillsammans för att se till att effektreserven i stället går på bioolja eller biogas så att även den lilla, lilla resten av fossila drivmedel stampas ut ur det svenska elsystemet.</p>",
    "intressent_id": "0744993950910",
    "rel_dok_id": "H810394",
    "replik": "N",
    "systemdatum": "2021-05-05 14:45:33"
  }
}