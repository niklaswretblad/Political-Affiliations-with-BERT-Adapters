{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Särskild debatt om en ny bankläcka, skatteflykt och penningtvätt",
    "underrubrik": "",
    "kammaraktivitet": "",
    "anforande_id": "358b1097-2d20-eb11-9143-901b0eac4c70",
    "anforande_nummer": "26",
    "talare": "Helena Vilhelmsson (C)",
    "parti": "C",
    "anforandetext": "<p>Herr talman! Jag skulle i denna debatt vilja lyfta vissa folkrättsliga fundamenta, vissa fundamentala självklarheter, till exempel den att varje stat som utgångspunkt faktiskt har rätt att utforma sitt eget skattesystem som den vill. Beskattningsrätten är en nationell angelägenhet. Det måste vi komma ihåg. Det är inte en EU-fråga. Jag tror inte att någon här inne är särskilt intresserad av att EU eller något annat enskilt land ska kunna fälla avgörandet när det gäller hur vi ska beskatta våra företag i Sverige.</p><p> STYLEREF Kantrubrik \\* MERGEFORMAT Särskild debatt om en ny bankläcka, skatteflykt och penningtvätt</p><p>I stället krävs det samarbete mellan stater och en vilja att samarbeta för att koordinera skattereglerna så att möjligheten att utnyttja luckor i lagstiftningen reduceras till ett minimum och att staternas skattesystem inte motarbetar varandra, något som kan ske i dag. I det här avseendet har OECD-ländernas BEPS-projekt mot skattebaserodering varit framgångsrikt så här långt.</p><p>Nu ska de resultat som de samarbetande staterna har kommit överens om genom informationsutbytesavtal också implementeras i nationell rätt. Det har förekommit lite kritik mot det här, exempelvis att det är lätt att komma runt de överenskomna reglerna, men då är det också upp till övriga länder att införa sanktioner och påtryckningar - vilket vi har rätt att göra - mot dessa så kallade skatteparadis och genom implementering i svensk lagstiftning vidta motåtgärder mot dessa icke samarbetsvilliga jurisdiktioner, som det heter på fackspråk.</p><p>Det finns ibland en tendens att vilja lägga ytterligare lagstiftning på redan befintlig. Men begår man skattebrott finns det ju straff. Sedan kan man diskutera den svenska straffskalan, men det är en annan debatt.</p><p>Bryter man mot lagar och regler begår man en olaglig handling. Vi kan inte stifta lagar i denna kammare för att någon <em>nästan</em> bryter mot lagen. Om det däremot är så att luckor upptäcks i lagstiftningen som leder till skatteundandragande, skatteflykt, erodering av skattebas eller illegal skatteplanering ska naturligtvis dessa luckor täppas till.</p>",
    "intressent_id": "0903081277919",
    "rel_dok_id": "",
    "replik": "N",
    "systemdatum": "2020-11-06 13:43:24"
  }
}