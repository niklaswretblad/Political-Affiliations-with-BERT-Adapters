{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Kultur och idrott",
    "kammaraktivitet": null,
    "anforande_id": "6ff6e8cf-9ce2-e811-910f-901b0eac4c70",
    "anforande_nummer": "395",
    "talare": "Ann-Christine From Utterstedt (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Allmänpolitisk debattKultur och idrott</p><p>Fru talman! Jag ska ägna kommande minuter åt att säga några ord om Allmänna arvsfonden.</p><p>Allmänna arvsfonden instiftades av riksdagen år 1928 efter beslutet att arvsrätten i släktledet avgränsades så att sysslingar eller de med ett ännu längre avstånd i släktskapet med den avlidne inte längre räknades vid arvsrätt. Om arvtagare inte finns och testamente ej heller upprättats tillfaller den avlidnes förmögenhet alltså Allmänna arvsfonden.</p><p>Kammarkollegiet ska se till att pengarna kommer in från dödsbon, förvalta fonden på bästa möjliga sätt och betala ut pengar till beviljade projekt. Föreningar och andra organisationer kan söka projektstöd ur fonden. Arvsfondsdelegationen beslutar sedan om vilka projekt som ska få stöd. Under 2017 delades 597 miljoner kronor ut.</p><p>I reglementet för Allmänna arvsfonden framgår att den ska ge stöd till projekt som rör barn i åldern 0-11 år, ungdomar i åldern 12-25 år och personer med funktionsnedsättning i alla åldrar. Det är projekt som givetvis bör vara skilda från politiska ställningstaganden.</p><p>I dag fördelas tyvärr en del av de utbetalade bidragen till organisationer som i allra högsta grad är politiserade. I ett av exemplen om hur de utbetalade bidragen fördelas återfinns Stiftelsen Expo. Det är en vänstervriden stiftelse som aktivt tagit en tveklös plats i samhällsdebatten där de högt och ljudligt uttalat ställningstaganden mot ett enskilt hederligt riksdagsparti, nämligen mitt parti.</p><p>Det har de gjort för att vi är socialkonservativa. Det har de gjort för att vi värnar om våra traditioner och vår kultur. Det har de gjort för att vi är kritiska till den förda invandringspolitiken. Det är enligt Expo tyvärr detsamma som att vara extremist, främlingsfientlig och rasist. Jag vill understryka att jag inte alls känner igen mig själv eller någon av mina partivänner i den beskrivningen.</p><p>Ett projekt som fått utdelning från Allmänna arvsfonden leds av Rörelsefolkhögskolornas intresseorganisation, vilken samarbetar med just Stiftelsen Expo. Målet i projektet Inkludera mera är att ta fram metoder för att motverka rasism. Det är ju givetvis jättebra, och det välkomnar vi.</p><p>Problemet i det här fallet är dock att vi vet Expos agenda och vilka Expo menar när de pratar om vardagsrasister och främlingsfientliga. De menar alla oss, minst en miljon människor i det här landet, och fler med oss, som är kritiska mot den oansvariga invandringspolitik som bedrivits i vårt land i årtionden. Det är oss kritiska röster Expo vill motverka genom olika projekt. Det är Expo som Allmänna arvsfonden betalar ut bidrag till. Inte ens avlidna personers arv är alltså numera undantagna från extrema vänstervridna åsikter.</p><p>Fru talman! Det är oerhört viktigt att man i myndighetsutövningen visar respekt för medborgarna, i det här fallet en respekt för den avlidnes leverne och vilja. Staten vet inte vad den avlidne har haft för politisk åsikt, exempelvis. Det är därför mycket olyckligt att blanda in politik även i arvet efter avlidna medborgare.</p><p>Därför bör man se över hur och till vilka organisationer stöd betalas ut, och riksdagen bör omvärdera vilka organisationer som ska få stöd. Det är lämpligt att man betalar ut detta stöd till något som berör hela svenska folket och som alla kan stå bakom.</p><p> STYLEREF Kantrubrik \\* MERGEFORMAT Allmänpolitisk debattKultur och idrott</p><p>(Applåder)</p>",
    "intressent_id": "0148424181819",
    "rel_dok_id": null,
    "replik": "N",
    "systemdatum": "2018-11-07 15:53:31"
  }
}