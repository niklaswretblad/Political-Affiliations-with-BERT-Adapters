{
  "anforande": {
    "dok_hangar_id": "5137850",
    "dok_id": "H909127",
    "dok_titel": "Protokoll 2021/22:127 Torsdagen den 9 juni",
    "dok_rm": "2021/22",
    "dok_nummer": "127",
    "dok_datum": "2022-06-09 00:00:00",
    "avsnittsrubrik": "Ökad rättssäkerhet och snabbare verkställighet i internationella familjemål",
    "underrubrik": "",
    "kammaraktivitet": "ärendedebatt",
    "anforande_id": "f082ac7c-2e43-ed11-9177-901b0eac4c70",
    "anforande_nummer": "96",
    "talare": "Mikael Eskilandersson (SD)",
    "parti": "SD",
    "anforandetext": "<p>Fru talman! <em>Ökad rättssäkerhet och snabbare verkställighet i interna</em><em></em><em>tionella familjemål</em> heter alltså propositionen som vi nu ska debattera. I mycket korta drag handlar den om hur en rättslig prövning ska genomföras och vilken domstol eller annan myndighet som blir behörig när det finns ett internationellt inslag. I stort är detta bra, och det är välkommet att det nu blir förtydligat.</p><p>Vi motsätter oss alltså inte på något sätt själva propositionen men anser att den kunde ha varit bättre. Det är kanske det faktum att den sittande regeringens dagar nu är räknade, och att det därför är bråttom att få igenom så mycket som möjligt innan valet, som gör att förslaget inte tar någon hänsyn till remissinstansernas önskemål.</p><p>Det blir inte alltid bra när man lägger olika lagar som ett lapptäcke på varandra. Sveriges Kommuner och Regioner har i sitt remissvar efterfrågat bättre riktlinjer men har inte fått gehör för sitt önskemål. Man kan misstänka att tidsbristen, när valet nu närmar sig, är påverkande. Det blir det enskilda barnet som drabbas av bristen på riktlinjer för hur lagen ska tolkas av socialnämnderna. Regeringen väljer dock att bortse från Sveriges Kommuner och Regioners remissvar.</p><p>Flera remissinstanser trycker också på barnperspektivet. Värmlands tingsrätt ifrågasätter till exempel hur det säkerställs att ett barns uppfattning kommer till uttryck i beslutsprocessen. Risken finns enligt tingsrätten att det först vid tillämpningen kommer fram vilka nationella regler som bör finnas.</p><p>Just detta med hur barn ska komma till tals tas också upp av Föreningen Vårdnad Boende Umgänge i Sverige, VBU, i deras remissvar. Där lyfter VBU bland annat fram problematiken med att barn inte alltid säger det som de faktiskt vill. Det får aldrig bli så att man tar ifrån barnen rätten till en förälder, enbart utifrån vad som barnet sagt vid ett tillfälle utan att förstå konsekvenserna av sitt yttrande.</p><p>Det bör vara barnets vilja och uppfattning som ska styra, och inte barnets uttryckta ord. Barn ska få komma till tals. Det är då extra viktigt att deras ord inte får en annan betydelse än deras egentliga uppfattning. För barn har oftast ett annat ordförråd och ett annat sätt att uttrycka sin vilja. Därför måste barns vilja vara styrande snarare än deras val av ord och uttryckssätt.</p><p> STYLEREF Kantrubrik \\* MERGEFORMAT Ökad rättssäkerhet och snabbare verk-ställighet i interna-tionella familjemål</p><p>Alla lagar som vi har beslutat om ska följas upp. Vi har en särskild önskan i vår följdmotion om att ta hänsyn till barnperspektivet vid en uppföljning. Tyvärr var det inget som fick gehör under beredningen, vilket vi givetvis beklagar särskilt ur ett barnperspektiv.</p><p>Fru talman! Jag vill dock som avslutning skicka med en uppmaning till regeringen, trots att Sverigedemokraternas önskan om en uppföljning med barnperspektiv ser ut att falla. Jag hoppas att den kommande regeringen har barnperspektivet i åtanke i den kommande uppföljningen.</p><p>Låt barnperspektivet vara en del av uppföljningen, och glöm inte bort att det faktiskt är barnets välmående det ytterst handlar om. Jag yrkar bifall till reservationen.</p>",
    "intressent_id": "0468956880528",
    "rel_dok_id": "H901CU26",
    "replik": "N",
    "systemdatum": "2022-10-03 17:18:13"
  }
}