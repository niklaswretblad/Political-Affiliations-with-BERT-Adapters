{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "(forts. från § 6) Material och produkter avsedda att komma i kontakt med livsmedel (forts. MJU18)",
    "underrubrik": "",
    "kammaraktivitet": "",
    "anforande_id": "d9340042-3516-ec11-9160-901b0e9b71a0",
    "anforande_nummer": "127",
    "talare": "Magnus Oscarsson (KD)",
    "parti": "KD",
    "anforandetext": "<p>Fru talman! Tack, Malin Larsson, för anförandet!</p><p>Jag tänker ta vid efter det som ledamoten John Widegren var inne på för en stund sedan.</p><p>Det är intressant att lyssna till ledamoten Malin Larssons synsätt. Jag kan naturligtvis förstå att regeringen vill lyfta fram att allt är bra. Förvisso kan man säga att det till viss del är bra, för som ledamoten berättade förut ser allt bra ut på barometern. Förvisso har mjölkpriset och köttpriset just nu gått upp. Men precis som ledamoten John Widegren var inne på går priset på foder och diesel upp. Så är det ju.</p><p>Jag vill fråga ledamoten: Om allting är bra, varför hör vi då inte det när vi är ute och lyssnar på jordbrukarna? De är ju så tydliga med - det är i alla fall vad jag hör - att lönsamheten är för dålig.</p><p>Vi beslutade om en livsmedelsstrategi i juni 2017, alltså för snart fyra år sedan. En av de bärande delarna i den var faktiskt att det skulle bli mer lönsamhet, men också att självförsörjningen skulle öka.</p><p>Nu visar det sig att självförsörjningen inte har ökat, tvärtom. Den ligger fast vid låga under 50 procent. Därför skulle jag vilja fråga ledamoten: Hur kommer det sig att det tog så lång tid, nästan fyra år, för regeringen från att man skrev livsmedelsstrategin tills man gav ett uppdrag till olika myndigheter? Det skulle vara intressant att veta.</p>",
    "intressent_id": "0792733370419",
    "rel_dok_id": "",
    "replik": "Y",
    "systemdatum": "2021-09-15 16:58:09"
  }
}