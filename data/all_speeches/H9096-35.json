{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "fae4fe42-382c-ec11-915b-901b0eac4c78",
    "anforande_nummer": "35",
    "talare": "Ulla Andersson (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Herr talman! Man kan väl lugnt konstatera att en nationalkonservativ politik för Sverige skulle vara helt förödande.</p><p>I Sverige har kroniskt sjuka och funktionsnedsatta under lång tid fattiggjorts. De ideologiska ingångarna i det tycks vara att om de kroniskt sjuka och funktionsnedsatta inte har det så bra ekonomiskt kommer de inte att vilja vara sjuka eller funktionsnedsatta utan i stället börja arbeta. Ni hör ju hur tokigt det låter, men det är ju faktiskt det som har utformat politiken. Det finns i Moderaternas tankevärld och i deras politik.</p><p>Nyligen kunde vi höra en upprörd Elisabeth Svantesson i tv. De reformer som Vänsterpartiet krävt och som finns med i vår budget innebär att man ska stärka kroniskt sjukas och funktionsnedsattas ekonomi, bland annat genom att höja sjukersättningen och ta bort den förödande skatteklyftan. Då säger Elisabeth Svantesson att gör man detta kommer arbetslinjen att urholkas och långtidsarbetslösheten att öka. Och så tror man nog om man har svalt de nyliberala ekonomiska teorierna.</p><p>Moderaterna har genom åren presenterat reform efter reform för att jaga sjuka, funktionsnedsatta och kroniskt sjuka. Det är sida upp och sida ned med besparingar och nedskärningar. Inte en enda reform har man lagt fram för att de välbeställda ska bidra mer till samhällsbygget. Jag undrar varför. </p><p>Kommer nu Moderaterna att ta bort de förbättringar för sjuka människor som finns med i regeringens budget? Vad säger i så fall Elisabeth Svantesson till den ME-sjuka, den psykiskt sjuka eller den som har slitits ut i sitt arbete och inte får omfattas av sjukförsäkringen?</p><p>(Applåder)</p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}