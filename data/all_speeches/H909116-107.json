{
  "anforande": {
    "dok_hangar_id": "5133313",
    "dok_id": "H909116",
    "dok_titel": "Protokoll 2021/22:116 Onsdagen den 18 maj",
    "dok_rm": "2021/22",
    "dok_nummer": "116",
    "dok_datum": "2022-05-18 00:00:00",
    "avsnittsrubrik": "Genomförande av elmarknadsdirektivet när det gäller nätverksamhet",
    "underrubrik": "",
    "kammaraktivitet": "ärendedebatt",
    "anforande_id": "b787f68a-bb39-ed11-9178-901b0e9b71a8",
    "anforande_nummer": "107",
    "talare": "Monica Haider (S)",
    "parti": "S",
    "anforandetext": "<p>Fru talman! När Rickard Nordin pratar om marksnål teknik utgår jag ifrån att han menar att man ska gräva ned kablarna i marken. Det är väl det man hör mest när man är ute och träffar personer som drabbas av en ledning på sin mark. </p><p>Alla nätföretag är väldigt överens om att det är dyrt och inte tekniksmart att gräva ned kablarna i marken. Det är bättre att de hänger i luften, för man har kortare ledtider när det händer någonting och så vidare. Frågan är alltså ganska svår, tycker jag, och det tror jag att de flesta tycker. Det låter ju väldigt enkelt att säga att vi ska gräva ned kablarna, men så enkelt är det inte när man lyssnar på dem som är insatta i detta och som verkligen kan det här med teknik och vad det innebär. </p><p>Vad gäller ersättning till närboende eller till dem som drabbas av elledningen på sin egen mark får Rickard Nordin gärna utveckla det lite och berätta vad det är Centerpartiet vill. Det var väl också det han ville få göra, utgår jag ifrån. Det är inte så länge sedan som vi ändrade i ersättningsfrågan så att man faktiskt får 125 procent av markvärdet när man får en ledning på sin mark, men det är mycket möjligt att det finns andra sätt att ersätta de personer som drabbas av en elledning på sin mark. </p>",
    "intressent_id": "0760500234712",
    "rel_dok_id": "H901NU21",
    "replik": "Y",
    "systemdatum": "2022-09-21 16:42:46"
  }
}