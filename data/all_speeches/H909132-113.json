{
  "anforande": {
    "dok_hangar_id": "5139534",
    "dok_id": "H909132",
    "dok_titel": "Protokoll 2021/22:132 Torsdagen den 16 juni",
    "dok_rm": "2021/22",
    "dok_nummer": "132",
    "dok_datum": "2022-06-16 00:00:00",
    "avsnittsrubrik": "Statsministerns frågestund",
    "underrubrik": "Karensavdraget",
    "kammaraktivitet": "statsministerns frågestund",
    "anforande_id": "003e0d1b-3143-ed11-9177-901b0eac4c70",
    "anforande_nummer": "113",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Det går inte att säga annat än att det under pandemin, och framför allt efter pandemin, har blivit tydligt hur olika karensavdraget slår för olika yrkesgrupper. Vissa kan arbeta hemma om man känner sig lite förkyld, medan andra får stanna hemma från jobbet och därmed får en karensdag med vad det innebär i minskad ekonomisk ersättning.</p><p>Samtidigt är det viktigt att ha en hög tilltro till sjukförsäkringen. När man gör förändringar måste man noga fundera igenom vad det får för effekter. Det är därför som vi har tillsatt en utredning om hur man kan få en rättvisare sjukförsäkring och som specifikt ska titta på karensavdraget. Där är det naturligtvis viktigt att titta på hur det ser ut i andra länder. Om jag har förstått det rätt är sjukförsäkringen i Norge generösare, men de har också betydligt högre sjukskrivningstal än vad vi har i Sverige. I Danmark är det inte så. Där har de å andra sidan inte en arbetsrätt på samma sätt som vi har i Sverige, utan man kan bli uppsagd på ett annat sätt.</p>",
    "intressent_id": "098412828516",
    "rel_dok_id": "H9C120220616sf",
    "replik": "N",
    "systemdatum": "2022-10-03 17:36:53"
  }
}