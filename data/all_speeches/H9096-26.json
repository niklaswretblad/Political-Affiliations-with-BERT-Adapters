{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "f1e4fe42-382c-ec11-915b-901b0eac4c78",
    "anforande_nummer": "26",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! Vi är många som älskar Sverige. Vi känner tacksamhet över att få leva här och tacksamhet över den frihet vi har. </p><p>Vi gläds åt de lärare som varje dag lyfter elever. Vi imponeras av den vårdpersonal som väldigt ofta gör skillnad på liv och död, och vi uppskattar alla de poliser som ofta utsätter sig själva för fara för att skydda oss andra. Vi känner stolthet över Sverige - och stolthet över de företagare som för hundra, femtio eller fem år sedan vågade tro på sin idé och anställa andra. I många fall har de blivit världsledande. </p><p>Herr talman! Sverige är i grunden ett av världens bästa länder att leva i och ett hemland att vara stolt över. Men jag är djupt oroad över vad som händer i Sverige nu, herr talman, och jag är inte ensam. I mina samtal med män och kvinnor, killar och tjejer runt om i landet hör jag oron - ibland ilskan - och dessutom en uppgivenhet som ofta tar över. Mycket av det fina och fantastiska som Sverige är hotas nämligen nu, bit för bit. </p><p>Den allra viktigaste uppgiften en regering kan ha - att skydda sina medborgare - är den uppgift som den här regeringen har misslyckats allra mest med. Människor skjuts ihjäl. <em>Barn</em> skjuts ihjäl. Det är en bottenlös tragik, och för den utvecklingen bär den här regeringen ett mycket stort ansvar. Det går inte att skylla på någon annan. </p><p>Herr talman! Vi moderater ser att det måste bli ordning på Sverige igen. Härommånaden kom Brårapporten som visade det som inte är någon överraskning, nämligen att invandrare är överrepresenterade i brottsstatistiken. Men det som däremot inte ger så många rubriker är att många invandrare också utsätts för brott. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Det handlar om kvinnor och män som bor granne med mördare och gängkriminella. Det handlar om människor som riskerar att få bilen uppeldad eller butiken sönderslagen. Det handlar om barn som vaknar mitt i natten, livrädda, för att det skjuts utanför deras fönster. Det handlar om föräldrar som tvingas begrava sina barn. Det är där vi är nu, i Sverige 2021. Fatima, som bor i Järva här i Stockholm, intervjuades i tv. Hon berättade att hon inte längre känner någon trygghet alls. Hon vågar inte släppa ut sina döttrar att leka ensamma, för hon är så rädd att de hamnar i skottlinjen. </p><p>Vi är många mammor och pappor här inne; det ser jag. Försök sätta er in i hennes situation! Sedan tycker jag att ni ska svara på den här frågan: Om hon får välja, är det en familjevecka hon och de andra mammorna i Järva vill ha? Vad ska föräldrar runt om i Sverige med en ledighet till om deras barn inte ens kan gå till lekparken eller fotbollsträningen själva? Jag är övertygad om att de allra flesta väljer trygghet före mer ledighet. Finansministern gör dock en annan bedömning i den här budgeten. </p><p>Moderaterna har lagt en mängd förslag på riksdagens bord som skulle kunna vända den här utvecklingen och göra Sverige tryggare, och vad finansministern än säger i sitt anförande och sina repliker är det förslag som Socialdemokraterna har röstat nej till. Vi har exempelvis lagt fram förslag för att stoppa gängen, men man har röstat nej till att fördubbla straff och röstat nej till att låta polisen avlyssna preventivt. Man har röstat nej till system med anonyma vittnen, och man har röstat nej till visitationszoner. Man röstar också nej till att göra det straffbart att vara med i dessa kriminella gäng. Allt det där som behövs för att få ordning på Sverige har Socialdemokraterna och regeringen röstat nej till. </p><p>Herr talman! Den budget vi debatterar här i dag har inte ens ambitionen att lösa samhällsproblem. Den kommer inte att få ordning på Sverige. Ambitionen verkar mest vara att få ordning på en del samarbetsproblem. Med en budget på 74 miljarder borde man som skattebetalare ändå kunna förvänta sig att regeringen prioriterar de absolut största samhällsproblemen - att stoppa det brutala gängvåldet och trycka tillbaka den rekordhöga långtidsarbetslösheten. </p><p>Herr talman! Verkligheten är finansministerns värsta fiende. Det går nämligen inte att komma ifrån att Sverige sedan 2014 är ett av de två länder i EU där arbetslösheten har ökat. I alla andra länder har den minskat. I stället för lägst arbetslöshet i EU har vi nu en av de absolut högsta. Aldrig har så många människor varit långtidsarbetslösa i Sverige som nu. </p><p>Det här är människor som betalar ett högt pris för regeringens misslyckade jobbpolitik. Arbetslöshet kostar nämligen. Först och främst kostar den för den som är arbetslös, såklart - den som lämnas i passivitet, som inte har en egen lön och som inte får komma ut på arbetsmarknaden. Men den kostar också statsfinanserna. Jag har sagt det förr, herr talman, men jag vill upprepa det här i kammaren: Hade arbetslösheten i Sverige bara utvecklats som snittet i EU sedan 2014 hade de offentliga finanserna varit 42 miljarder kronor starkare. Det motsvarar 88 000 undersköterskor. Arbetslöshet kostar. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Man kan fråga sig om det är någon här inne som tror att vi nu, med den åttonde budgeten, ska få ordning på Sverige till slut. Är det någon som på allvar tror att ett år till med exakt samma politik - den som har lett till den situation vi nu befinner oss i - kommer att vända utvecklingen? Självklart blir det inte så, och särskilt inte när den största posten i hela budgeten går till att betala mer pengar till dem som inte jobbar i stället för att se till att det skapas fler jobb också för dem som står utanför arbetsmarknaden. Arbetslinjen monteras ned, och det vet vi är ett väldigt bra recept om man till slut vill montera ned även välfärden. Det är nämligen arbetslösheten som hotar välfärden. </p><p>Herr talman! Nyligen kunde vi i en av kvällstidningarna läsa om en sexbarnsmamma från Somalia som tidigare försörjde sig på bidrag. Då fick hon 32 000 kronor i månaden. Nu jobbar hon med skogsröjning, och i slutändan får hon lika mycket pengar som när hon inte arbetade. Det är beundransvärt att hon ändå jobbar, och många gör det. Men det är inte så konstigt att varannan invandrad person i arbetsför ålder inte är självförsörjande. Bidragssystemen har spårat ur. </p><p>Det är därför vi moderater vill införa ett bidragstak. Det ska inte gå att stapla olika bidrag på varandra till den grad att det inte lönar sig att jobba. Det är rätt, och det är rättvist. Det är en fråga om moral. Men regeringen säger nej. Den låter detta fortsätta.</p><p>Herr talman! Om några veckor kommer vi i Moderaterna att presentera vår budget, och jag kan lova er följande: De skattepengar som regeringen lägger på mer ledighet för vissa tänker vi i stället använda till ökad trygghet för alla. </p><p>Vi kommer att lägga fram förslag här i kammaren som kan halvera långtidsarbetslösheten på tre år. Vi kommer att lägga fram förslag om språkkrav, bidragstak och krav på att göra sig anställbar. Vi kommer att lägga fram förslag om sänkta kostnader för att anställa. Vi kommer att se till att Sverige kan växa från norr till söder och att det går att vara företagare i både Stockholm och Haparanda. Vi kommer att sänka skatter för företag så att jobben blir fler, och vi kommer självklart att se till att skatten sänks för pensionärer. </p><p>Herr talman! Moderaterna är partiet för den som jobbar, den som vill jobba och den som har jobbat. Moderaterna är det parti som vill upprätta trygghet i Sverige igen. Vi är nämligen övertygade om att det går att få ordning på Sverige igen.</p><p>(Applåder)</p>",
    "intressent_id": "0899112324519",
    "rel_dok_id": "",
    "replik": "N",
    "systemdatum": "2021-10-13 17:14:52"
  }
}