{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Uppföljning av vaccinationer mot covid-19",
    "underrubrik": "",
    "kammaraktivitet": "ärendedebatt",
    "anforande_id": "84446627-3062-eb11-914e-901b0e9b71a0",
    "anforande_nummer": "37",
    "talare": "Pernilla Stålhammar (MP)",
    "parti": "MP",
    "anforandetext": "<p>Fru talman! Det känns stort att stå här i dag och tala om det kommande vaccinet, som ska hjälpa oss att komma ur den värsta tiden av coronapandemin.</p><p>Det finns åtminstone två stora medicinska revolutioner som vi i dag har att tacka för att många liv räddas undan från coronapandemin på våra sjukhus. Den ena är antibiotika som uppfanns 1928 av Alexander Fleming. Vi kan se att antibiotikaresistensen ökar. Därför måste vi minska användningen av antibiotika. Men den behövs verkligen för att bota svåra sjukdomar, såsom lunginflammation. Den andra är vaccinet som uppfanns 1796 av Edward Jenner. Han kom på vaccinet mot smittkoppor. Och smittkoppor, mina vänner, lyckades man helt utrota i världen år 1980.</p><p>Vi ser en god tillgång till vacciner i höginkomst- och medelinkomstländer. Det är ett större problem i världens låginkomstländer. Därför måste vi i denna tid fortsätta att vara solidariska med dem som lever i utvecklingsländerna och se till att också de får vacciner.</p><p>Fru talman! Det finns ett hinder när det gäller vaccinering, nämligen den desinformation som sprids i samhället. Det finns en stor antivaccinationsrörelse. Det är oerhört viktigt att vi alla lyssnar till fakta. Vaccinationer räddar liv. Vi behöver mer av vaccinationer, inte mindre.</p><p>Fru talman! Det är nu viktigt att vi håller samman och att vi i denna svåra tid arbetar tillsammans. Det kommer att behövas en bra samordning mellan den nationella nivån, regioner och kommuner. Vi måste alla hjälpas åt. Det är inte tid att peka finger åt varandra, vilket många talare före mig har tagit upp, utan det är en tid för ansvarstagande. Vi ska arbeta tillsammans och göra det bästa av situationen. Våra medborgare ska få tillgång till vaccinet, och vi ska ta ansvar för att det kommer på plats.</p><p>Jag är glad över att vi tillsammans kommer att anta förslaget i betänkandet och att vaccinationen läggs in i det nationella vaccinationsprogrammet. Det är väldigt viktigt att man kan följa de olika vaccinationerna. Vänsterpartiet har skrivit en motion som jag tycker är bra, men som många andra i dag har påpekat har vi inte riktigt tid att utreda vad en vårdenhet är och så vidare. Vi måste komma igång med vaccinationen så snart vi kan. Därför ställer jag mig bakom betänkandet och yrkar avslag på motionen.</p><p>Överläggningen var härmed avslutad.</p><p>(Beslut skulle fattas den 9 december.)</p>",
    "intressent_id": "0704744533715",
    "rel_dok_id": "H801SoU4",
    "replik": "N",
    "systemdatum": "2021-01-29 13:47:57"
  }
}