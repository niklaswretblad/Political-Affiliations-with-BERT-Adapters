{
  "anforande": {
    "dok_hangar_id": "5095419",
    "dok_id": "H809114",
    "dok_titel": "Protokoll 2020/21:114 Tisdagen den 27 april",
    "dok_rm": "2020/21",
    "dok_nummer": "114",
    "dok_datum": "2021-04-27 00:00:00",
    "avsnittsrubrik": "Svar på interpellation 2020/21:645 om energiomställning",
    "underrubrik": "",
    "kammaraktivitet": "interpellationsdebatt",
    "anforande_id": "2b2b8c89-7706-ec11-9160-901b0e9b71a0",
    "anforande_nummer": "15",
    "talare": "Lotta Olsson (M)",
    "parti": "M",
    "anforandetext": "<p>Fru talman! Det är mycket tomtar och troll ute och far här, men som anekdot är detta viktigt.</p><p>Anders Ygeman brukar aldrig gilla min debatteknik. Är det så att jag skriver väldigt genomtänkta punkter får jag kritik för att jag läser innantill. Är det så att jag debatterar på ett annat sätt får jag kritik för det. Jag tycker inte att det är en snygg retorik att säga så till debattanter. Man bör i stället lyssna på de argument som framförs.</p><p>Bill Gates har skrivit en jättegenomtänkt bok där han har tittat på hur världens energiomställning ser ut. Han kan inte någonstans se att vi kommer att klara detta utan att vi ökar på kärnkraften rätt kraftigt.</p><p>Anders Ygeman har rätt om en sak: Vi har historiskt varit väldigt duktiga i Sverige. Vi var tidiga med vattenkraft och kärnkraft. Det här har också kostat mycket för både svensk natur och svenska skattebetalare. Det finns ju filmer att titta på där man ser vilka enorma uppoffringar man har fått göra i Norrland för att bygga ut vattenkraften och vad det kostade att bygga ut kärnkraften. Om vi nu ska utöka med 100 procent till och vi redan i dag har balanseringsproblem förstår jag inte, Anders Ygeman, hur vi ska kunna göra på något annat sätt.</p><p>Socialdemokraterna gillar aldrig marknadsekonomi så mycket som när det gäller energi. Men det här är ju ändå en styrd marknad på många sätt. Vi har exempelvis inte forskat på kärnkraftssidan som vi har gjort om alla andra saker. Det har varit politiskt styrt, så det är en marknad med modifikation. Det måste vi ändå erkänna.</p><p>Jag skulle önska att Anders Ygeman tog sig från forntiden och började titta mer på framtiden för att se hur vi ska få mer balanseringskraft i vårt elsystem, så att vi kan balansera upp den kraftiga utbyggnad av vindkraft som kommer.</p>",
    "intressent_id": "066769783310",
    "rel_dok_id": "H810645",
    "replik": "N",
    "systemdatum": "2021-08-26 16:12:12"
  }
}