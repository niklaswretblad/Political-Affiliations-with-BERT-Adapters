{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "50022d69-c139-ed11-9178-901b0e9b71a8",
    "anforande_nummer": "34",
    "talare": "Per Bolund (MP)",
    "parti": "MP",
    "anforandetext": "<p>Herr talman! Statsministern! Varje gång statsministern eller ministrarna i regeringen lyfter upp den gröna industrisatsningen, som nu i anförandet, blir jag väldigt stolt. Jag hör också i undertonerna ett stort tack till Miljöpartiet för de reformer som vi drev igenom och som har lett fram till den fantastiska investeringsvågen.</p><p>Men jag vill påminna statsministern om att jobbet långt ifrån är klart. Vi kan inte nöja oss och vila på gamla lagrar. Det är ett arbete som ständigt behöver drivas vidare. När jag träffar företrädare för industrin och näringslivet ser jag att det finns en stark oro över att det behövs ytterligare reformer för att snabba på processer och för att se till att man får ansökningar godkända snabbare och el till de industrisatsningar som behövs.</p><p>Miljöpartiet har sett till att Klimaträttsutredningens betänkande ligger redo. Det är remissat och klart. Där finns förslag på just hur man kan få igenom ansökningar, lägga in klimatnytta och se till att prioritera upp just de investeringar som leder till att utsläppen minskar.</p><p>Miljöpartiet väntar. Industrin väntar. Klimatet väntar. När kommer förslagen?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}