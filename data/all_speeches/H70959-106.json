{
  "anforande": {
    "dok_hangar_id": "5053295",
    "dok_id": "H70959",
    "dok_titel": "Protokoll 2019/20:59 Torsdagen den 16 januari",
    "dok_rm": "2019/20",
    "dok_nummer": "59",
    "dok_datum": "2020-01-16 00:00:00",
    "avsnittsrubrik": "Svar på interpellation 2019/20:240 om vapenstölder från Regeringskansliet",
    "underrubrik": "",
    "kammaraktivitet": "interpellationsdebatt",
    "anforande_id": "5a4d126b-fa53-ea11-912e-901b0eac4c78",
    "anforande_nummer": "106",
    "talare": "Mikael Oscarsson (KD)",
    "parti": "KD",
    "anforandetext": "<p>Fru talman! Tack för svaret, statsrådet!</p><p>Sverige hade under 2019 över 300 skjutningar. Människors oro över den allvarliga organiserade brottsligheten ökar.</p><p>Nu har det rapporterats att det vid tre olika tillfällen förekommit stölder av handeldvapen, pistoler, från Regeringskansliet - först i april och sedan i början av oktober och i mitten av oktober. Det handlar om sju kraftfulla handeldvapen - en fråga är om statsrådet vet om det är exakt sju eller om det är fler pistoler som har försvunnit - samt hundratals patroner och även magasin.</p><p>Det som har framkommit är att det gjordes en anmälan i april men att utredningen lades ned. Det skulle vara intressant att få veta om det stämmer.</p><p>Det har också sagts att det fanns en kamera vid vapenskåpet men att det inte spelades in någonting. Det är också en fråga som är rimlig att ställa - om statsrådet vet något om den saken, hur det kommer sig.</p><p>En annan fråga som jag tycker är rimlig att ställa är varför regeringen och Regeringskansliet har avhänt sig möjligheten att besluta om enskilda skyddsvakter är lämpliga för uppdrag i Regeringskansliet. Jag läste en intervju i DN med Regeringskansliets säkerhetschef Fredrik Agemark, som uppger att Regeringskansliet inte gjort någon egen säkerhetsprövning av skyddsvakterna.</p><p>Den prövning som länsstyrelsen gör är inte alls lika djupgående som en säkerhetsprövning enligt säkerhetsskyddslagen. Ett beslut från länsstyrelsen gäller dessutom en viss tid, upp till fem år. En säkerhetsprövning enligt säkerhetsskyddslagen ska uppdateras löpande, vilket gör att nya brister kan upptäckas snabbare och säkerhetsklassningen kan dras in.</p><p>Jag undrar om Regeringskansliet har vidtagit åtgärder för att få bättre kontroll över vilka som är vakter och vilka som har tillgång till dessa vapen.</p><p> STYLEREF Kantrubrik \\* MERGEFORMAT Svar på interpellationer</p><p>Den här typen av pistoler är ju väldigt kraftfull. Det är exakt samma typ som Försvarsmakten nu köper in som tjänstevapen. I en intervju i senaste Dagens Juridik säger polisens utredare Carola Pettersson att \"förr eller senare kommer de här vapnen användas av kriminella\", till exempel vid en dödsskjutning, och \"det vore fruktansvärt\". I artikeln står det också att \"vapenskåpet inte hade inventerats på flera månader när det uppdagades att vapen saknades\". Även kring det finns det frågetecken.</p><p>Jag tror att svenska folket har en rad frågor om detta. Regeringskansliet ska ju vara den säkraste platsen, tänker man sig. Ändå har det stulits sju pistoler därifrån - inte vid ett, inte vid två utan vid tre tillfällen.</p><p>Kan statsrådet ge svar på frågorna som jag nu har ställt?</p>",
    "intressent_id": "0973782197017",
    "rel_dok_id": "H710240",
    "replik": "N",
    "systemdatum": "2020-02-20 17:03:13"
  }
}