{
  "anforande": {
    "dok_hangar_id": "5021246",
    "dok_id": "H60947",
    "dok_titel": "Protokoll 2018/19:47 Tisdagen den 5 februari",
    "dok_rm": "2018/19",
    "dok_nummer": "47",
    "dok_datum": "2019-02-05 00:00:00",
    "avsnittsrubrik": "Svar på interpellation 2018/19:20 om gåvoavdraget",
    "underrubrik": null,
    "kammaraktivitet": "interpellationsdebatt",
    "anforande_id": "09dc818b-c339-e911-9116-901b0eac4c78",
    "anforande_nummer": "11",
    "talare": "Mikael Oscarsson (KD)",
    "parti": "KD",
    "anforandetext": "<p>Fru talman! Tack för svaret!</p><p>Avdragsrätten bidrar till att fler ger mer. Det finns flera exempel på organisationer i Sverige som ökar sin insamling tack vare avdragsrätten. I andra länder ser vi att skatteincitament ökar viljan att skänka pengar, föga förvånade. Det som vi är med och subventionerar är att gåvomottagarna, det vill säga organisationerna, får in mer pengar och kan genomföra mer verksamhet som bidrar till ett bättre samhälle, både i Sverige och i världen.</p><p>Om vi tittar på omvärlden ser vi att branschorganisationen Frii, Frivilligorganisationernas Insamlingsråd, är med i en organisation som heter Efa som gjorde en genomgång av samtliga länder i EU, vilken blev färdig den 31 december. Bland dessa länder - Österrike, Belgien, Tjeckien, Finland, Frankrike, Tyskland, Irland, Italien, Nederländerna, Norge, Slovakien, Slovenien, Spanien, Schweiz och så vidare - är det tydligt att Sverige mäler sig ut. I alla länderna, utom Sverige, finns avdragsgilla gåvor, också för företag.</p><p>Det som man slås av, fru talman, är att vi också mäler oss ut när det gäller de låga nivåer vi har haft. I övriga Europa - de länder som jag räknade upp - ligger genomsnittet för vad en enskild person får ge avdragsgillt på mellan 10 och 20 procent av inkomsten. I Norge höjdes beloppet från motsvarande 13 000 kronor till 20 000 kronor 2015, och nu har det höjts till 40 000 kronor.</p><p>Socialdemokratiska regeringar har inte ändrat på detta. När Socialdemokraterna i Danmark hade makten för några år sedan ökade man möjligheten att ge gåvor avdragsgillt. Min förhoppning är att vi kan komma till ett läge där detta inte är partiskiljande utan något självklart - att vi ska ha lika bra villkor i detta land för gåvor till ideell verksamhet som övriga Europa.</p><p>Det finns många behov som inte blir mötta. Det är jättebra med alla anställda som vi har i kommuner, staten och så vidare, men den ideella sektorn betyder mycket. När man ger till något blir man engagerad och undrar hur det går. Vi har sett att organisationerna får fler som hjälper till i verksamheten.</p><p>Jag tror att detta med hur vi kan stödja ideell verksamhet är viktigt. Därför gläder det mig att höra att finansministern är inne på att det här ska genomföras i enlighet med den beställning som är gjord från riksdagen. Sedan kommer nästa steg, vilket hörs på min argumentation. Jag ser inte detta som en slutstation.</p><p> STYLEREF Kantrubrik \\* MERGEFORMAT Svar på interpellationer</p><p>Det fanns en avdragsrätt i Sverige under alliansåren då man kunde ge upp till 6 000 kronor, varav 1 500 avdragsgillt. Men vi behöver göra som andra länder och öka nivåerna. I Norge exempelvis är i princip alla gåvor till ideell verksamhet avdragsgilla.</p>",
    "intressent_id": "0973782197017",
    "rel_dok_id": "H61020",
    "replik": "N",
    "systemdatum": "2019-02-26 13:39:54"
  }
}