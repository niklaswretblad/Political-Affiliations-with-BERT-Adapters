{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "cc829754-be2a-ed11-9178-901b0e9b71a8",
    "anforande_nummer": "30",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Sammantaget fördubblas nästan polisens anslag på tio år. Jag kan inte tänka mig någon annan myndighet som växer lika snabbt som polisen under de här tio åren. Det skulle i så fall vara försvaret. Det är väl ungefär i samma storleksordning.</p><p>Det har gått från lite drygt 20 miljarder till nästan 40 miljarder kronor på tio år. Det gäller också för innevarande år att polisen inte bara har fått de pengar som man äskade utan faktiskt mer pengar än vad man begärde.</p><p>Sedan får vi naturligtvis följa det här efter hand. Det kommer nya budgetförhandlingar till hösten. Men än så länge har man inte begärt några ytterligare resurser just för den här situationen, utan man menar att man klarar sig på det man har.</p><p>Vilka regioner inom polisen som får vilka pengar beslutar polisen själv över. Det är deras ansvar. Men vi kommer att se till att fortsätta att skjuta till de pengar som polisen behöver för att klara sin uppgift.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}