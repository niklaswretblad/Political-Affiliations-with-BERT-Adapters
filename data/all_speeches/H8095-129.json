{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:446 om UD:s reseavrådan till de nordiska grannländerna",
    "underrubrik": "",
    "kammaraktivitet": "interpellationsdebatt",
    "anforande_id": "d848e5fe-ab04-eb11-9146-901b0e9b71a8",
    "anforande_nummer": "129",
    "talare": "Hans Wallmark (M)",
    "parti": "M",
    "anforandetext": "<p>Fru talman! Det är just detta som är pudelns kärna, alltså hur oerhört viktig Norden är för oss och länderna för varandra. Det är precis som utrikesministern säger, alltså att detta är de ekonomier som är viktigast för oss och att det är där vi har våra närmaste vänner. I gränsbygderna bor släkt och familjer på var sin sida om gränsen. Det är det som är utgångspunkten, och det är därför det är så sorgligt att iaktta dessa spiraler nedåt som pågått under hanteringen av pandemin därför att det har hanterats på olika sätt. Man har också uppfattat att olika länder har haft olika attityd till varandra.</p><p>Jag menar, fru talman, att olika åtgärder var och en varit med och skadat relationen. Tillsammans har det skapat ett, tror jag, ganska farligt klimat för det nordiska - framför allt om vi har utgångspunkten att Norden är viktig. Då måste vi göra allt för att värna det, slå vakt om det och se till att vi verkligen har ett utbyte.</p><p>Fru talman! Utrikesministern gjorde i sitt förra inlägg en lång uppräkning av det som man på svenska skulle kunna beskriva som kineserierna i de olika relationerna - hur en regel ändras plötsligt, över en natt, och folk inte kan göra de här naturliga resorna. Hon undrade också var objektiviteten fanns i hur de andra länderna har agerat. Det är ju precis den frågan andra länder kan ställa till vår utrikesminister. Var fanns objektiviteten i vårt sätt att agera?</p><p>Fru talman! Jag menar att reseavrådandena till Finland, Norge och Danmark i grunden varit onödiga, dels för att det är lätt att ta sig hem om det skulle bli kraftigare restriktioner, dels för att de andra länderna ska ge oss konsulärt bistånd om inte vi klarar av det.</p><p>Man får konstatera: Upp på hästen igen! Det här har inte blivit bra, men vi träder inte av. Nu gäller det att rida vidare.</p>",
    "intressent_id": "0980681611418",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:12"
  }
}