{
  "anforande": {
    "dok_hangar_id": "5117132",
    "dok_id": "H90954",
    "dok_titel": "Protokoll 2021/22:54 Tisdagen den 18 januari",
    "dok_rm": "2021/22",
    "dok_nummer": "54",
    "dok_datum": "2022-01-18 00:00:00",
    "avsnittsrubrik": "Svar på interpellation 2021/22:200 om väg 70 Särnaheden-Idre",
    "underrubrik": "",
    "kammaraktivitet": "interpellationsdebatt",
    "anforande_id": "3758042c-bdb5-ec11-9167-901b0eac4c78",
    "anforande_nummer": "18",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman!  har frågat mig om jag kommer att ta några initiativ för att länsplaner som haft god framdrift i sitt förverkligande inte drabbas, som det heter här, i påföljande planperiod genom att anslag räknas av i den nya planperioden. Ulrik Bergman har vidare frågat mig om jag avser att agera för ett extra tillskott till länsplanen så att väg 70 Särnaheden-Idre kan breddas och bli trafiksäkrare under planperioden 2022-2033.</p><p></p><p>Det finns många viktiga och angelägna åtgärder i transportinfrastrukturen att genomföra runt om i landet. I våras presenterade regeringen en infrastrukturproposition med den största ekonomiska ramen någonsin. Riksdagen fattade beslut i enlighet med regeringens förslag. Sammanlagt beräknas ramen uppgå till 881 miljarder kronor under den kommande planperioden 2022-2033. </p><p>När regeringen gav Trafikverket och de nationella länsplaneupprättarna i uppdrag att ta fram förslag till nationell plan och länsplaner bedömde regeringen att den preliminära ramen för länen 2022-2033 ska uppgå till drygt 42 miljarder kronor. Det är en ökning med 8 procent jämfört med nuvarande planperiod. </p><p>Regeringen beslutar om ramarna till länen, och Trafikverket har i uppdrag att genomföra justeringar i samband med revidering av planerna beroende på verkligt utfall av upparbetade medel under de senaste fyra åren. Den slutliga fördelningen av ramar mellan den nationella planen och länsplanerna kommer att fastställas av regeringen genom beslut i nationell plan nu i vår.</p><p>Prioriteringen av åtgärder på väg 70 mellan Särnaheden och Idre är en fråga för Region Dalarna. Det handlar om vilka prioriteringar som görs i länsplanen.</p>",
    "intressent_id": "0284192765516",
    "rel_dok_id": "H910200",
    "replik": "N",
    "systemdatum": "2022-04-06 17:21:34"
  }
}