{
  "anforande": {
    "dok_hangar_id": "5165104",
    "dok_id": "HA0957",
    "dok_titel": "Protokoll 2022/23:57 Fredagen den 3 februari",
    "dok_rm": "2022/23",
    "dok_nummer": "57",
    "dok_datum": "2023-02-03 00:00:00",
    "avsnittsrubrik": "Svar på interpellation 2022/23:153 om skattemedel till organisationer med koppling till regimen i Iran",
    "underrubrik": "",
    "kammaraktivitet": "interpellationsdebatt",
    "anforande_id": "acc350c7-47b4-ed11-9183-901b0e9b71a8",
    "anforande_nummer": "3",
    "talare": "Socialministern Jakob Forssmed (KD)",
    "parti": "KD",
    "anforandetext": "<p>Fru talman! Jag tackar Nima Gholam Ali Pour för frågan.</p><p>Låt mig först säga att den svenska regeringen inte har någonting till övers för regimen i Iran. Vi har fördömt de brott mot mänskliga rättigheter som sker där, dödandet av fredliga människor som protesterar mot regimen och förtrycket av kvinnor och av dem som tänker annorlunda. Vi har kallat upp ambassadören för att protestera mot detta. Vi har också på olika sätt agerat inom EU för att markera mot den iranska regimen. Vi har deltagit i beslut och, även som ordförandeland, drivit på för att fler människor ska sättas upp på sanktionslistan.</p><p>Regeringens uppfattning är att statliga bidrag inte ska gå till organisationer eller trossamfund som på olika sätt främjar extremism eller terrorism. Det är dock så, vilket jag tror att ledamoten är väl medveten om, att jag som statsråd inte kan kommentera enskilda beslut som en myndighet har fattat om att tilldela bidrag till något specifikt trossamfund eller någon specifik församling. Det är myndighetsbeslut som jag inte ska recensera på det sättet.</p><p>Dock vet jag att myndigheten följer frågan och att man har dialog med trossamfunden och agerar på olika sätt när det uppdagas olika typer av oegentligheter på ett generellt plan.</p><p> STYLEREF Kantrubrik \\* MERGEFORMAT Svar på interpellation</p><p>I mitt inledande svar till ledamoten har jag också visat på de generella åtgärder som regeringen arbetar med och som vi planerar att vidta på olika sätt för att få ett mer modernt och transparent regelverk som också är tydligare, lättare att tillämpa och får bättre effekt i relation till eventuella samfund som ägnar sig åt verksamhet som inte stärker utan undergräver demokratin.</p>",
    "intressent_id": "0982795248728",
    "rel_dok_id": "HA10153",
    "replik": "N",
    "systemdatum": "2023-02-24 14:33:43"
  }
}