{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "48fad202-ccc0-ec11-9167-901b0eac4c78",
    "anforande_nummer": "52",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Vi hade för nästan exakt ett år sedan en särskild debatt om Sveriges elförsörjning och höga elpriser. Vi kan här i dag återigen diskutera elpriser.</p><p>Visst kan det finnas förslag som kortsiktigt lindrar. Men det är åtgärder på lång sikt som inte försätter oss i samma situation igen som är angeläget. Det är en omläggning av energipolitiken som måste till för att säkerställa att vi inte återkommande hamnar i sådana här situationer och att det inte blir en årlig debatt som vi ska ha i Sveriges riksdag.</p><p></p><p>Sverigedemokraternas ingång i energipolitiken är att vi bland annat behöver ersätta dagens mål om att det ska vara 100 procent förnybart med att det ska vara 100 procent fossilfri elproduktion för att tydligt markera att kärnkraften har en given plats i den svenska elförsörjningen och även ta bort de regulatoriska hinder som finns för den.</p><p>Vi behöver delta i utvecklingen av nästa generations kärnkraft med små modulära reaktorer i Sverige i stället för att statligt ägda Vattenfall ska behöva göra detta utomlands. Kapaciteten i elnäten behöver byggas ut i snabbare takt. Där är regeringens ambitioner för att korta handläggningstiderna för låga och för saktfärdiga.</p><p>Vi behöver stärka konkurrenskraften för kraft- och fjärrvärmen. De är viktiga för kraftbalansen och för att avlasta behovet av el i städerna. Vi behöver säkerställa att vattenkraften inte i onödan rivs ut när man inför moderna miljötillstånd med den nationella planen. Den småskaliga vattenkraften är viktig för effektbalansen i södra Sverige.</p><p>Det behövs tydliga och konkreta mål för leveranssäkerheten som politiken ska styra mot, vilket riksdagen sedan tidigare har beslutat om men regeringen har förhalat. Ska vi i Sverige lyckas med en elektrifiering för att kunna bli fossilfria måste vi ha tillgång till el under årets alla timmar och till rimliga priser. Då får inte heller våra kraftsystem vara beroende av vädret.</p>",
    "intressent_id": "0130789484021",
    "rel_dok_id": "",
    "replik": "N",
    "systemdatum": "2022-04-20 19:05:28"
  }
}