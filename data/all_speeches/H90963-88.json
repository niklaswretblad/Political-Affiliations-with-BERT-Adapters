{
  "anforande": {
    "dok_hangar_id": "5119222",
    "dok_id": "H90963",
    "dok_titel": "Protokoll 2021/22:63 Onsdagen den 2 februari",
    "dok_rm": "2021/22",
    "dok_nummer": "63",
    "dok_datum": "2022-02-02 00:00:00",
    "avsnittsrubrik": "(forts. från § 16) Livsmedelspolitik (forts. MJU14)",
    "underrubrik": "",
    "kammaraktivitet": "",
    "anforande_id": "daebd02a-f6bf-ec11-9167-901b0eac4c78",
    "anforande_nummer": "88",
    "talare": "Malin Larsson (S)",
    "parti": "S",
    "anforandetext": "<p></p><p>Fru talman! Ja, det är otroligt roligt med allt positivt som sker. Jag lyfte upp ett exempel från Edsele i Sollefteå kommun - en glesbygdskommun - men det finns också mycket annat positivt som sker. Det läggs inte ned gårdar överallt, som man ibland vill framställa det som. Exempelvis finns det ett ungt par som alldeles nyss har byggt en ny mjölkgård på Höga kusten. </p><p>Det finns också fler som satsar på och väljer att flytta hem till de här bygderna, ta över gårdar och starta verksamhet. Jag hoppas att detta håller i sig, för det är det som behövs. Nog för att vi behöver stora gårdar - vi har många munnar att mätta, hela landet ska försörjas och helst ska vi också exportera mat. Men de mindre gårdarna behövs också, framför allt för att bruka markerna i inlandet - även Norrlands inland.</p><p>Maria Gardfjell frågade mig om ultraprocessad mat. Jag tror att det är otroligt viktigt att vi håller i den positiva pandemieffekten, kanske vi kan kalla det, där vi ser att efterfrågan på lokalproducerad mat som inte är ultraprocessad ökar väldigt mycket. Det är viktigt att vi håller i detta och fortsätter att lyfta de mervärden som den lokalproducerade maten ger. Jag skulle också vilja lyfta fram att det offentliga har en jätteviktig roll här via sina upphandlingar. Man kan faktiskt köpa bra mat i stället för den ultraprocessade.</p>",
    "intressent_id": "0203877548421",
    "rel_dok_id": "",
    "replik": "Y",
    "systemdatum": "2022-04-19 17:35:09"
  }
}