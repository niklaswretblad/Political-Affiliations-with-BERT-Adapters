{
  "anforande": {
    "dok_hangar_id": "5090315",
    "dok_id": "H80992",
    "dok_titel": "Protokoll 2020/21:92 Torsdagen den 11 mars",
    "dok_rm": "2020/21",
    "dok_nummer": "92",
    "dok_datum": "2021-03-11 00:00:00",
    "avsnittsrubrik": "Frågestund",
    "underrubrik": "Gränsrestriktionernas följder för arbetspendlare",
    "kammaraktivitet": "frågestund",
    "anforande_id": "a45693c4-64bd-eb11-9156-901b0e9b71a8",
    "anforande_nummer": "61",
    "talare": "Statsrådet Anna Hallberg (S)",
    "parti": "S",
    "anforandetext": "<p>Fru talman! Tack, Ida Karkiainen, för frågan!</p><p>Ja, det nordiska samarbetet har ställts inför stora utmaningar det senaste året. Vi har bjudit in våra medborgare och företag att verka och bo vid våra gränser, och de problem som nu har uppstått tror jag ingen har kunnat förutse.</p><p>Vad vi har gjort är att föra en otroligt nära dialog med respektive nordisk regering för att lösa problem med gränshinder. Vi har undanröjt över 30 gränshinder, stora som små, men det är ganska många kvar. Framför allt är problematiken när det gäller stora gränshinder kvar, särskilt när det gäller arbetspendling.</p><p>Vad vi gör nu är att föra dialog med den finska regeringen. Vi har rett ut de stora frågorna med den norska regeringen de senaste veckorna, och vi fortsätter dialogen med den finska regeringen.</p><p>Vad jag också behöver göra som nordisk samarbetsminister är att fortsätta driva det förslag jag haft om att stärka vår dialog innan vi fattar beslut som påverkar våra gränsmedborgare.</p>",
    "intressent_id": "0828690288413",
    "rel_dok_id": "H8C120210311fs",
    "replik": "N",
    "systemdatum": "2021-05-25 16:24:00"
  }
}