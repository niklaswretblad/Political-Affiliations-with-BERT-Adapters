{
  "anforande": {
    "dok_hangar_id": "5046534",
    "dok_id": "H70930",
    "dok_titel": "Protokoll 2019/20:30 Tisdagen den 12 november",
    "dok_rm": "2019/20",
    "dok_nummer": "30",
    "dok_datum": "2019-11-12 00:00:00",
    "avsnittsrubrik": "Svar på interpellationerna 2019/20:82 och 84 om strandskydd",
    "underrubrik": "",
    "kammaraktivitet": "interpellationsdebatt",
    "anforande_id": "c8ec490d-d015-ea11-912c-901b0e9b71a8",
    "anforande_nummer": "16",
    "talare": "Lars Beckman (M)",
    "parti": "M",
    "anforandetext": "<p>Fru talman! Tack för svaret, statsrådet!</p><p>Jag hörde ändå en antydan till svar i miljöministerns inlägg - jag tror till och med att jag blev apostroferad - och det var att statsrådet vill ha viss flexibilitet. Statsrådet vill ha <em>viss</em> flexibilitet i strandskyddet. Då måste man ändå ställa sig frågan: Betyder det att de kommunpolitiker i Gävleborg som har otroligt bra mark att bygga på, som har tillväxtmöjligheter i sin kommun och som har boende som vill bygga kommer att kunna göra det? </p><p>Är det så att miljö- och klimatministern och vice statsministern verkligen brinner för att landsbygden ska få utvecklas? Brinner hon för att det ska byggas vid vatten? Jag klockade det inte exakt, men ungefär 80 procent av tiden talade miljö- och klimatministern om de värden som ska skyddas, det vill säga tillgång till stränderna och tillgång till vattnet. Det är väl ganska naturligt om man är miljöpartist, och det är ju en indikation på hur Miljöpartiet ser på de här frågorna. </p><p>Det konkreta svar jag hörde var att det ska finnas viss flexibilitet. Jag tror inte att kommunpolitikerna i Hudiksvall, Gävle, Söderhamn, Bollnäs, Ljusdal och Nordanstig förväntar sig att det ska vara <em>viss</em> flexibilitet, utan jag tror faktiskt att de förväntar sig att de ska kunna utveckla sina kommuner och sina boenden. Det handlar om att skapa tillväxt i de här kommunerna, som ju har en otroligt bra konkurrensfördel. Om tågen dessutom skulle gå i tid så att människor kunde arbetspendla skulle man kunna bo väldigt bra och fint vid vattnet, till ett bra pris, om regeringen såg till att den här utredningen kom på plats.</p><p>Jag skulle därför vilja fråga ansvarigt statsråd när den nya lagstiftningen är på plats - klubbad och klar här i riksdagen - enligt hennes bedömning. </p>",
    "intressent_id": "0588282566419",
    "rel_dok_id": "H7C120191112ip",
    "replik": "N",
    "systemdatum": "2019-12-03 14:23:49"
  }
}