{
  "anforande": {
    "dok_hangar_id": "5080868",
    "dok_id": "H80965",
    "dok_titel": "Protokoll 2020/21:65 Fredagen den 15 januari",
    "dok_rm": "2020/21",
    "dok_nummer": "65",
    "dok_datum": "2021-01-15 00:00:00",
    "avsnittsrubrik": "Svar på interpellationerna 2020/21:228 och 281 om yttrandefriheten och informationsstrukturen",
    "underrubrik": "",
    "kammaraktivitet": "interpellationsdebatt",
    "anforande_id": "2eaafb91-8286-eb11-914b-901b0eac4c70",
    "anforande_nummer": "97",
    "talare": "Aron Emilsson (SD)",
    "parti": "SD",
    "anforandetext": "<p>Fru talman! Redan i augusti 2019 frågade jag regeringen genom Morgan Johansson hur man avser att säkra en fri samhällsdebatt på den här typen av plattformar. Samma år hade jag förmånen att få initiera och leda en arbetsgrupp för analys och idéutveckling avseende yttrandefrihet och demokrati med särskilt fokus på medieutvecklingen. </p><p>Vi uttryckte en vision och en problembeskrivning och lade inför våra landsdagar fram ett antal åtgärdsförslag för fortsatt beredning. Vår samlade bedömning var att yttrandefriheten kan stärkas genom att utvärdera och uppdatera lagstiftningen på vissa områden och att såväl medborgares som mediers frihet kan vitaliseras och vidmakthållas, bland annat genom att tillse att ingen utsätts för otillbörlig särbehandling, genom att belysa missbruk av lagar som begränsar yttrandefriheten och genom att se över ett nytt medieetiskt system som kan behöva komma till stånd i den flora av mediala miljöer som i dag står till buds.</p><p>Vi föreslog också straffskärpningar för brott som syftar till att tysta journalistisk verksamhet liksom att man skulle driva frågan om en översyn av lagen om brott mot medborgerlig frihet för att tydligare kunna lagstifta mot brottsligt tystande av opinionsbildare. Jag skulle vilja höra hur ministern ser på dessa byggstenar.</p><p>Dessa förslag vann gehör vid våra landsdagar, och vi har sedan dess arbetat vidare med dem och har för avsikt att göra det både i riksdagen och i andra organ. Diskussionen om de sociala medieplattformarnas mjuka makt i relation till yttrandefriheten har tilltagit i och med att medier, parlamentariker och världsledare har stängts av från flera av de sociala mediernas plattformar. Röster för den fria åsiktsbildningen hörs nu från både vänster och höger.</p><p>Amanda Lind konstaterar att frågan om de stora it-plattformarnas ställning är viktig inte bara i Sverige utan också internationellt och globalt och att yttrandefriheten är en hörnsten för folkstyret. Men när det gäller hur regeringen vill säkra att denna hörnsten tillämpas saknar jag desto mer. När våra frihetslagar stiftats har ju intentionen varit att den enskilda individens åsiktsbildning är fundamental, oaktat att internet då inte existerade. Hur man ska komma till rätta med detta i dag saknar jag ett tydligt svar på från ministern. </p><p>Det är hög tid att vi nationellt formulerar en strategi för hur åsiktsfriheten ska säkras när yttrandefriheten kontrolleras av ett fåtal multinationella företag och inte av den representativa demokratins företrädare eller maktdelningens aktörer i form av lagstiftande, granskande och dömande makt. Vad är regeringens hållning när det gäller den enskildes rätt? </p><p> STYLEREF Kantrubrik \\* MERGEFORMAT Svar på interpellationer</p><p>En fullständigt fundamental fråga i den här diskussionen är hur vi definierar de bolag vi talar om. Detta har ju ministern berört. I dag råder en oligopolsituation, och det är en otrolig brist på konkurrens. Naturligtvis är de inte enbart neutrala anslagstavlor, och de är inte heller enbart redaktionella aktörer med ansvarig utgivare. Det är där problematiken ligger. De är globala aktörer i guldbyxor med djupa fickor, så att säga, och då infinner sig ju den logiska följdfrågan, särskilt så här en fredag: Vart är vi på väg?</p><p>Jag kommer närmare att sätta mig in i EU-kommissionens förslag på området, men redan nu tycker jag mig se att kommissionens sätt att närma sig frågorna inte är oproblematiskt. Om man ålägger de internationella aktörerna att plocka bort innehåll vid rena misstanken om olagligheter agerar man ju domare i förtid. Den risken får vi inte ta. Det är en ordning som vi i Sveriges riksdag och regering inte kan acceptera i vårt ansvar gentemot svenska folket, alldeles oavsett vem som för dagen sitter vid makten.</p>",
    "intressent_id": "0861521539920",
    "rel_dok_id": "H8C120210115ip",
    "replik": "N",
    "systemdatum": "2021-03-16 19:08:57"
  }
}