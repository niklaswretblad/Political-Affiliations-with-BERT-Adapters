{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "8b68e860-3b0b-ec11-9160-901b0e9b71a0",
    "anforande_nummer": "105",
    "talare": "Andreas Carlson (KD)",
    "parti": "KD",
    "anforandetext": "<p>Fru talman! Billigt spinn tror jag att Morgan Johansson vet betydligt mer om än jag själv gör, inte minst mot bakgrund av tidigare inlägg här i debatten.</p><p>Ja, jag har medarbetare, absolut. Men Morgan Johansson har också partikamrater, och hans partikamrater skrev precis det jag läste upp i det förslag som Socialdemokraterna röstade på i omröstningen här, då man avstyrkte att skärpa straffet. Man menade att straffskärpningen som gjordes 2013 har lett till att strafflängderna för grov kvinnofridskränkning och grov fridskränkning har ökat, och mot den bakgrunden var man inte beredd att ställa sig bakom vårt förslag att skärpa straffet.</p><p>Javisst, det kanske var så att de hade fel. Men kom inte och säg att jag har fel, Morgan Johansson, när jag citerar dina egna partikamrater! De motiverade varför Socialdemokraterna när vi röstade här för ett år sedan inte var för att skärpa straffen för grov kvinnofridskränkning. Eller vet ni inte vad ni gör inom Socialdemokraterna?</p>",
    "intressent_id": "0542160909628",
    "rel_dok_id": "",
    "replik": "Y",
    "systemdatum": "2021-09-01 17:44:15"
  }
}