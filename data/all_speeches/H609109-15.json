{
  "anforande": {
    "dok_hangar_id": "5037275",
    "dok_id": "H609109",
    "dok_titel": "Protokoll 2018/19:109 Måndagen den 24 juni",
    "dok_rm": "2018/19",
    "dok_nummer": "109",
    "dok_datum": "2019-06-24 00:00:00",
    "avsnittsrubrik": "Svar på interpellation 2018/19:286 om SJ:s biljettförsäljningskanaler",
    "underrubrik": null,
    "kammaraktivitet": "interpellationsdebatt",
    "anforande_id": "71108426-49ca-e911-9123-901b0eac4c78",
    "anforande_nummer": "15",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! David Josefsson har frågat mig hur jag och regeringen ställer oss till att initiera en översyn av behovet och utformningen av en reglering gällande biljettförsäljning för kommersiell persontågstrafik i enlighet med Konkurrensverkets rekommendation.</p><p>Konkurrensverket har föreslagit att regeringen låter utreda behovet och utformningen av en reglering gällande biljettförsäljning för kommersiell tågtrafik.</p><p>Tillgången till en effektiv och väl fungerande kollektivtrafik är av mycket hög prioritet för regeringen. Den kommersiella tågtrafiken är en del av kollektivtrafiken, men regeringen anser inte att den kommersiella tågtrafiken ska hanteras annorlunda än övrig kollektivtrafik.</p><p>Det är prioriterat att möjliggöra integration av biljettförsäljning för all kollektivtrafik i ett oberoende nationellt biljettsystem. En av punkterna i januariavtalet - en sakpolitisk överenskommelse mellan Socialdemokraterna, Miljöpartiet de gröna, Centerpartiet och Liberalerna - behandlar just denna fråga. I januariavtalet står det att ett nationellt biljettsystem för all kollektivtrafik i hela Sverige ska införas från 2022. För närvarande bereds denna fråga i Regeringskansliet.</p>",
    "intressent_id": "0284192765516",
    "rel_dok_id": "H610286",
    "replik": "N",
    "systemdatum": "2019-08-29 12:39:06"
  }
}