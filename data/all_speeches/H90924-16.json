{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "61eaa894-f151-ec11-915f-901b0eac4c70",
    "anforande_nummer": "16",
    "talare": "Niklas Wykman (M)",
    "parti": "M",
    "anforandetext": "<p>Herr talman! När Anders Borg var finansminister i Sverige utsågs Sverige till Europas bästa land. Nu när Morgan Johansson är justitieminister har Sverige utsetts till Europas farligaste land. Det är rätt stor skillnad på de två sakerna.</p><p>Det finns givetvis inte en enskild förklaring till varför Sverige nu klassificeras som Europas farligaste land under Morgan Johanssons ledning. Det går heller givetvis inte att lasta Morgan Johansson enskilt för den utvecklingen.</p><p>Det är givetvis inte enkelt att vara justitieminister i en regering som har en finansminister i termer av Magdalena Andersson som konsekvent vägrar att tillföra resurser till brottsbekämpande myndigheter och statens kärnuppgifter, såsom ordning och reda i folkbokföringen, tillräckliga resurser för såväl Skatteverket som Statistiska centralbyrån och att hålla koll och ordning i Sverige. Då blir uppgiften som justitieminister tuff. Det förstår alla, och det är alldeles uppenbart för alla att Morgan Johansson inte ensam kan lastas för detta.</p><p>Herr talman! När man däremot som ansvarigt statsråd antingen inte ser verkligheten eller konsekvent beskriver den på ett felaktigt sätt blir det också svårt att rikta åtgärder som möter de problem som Sverige har. Vi såg i går ett exempel på projektet Sluta skjut, som justitieministern menade hade haft närmare 100 avhoppare men som i Expressen visade sig ha 6, enligt den granskning som de hade gjort. Det är stor skillnad på närmare 100 och 6, Morgan Johansson.</p><p>I den här diskussionen säger Morgan Johansson med bestämdhet att det inte finns någon dumpning utanför kommunhuset i Sigtuna kommun. Många som bor i Sigtuna kommun och ser på den här debatten undrar ifall Morgan Johansson verkligen tycker att det är de, det relativt sett lilla antalet personer som är invånare i Sigtuna kommun i förhållande till Sveriges befolkningsmängd totalt sett, som själva och ensamma ska betala när statens utvisningar inte fungerar.</p><p>Det upplever människor som orimligt eller orättfärdigt och väldigt svårt. Det är väldigt svårt för de människor som bor i Sigtuna kommun att ta ansvar för utvisningar som inte lyckas och att ta finansieringsansvar. Morgan Johansson säger att de inte behöver ta det. Det är helt frivilligt för kommunen att ta ansvar. Okej, men Migrationsverket bokar taxiresor.</p><p> STYLEREF Kantrubrik \\* MERGEFORMAT Svar på interpellationer</p><p>Enligt de uppgifter som förekommit i medierna och som jag förstår också är verifierade av kommunen handlar det om fem till tio fall per år då det kommer personer, som har fått utvisningsbeslut, med en taxi från Migrationsverket och lämnas utanför kommunhuset. Sedan säger Morgan Johansson: Det är frivilligt att ta ansvar för de personerna eller inte. Det behöver kommunen inte göra. Sanningen är den att det är Morgan Johanssons stora misslyckande som ligger bakom det här. Det är personer som skulle ha utvisats. Kanske kan vi på ett vanligt enkelt språk, Morgan Johansson, reda ut vad ministern tycker borde gälla i det här fallet.</p><p>Det finns en person. Personen ska utvisas. Utvisningen kan inte verkställas. Min egen uppfattning är att det rimliga givetvis vore att - i den mån en utvisning inte kan verkställas, det kan självklart finnas goda skäl till att en utvisning inte kan verkställas - staten, som har ansvar för flyktingpolitiken, också tar ansvar för att personen förvaras och omhändertas på ett sådant sätt som är rimligt fram till dess att utvisningen kan verkställas. Inte att man sätter personen i en taxi till närmaste kommunhus och sedan säger: Det är ett frivilligt ansvar för kommunen. Antingen får personen stå kvar där ute, eller så tar ni ett ansvar. Jag tycker inte att det är anständigt för Sverige att göra på det sättet.</p>",
    "intressent_id": "0493288854424",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}