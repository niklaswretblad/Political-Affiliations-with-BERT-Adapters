{
  "anforande": {
    "dok_hangar_id": "5110458",
    "dok_id": "H90916",
    "dok_titel": "Protokoll 2021/22:16 Torsdagen den 14 oktober",
    "dok_rm": "2021/22",
    "dok_nummer": "16",
    "dok_datum": "2021-10-14 00:00:00",
    "avsnittsrubrik": "Frågestund",
    "underrubrik": "Biståndet till Afghanistan",
    "kammaraktivitet": "frågestund",
    "anforande_id": "82edea43-7d40-ec11-9164-0090facf175a",
    "anforande_nummer": "57",
    "talare": "Mats Nordberg (SD)",
    "parti": "SD",
    "anforandetext": "<p>Fru talman! Min fråga går till biståndsminister Per Olsson Fridh.</p><p>Afghanistans befolkning är i akut behov av livsmedel efter talibanernas ockupation. Omvärlden bör därför hjälpa till med mat, mediciner och sjukhusartiklar för att lindra den mest akuta nöden. Talibanernas regim är inte demokratiskt vald, och det är alldeles för tidigt att visa den acceptans. Det förekommer många rapporter om exempelvis övergrepp och stängda flickskolor. Insatser utöver akut hjälp riskerar att förstärka talibanerna såväl med finanser som med internationell acceptans.</p><p>Därför är min fråga: Om regeringen nu även återstartar projekt utöver nödhjälp - vilka påtryckningsmedel har vi då kvar för att kräva att den talibanska regeringen respekterar rättsstatsprinciper, demokrati och mänskliga rättigheter?</p>",
    "intressent_id": "0365748677411",
    "rel_dok_id": "H9C120211014fs",
    "replik": "N",
    "systemdatum": "2021-11-08 11:19:23"
  }
}