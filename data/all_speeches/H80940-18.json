{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "c36dfcf1-df3e-eb11-914a-901b0e9b71a8",
    "anforande_nummer": "18",
    "talare": "Désirée Pethrus (KD)",
    "parti": "KD",
    "anforandetext": "<p>Fru talman! Tack för återrapporten, statsministern!</p><p>När det gäller långtidsbudgeten är vi överens om att det är viktigt att nu hitta en lösning på den blockering som nu sker från Ungern och Polen. Det pågår ju ett artikel 7-förfarande gentemot just Ungern och Polen, som i slutändan kan innebära att de mister rösträtten i rådet. Frågan är hur långt gånget detta artikel 7-förfarande är. Jag tycker att vi har harvat det ganska länge i EU-nämnden nu. Skulle det kunna påverka så att man får en lösning på så sätt?</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>När det gäller corona och den delen är det positivt att de två första coronavirusvaccinerna kommer att godkännas nästa månad. Det låter naturligtvis väldigt lovande. Däremot varnade man vad jag förstår för logistiska hinder för tillverkning och distribution av vaccinerna. Jag undrar lite vad statsministern uttryckte avseende det. Kan det bli distributionsproblem med att få vaccinet till Sverige, till och med? Och vad är det exakta problemet?</p><p>Sedan uttrycktes en djup oro för att lyfta restriktioner för snabbt, vilket kan leda till en tredje infektionsvåg. Det antyddes ett behov av att begränsa resor, något som sannolikt skulle sätta en enorm dämpare på jul- och nyårsferierna.</p><p>Min fråga till statsministern är om regeringen kan tänka sig att införa begränsningar för inresa till Sverige från andra EU-länder. Statsministern säger att han är för att samordna men att Sverige inte ensidigt skulle införa det för att skydda Sverige.</p><p>Finlands statsminister Sanna Marin har efterlyst en gemensam europeisk strategi på området, och hon vill ha ett säkert system för resor inklusive testning av resenärer före avresa och vid ankomst. Hon har alltså ett tydligt förslag på hur man ska göra begränsningar och testsystem för att det ska fungera i EU. Hur ser statsministern på det?</p>",
    "intressent_id": "0860429409414",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}