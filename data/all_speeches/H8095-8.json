{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "5d48e5fe-ab04-eb11-9146-901b0e9b71a8",
    "anforande_nummer": "8",
    "talare": "Joar Forssell (L)",
    "parti": "L",
    "anforandetext": "<p>Fru talman! Tack för svaret, får jag börja med att säga!</p><p>Från mitt perspektiv handlar det här om regeringens och statsrådets syn på hur näringslivspolitik bedrivs på ett effektivt sätt utifrån de exempel som tas upp i interpellationen. Det handlar också om skatteflykt, och jag håller med om att det vore rimligt med land-för-land-rapportering, något som Vänsterpartiet driver på ett mycket bra sätt.</p><p>Då är det lite märkligt att gå upp i debatten, dra en liten anekdot och prata om den kris som Sverige befinner sig i just nu. Det är ju inte det detta handlar om. Det är klart att i en finansiell kris kan det behövas stöd till enskilda bolag, och det sa jag också i mitt första inlägg. Det kan behövas stöd som är generellt utformade för att nå dem som drabbas av krisen. Det är ju något som kommer utifrån och inte hade drabbat en om det inte vore just för krisen.</p><p> STYLEREF Kantrubrik \\* MERGEFORMAT Svar på interpellationer</p><p>Det är vi överens om. Det ingår i januariavtalet. Det är inte någonting som Ibrahim Baylan har hittat på alldeles själv.</p><p>Det är lite märkligt att man inte svarar på frågan, för jag tror att vi från politiken kan skydda arbetstillfällen som hade kunnat skadas av coronakrisen. Men jag tror faktiskt inte att man skapar jobb med hjälp av Powerpointbilder på Näringsdepartementet eller något annat verktyg som Ibrahim Baylan har i sin låda. Tvärtom - jobb hade skapats alldeles oavsett om det var en socialdemokratisk eller moderatledd regering eller för den delen en liberalledd regering. Jobb skapas därför att människor har drivkrafter. Enskilda människor driver utvecklingen genom sitt entreprenörskap och sitt hårda arbete.</p><p>Jobb skapas däremot i lägre grad när Socialdemokraterna bygger ett stort system. Man gillar stora saker som går ut på många regleringar, höga skatter och byråkrati som ska slussa pengarna hit och dit, ta från dem som bygger upp något och ge till dem som redan är stora. Då skapas färre jobb. Även om man kan peka på att något enstaka jobb har skapats för de kronorna har färre jobb skapats någon annanstans. Det beror på att den ekonomiska utvecklingen har dämpats med höga skatter, det vill säga att entreprenörer och företagare bygger samhället och skapar jobb underifrån. Det är obehagligt med den socialdemokratiska synen på ekonomin, det vill säga att det skulle vara Ibrahim Baylan som skapar arbeten.</p><p>Den källa som uppges är Tillväxtverket. Jag väntade på att Vinnova eller någon annan av de statliga eller halvstatliga delarna av det bidragsindustriella komplexet skulle tas upp. Problemet är att statsrådet inte uppger någon grund för regeringens politik som inte är en anekdot och som inte innebär att någon annan får bidrag genom att uppskatta det system som ministern tycker om.</p><p>Vore det inte rimligt att när jag lyfter fram akademisk forskning, till exempel nationalekonomisk forskning, som säger att det är ineffektivt att bygga ett system där mycket pengar tas från skattemedel och försöker omfördela på sätt man själv tror är bra, svara med något annat som inte är en del av samma system?</p><p>Det är klart att det ska vara fråga om digitalisering. Alla här tror på digitalisering. Min generation är mycket digital, men jag tror att digitalisering kommer att ske oavsett om regeringen ger bidrag till Facebook eller inte. Bredband ska byggas ut i hela landet, och grundläggande infrastruktur ska byggas, men man behöver inte ge bidrag till lönsamma företag på bekostnad av drivkraften hos unga entreprenörer.</p>",
    "intressent_id": "0980092192122",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:01"
  }
}