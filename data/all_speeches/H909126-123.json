{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Flexibilitet, omställningsförmåga och trygghet på arbetsmarknaden",
    "underrubrik": "",
    "kammaraktivitet": "ärendedebatt",
    "anforande_id": "b0022d69-c139-ed11-9178-901b0e9b71a8",
    "anforande_nummer": "123",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Tack, Mats Green - inte minst för gratulationerna! Det har varit ett hårt arbete under flera års tid, och jag måste säga att jag är oerhört stolt över att vi har parter på arbetsmarknaden som också har förmågan att förändra spelreglerna när det är nödvändigt, nu när vi har en arbetsmarknad som förändras i väldigt snabb takt.</p><p>Det är ingen hemlighet att det under många års tid har funnits en stor kritik mot lagen om anställningsskydd både från arbetsgivarhåll och från fackligt håll. Den proposition som riksdagen beslutar om i eftermiddag bygger på just en förhandling mellan parterna, och som alltid när fack och arbetsgivare sätter sig ned vid förhandlingsbordet behöver man ge och ta.</p><p>Som socialdemokratisk arbetsmarknadsminister med 20 års erfarenhet som facklig ledare kan jag inget annat än välkomna det och står fullt ut bakom det givande och tagande som har skett så som alltid i förhandlingar.</p>",
    "intressent_id": "0661583406713",
    "rel_dok_id": "H901AU12",
    "replik": "Y",
    "systemdatum": "2022-09-21 17:24:29"
  }
}