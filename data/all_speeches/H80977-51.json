{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellationerna 2020/21:339, 357 och 388 om stöd för demokrati i Ryssland",
    "underrubrik": "",
    "kammaraktivitet": "interpellationsdebatt",
    "anforande_id": "db5a25c4-37a4-eb11-914f-901b0eac4c78",
    "anforande_nummer": "51",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! Navalnyj tas på nytt till så kallad domstol. Det händer samtidigt som EU:s höge representant är i Moskva för att möta Lavrov, någonting som inte har skett på väldigt länge post Krim.</p><p>Fru talman! Jag har tagit del av utrikesministerns svar på mina frågor, och jag läser: \"djupt bekymrad\", \"uppmanade\", \"upprepade . uppmaningen\", \"tog upp\", \"sände en tydlig signal\", \"fortsatt . drivande\", \"ta upp\", \"ställde sig bakom\", \"fördömde\", \"utesluter inte . att diskuteras\" och så vidare.</p><p>Men, fru talman, jag frågade vilka krav regeringen är beredd att driva - inte vad andra gör eller vad som pågår. När man placerar Navalnyj i fängelset där Magnitskij torterades till döds är Magnitskijsanktionerna en viktig signal, fru talman. Vi har Magnitskijsanktioner på plats i EU numera. Vi vill se det i Sverige också. Här finns ett lackmustest på sanktionerna, för det vore väl lämpligt att i det här läget gå samman med andra och använda det instrument som vi har för att rikta sanktioner mot ansvariga för övergreppen.</p><p>Det vore också rimligt att på det sättet agera när det gäller Nord Stream och bygga press. Andra länder är beredda att göra det. Våra baltiska grannar är beredda att vara mycket mer tydliga i vad man driver, och de är ännu närmare Ryssland.</p><p>Varför måste Sverige ha en sådan lågmäld och allmänt deskriptiv hållning? Nog borde Sverige kunna vara tydligt. Jag tvivlar inte på att utrikesministern under mötet med Lavrov sa att hon tyckte att Navalnyj skulle släppas fri. Men det viktiga är inte bara vad som sägs i de tysta rummen, fru talman, utan vad man är beredd att driva i förhållande till våra EUkompisar. Det är någonting som vi tycker är viktigt att ministern är beredd att göra. </p><p> STYLEREF Kantrubrik \\* MERGEFORMAT Svar på interpellationer</p><p>Det är också tydligt att vi har en ny administration i USA, där både den nye utrikesministern och presidenten signalerar klarspråk visavi Putinregimen i Ryssland. Det är möjligt att utrikesministern har fått ett brev med begäran om sanktioner, ett brev som Navalnyjs organisation tillställde president Biden med namn på 35 personer som pekas ut som ansvariga, där man begär att de som är ansvariga för MR-övergrepp och individer som har agerat i Navalnyjfallet tydligt blir föremål för sanktioner så att det känns.</p><p>Nog borde vi kunna göra gemensam sak och driva både inom EU och visavi USA och den nya administrationen att Magnitskijsanktioner införs i EU och i USA.</p>",
    "intressent_id": "0155487380917",
    "rel_dok_id": "H8C120210205ip",
    "replik": "N",
    "systemdatum": "2021-04-23 15:28:50"
  }
}