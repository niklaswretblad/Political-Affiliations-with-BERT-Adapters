{
  "anforande": {
    "dok_hangar_id": "5046998",
    "dok_id": "H70931",
    "dok_titel": "Protokoll 2019/20:31 Onsdagen den 13 november",
    "dok_rm": "2019/20",
    "dok_nummer": "31",
    "dok_datum": "2019-11-13 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "82442914-d215-ea11-912c-901b0e9b71a8",
    "anforande_nummer": "57",
    "talare": "Johan Pehrson (L)",
    "parti": "L",
    "anforandetext": "<p>Herr talman! Den europeiska gemenskapen och det europeiska organiserade samarbetet handlar om frihet, om fred, om demokrati, om vårt eget inflytande och om vårt framtida välstånd.</p><p>När jag lyssnar på Jimmie Åkesson, herr talman, är det tydligt att han är nyfrälst när det gäller det europeiska samarbetet. Alltsedan Jimmie Åkesson klev in under Sverigedemokraternas fanor när han började sin politiska karriär har han motverkat detta samarbete, som han föraktfullt kallar för koloss där Sverige är en lydstat och där allt kraftigt ska minskas.</p><p></p><p>Min fråga är i grunden: Är Jimmie Åkesson och Sverigedemokraterna för det europeiska samarbetet?</p><p>Bakgrunden till den frågan är viktigare än någonsin. Vi ser en världsutveckling där den amerikanska administrationen rullar tillbaka sina starka liberala ambitioner. I detta vakuum som uppstår på världsscenen kommer andra krafter in. Vi ser hur Ryssland blir mer aggressivt med sina påverkansoperationer och sin militära upprustning. Vi ser hur kinesiska intressen köper upp företag och gör infrastrukturinvesteringar runt om i Europa. Det är hamnar i Grekland, och helst vill man väl köpa delar av Sverige också.</p><p>Det där måste vi vara vaksamma på. Vi står starka tillsammans; ensamma faller vi.</p><p>Min fråga är helt enkelt: Vilka förändringar vill Jimmie Åkesson vidta för att stärka kärnan i det europiska arbetet för freden, för jobben och för medborgarnas välstånd i Sverige men också i hela Europa?</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2019-12-03 14:38:05"
  }
}