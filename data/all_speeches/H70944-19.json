{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "8f37759c-e536-ea11-912a-901b0eac4c78",
    "anforande_nummer": "19",
    "talare": "Tony Haddou (V)",
    "parti": "V",
    "anforandetext": "<p>Herr talman! Vänsterpartiet tar i sin budgetmotion ett helhetsgrepp om de växande klyftorna. Vi vill att Sverige åter ska bli världens mest jämlika land.</p><p>Vi vet att ekonomisk jämlikhet är bra för ett lands utveckling. I jämlika samhällen är hälsan bättre, tryggheten större och den ekonomiska tillväxten högre. Även skolresultat påverkas positivt, och jämställdheten mellan kvinnor och män har kommit längre.</p><p>Under de senaste decennierna har ojämlikheten i samhället ökat. Samtidigt har skattesystemets omfördelning kraftigt försämrats. Den relativa fattigdomen har fördubblats på mindre än tio år samtidigt som den ekonomiska eliten har fått det allt bättre i Sverige.</p><p>I det läget lägger regeringen fram en budget som främst gynnar rika män, på välfärdens bekostnad. De nödvändiga satsningarna på välfärden uteblir, trots att det runt om i Sverige kommer larmrapporter om stora nedskärningar inom skolan, äldreomsorgen och sjukvården.</p><p>Vänsterpartiet har andra prioriteringar. Därför lägger vi fram en plan med reformer för att öka jämlikheten i samhället. Vänsterpartiet vill satsa på den generella välfärden. Detta är satsningar som är centrala för ett jämlikare samhälle.</p><p>Vi vill se en annan inriktning av budgetpolitiken. Vårt förslag inom detta utgiftsområde ska ses som en del av vårt budgetalternativ, som vi ser som en helhet.</p><p>Vidare har riksdagsmajoriteten i det första steget av budgetprocessen gett budgetpolitiken en annan inriktning än den vi önskar. Därför deltar vi inte heller i beslutet, utan vi lägger fram en helt egen politik.</p>",
    "intressent_id": "0920901966627",
    "rel_dok_id": "H701SkU1",
    "replik": "N",
    "systemdatum": "2020-01-14 16:51:11"
  }
}