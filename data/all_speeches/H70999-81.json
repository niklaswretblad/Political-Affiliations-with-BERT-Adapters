{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "Statsministerns frågestund",
    "underrubrik": "Inrikesflyget och utökad trafikplikt",
    "kammaraktivitet": "statsministerns frågestund",
    "anforande_id": "7bc808f0-d399-ea11-9132-901b0eac4c78",
    "anforande_nummer": "81",
    "talare": "Edward Riedl (M)",
    "parti": "M",
    "anforandetext": "<p>Herr talman! Om ett par dagar kommer Norrland att stå utan fungerande flygförbindelser. Norwegian har ställt ned flygplanen och lämnat den delen av landet. I går meddelade BRA att de gör detsamma, och SAS ringde runt och informerade regionråd med flera om att man kommer att göra precis likadant.</p><p>Det flygindustrin velat är helt enkelt att få besked av regeringen om man kan tänka sig någon form av utökad trafikplikt i detta allvarliga läge. Alternativet är att Sverige på ett par dagar kommer att stå utan inrikesflyg. Då kommer inte ingenjörer, sjukvårdspersonal, mediciner eller teknisk utrustning att komma vare sig till Norrland eller till Gotland med snabba transporter.</p><p>Vi moderater fattade beslutet i går att vi är beredda att göra en sådan upphandling, det vill säga att utöka trafikplikten och se till att vi har fungerande flygförbindelser utanför de få orter som i dag är upphandlade.</p><p>Min fråga till statsministern är om han och regeringen kan tänka sig att göra likadant, för det är bråttom. Norrland står strax utan fungerande snabba förbindelser.</p>",
    "intressent_id": "0273506284025",
    "rel_dok_id": "H7C120200402sf",
    "replik": "N",
    "systemdatum": "2020-05-19 15:24:20"
  }
}