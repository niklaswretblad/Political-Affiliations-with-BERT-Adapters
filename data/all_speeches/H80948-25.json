{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Granskningsbetänkande hösten 2020",
    "underrubrik": "Vissa frågor om regeringens ansvar för förvaltningen (kapitel 4)",
    "kammaraktivitet": "ärendedebatt",
    "anforande_id": "76446627-3062-eb11-914e-901b0e9b71a0",
    "anforande_nummer": "25",
    "talare": "Mia Sydow Mölleby (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Gransknings-betänkande hösten 2020Vissa frågor om regeringens ansvar för förvaltningen (kapitel 4)</p><p>Fru talman! Det här avsnittet handlar alltså om regeringens ansvar för förvaltningen. Det är som tidigare nämnts bara tre anmälningar inom det här blocket. Men eftersom det är två av dem som kommer från Vänsterpartiet vill jag ändå göra en del kommentarer, och jag håller mig till de två anmälningarna.</p><p>Det första ärendet gäller tidigare Lotteriinspektionens tillsyn av Casino Cosmopol.</p><p>Våren 2019 publicerades uppgifter i medier om att det funnits brister i tillsynen av Casino Cosmopol och att riksdagen inte fått information om bristerna inför det beslut om att omreglera spelmarknaden som riksdagen tog under våren 2018.</p><p>Under KU:s utredning har det framkommit att regeringen hade fått information om att Lotteriinspektionen funnit brister i bland annat Casino Cosmopols arbete med att motverka spelmissbruk men att den informationen inte fanns med i propositionen om en omreglerad spelmarknad, som tidigare sagts. Regeringen fick visserligen informationen endast 20 dagar före sitt beslut om propositionen, men det är ändå viktigt att riksdagen får ett heltäckande beslutsunderlag inför sina beslut.</p><p>Under det här året har vi sett att beredningar och beslut kan hanterats väldigt fort när det behövs, och det är klart att 20 dagar är tillräckligt lång tid för att kunna lägga till viktig information. En av de stora frågorna vid omläggningen av spelmarknaden var dessutom just hur det skulle kunna påverka spelmissbruket.</p><p>Nästa ärende i detta block gäller styrningen av Arbetsförmedlingen efter riksdagens budgetbeslut för 2019. Den budget riksdagen beslutade om i december 2018 grundade sig på en reservation från Moderaterna och Kristdemokraterna och innebar bland annat en kraftig neddragning av pengarna till Arbetsförmedlingens så kallade förvaltningsanslag, alltså det som används till myndighetens basverksamhet, personal, kontorshyror, datorer och så vidare.</p><p>Frågan som KU har tittat på gäller om regeringen har styrt myndigheten tillräckligt. Ofta när KU granskar myndighetsstyrning handlar det om ifall en minister har styrt för mycket och talat om för en myndighet vad den ska göra - det vi brukar kalla ministerstyre. Styrningen av myndigheterna ska ske genom beslut av hela regeringen och inte enskilda ministrar.</p><p>Men här fokuserade vi på om regeringen styrt för lite. Från den 18 januari, när Stefan Löfven valdes till statsminister, var det möjligt för regeringen att fatta de beslut den ansåg nödvändiga gällande Arbetsförmedlingen om inte den löpande dialogen var tillräcklig.</p><p>KU landar i att det kan diskuteras om regeringen fattade de beslut som hade behövts under våren 2019 sett till den situation som kom att uppstå. Det är väl precis den diskussion vi ägnar oss lite grann åt just nu, och vi ser nog lite olika på det.</p><p>Arbetsförmedlingen fick ett kraftigt neddraget anslag för 2019. För att klara av att hålla sig inom de pengar man fick sig tilldelade tog myndigheten snabbt beslut om att varsla 4 500 medarbetare om uppsägning. Man informerade också om att antalet kontor skulle minskas. Regeringen hade kontinuerliga möten med Arbetsförmedlingen från den 6 december 2018 när det stod klart att det förmodligen skulle bli den här stora neddragningen på anslaget.</p><p> STYLEREF Kantrubrik \\* MERGEFORMAT Gransknings-betänkande hösten 2020Vissa frågor om regeringens ansvar för förvaltningen (kapitel 4)</p><p>När KU höll utfrågning med före detta arbetsmarknadsminister Ylva Johansson framgick det att hon och regeringen inte hade något emot uppsägningen av personal och planen att stänga kontor men att hon tyckte att kontorsneddragningen skulle föregås av en konsekvensanalys. Den uppfattningen framfördes till generaldirektören vid flera tillfällen.</p><p>Vid KU:s granskning våren 2019 hade vi en fråga om att generaldirektören för Försäkringskassan skildes från sitt uppdrag. Då hade regeringen fattat åtta olika regeringsbeslut om uppdraget till Försäkringskassan för att regeringen inte var nöjd med hur arbetet bedrevs.</p><p>Vi hade alltså en stor myndighet som stod inför kraftiga neddragningar. Det togs dock inte ett enda regeringsbeslut om hur neddragningen av förvaltningsanslaget borde hanteras - inte förrän regeringen den 11 april beslutade om en generell förordning som skulle gälla för alla myndigheter om att konsekvensanalyser ska göras innan verksamheter utanför Stockholm läggs ned.</p><p>Trots att ministern och regeringen alltså visste att Arbetsförmedlingen gick vidare med att ta fram vilka kontor som skulle stängas utan att en konsekvensanalys gjordes så fattades inget beslut i regeringen.</p><p>Med tanke på att ministern efter offentliggörandet av vilka kontor som skulle stängas ned tyckte att det var nödvändigt att gå ut i medierna och beklaga beslutet och att generaldirektören senare blev skild från sitt uppdrag tycker jag att det verkar ha funnits anledning för regeringen att fatta någon form av styrande beslut tidigare.</p><p>Myndigheterna ska genomföra regeringens politik. I det här fallet var regeringen och myndigheten helt överens om att personal behövde sägas upp och att det borde bli en förändring i antalet kontor. Men i den senare frågan om antalet kontor var man inte överens om processen runt kontorsnedläggningen. För ministern var det viktigt att den genomfördes i samverkan med framför allt kommunerna, som ju är de som har mest kunskap om vilket stöd de arbetslösa behöver och hur det ska kunna tillgodoses.</p><p>När myndigheten redogjorde för vilka kontor som skulle stängas blev det minst sagt stökigt och oroligt på många håll i landet. Det hade regeringen kunnat mildra om den hade varit mer aktiv med att använda sig av möjligheten att faktiskt fatta beslut, till exempel i nya regleringsbrev under våren 2019. I stället överlät regeringen hela processen runt neddragningen av förvaltningsanslaget till Arbetsförmedlingen själv - en process som regeringen dessutom uppenbarligen inte var nöjd med.</p><p>Avslutningsvis vill jag som flera tidigare talare har gjort tacka utskottskansliet och ledamöterna i KU för ett bra samarbete. Eftersom det är vår sista debatt och mitt sista anförande före jul vill jag också önska talmannen god jul.</p>",
    "intressent_id": "0415959965211",
    "rel_dok_id": "H801KU10",
    "replik": "N",
    "systemdatum": "2021-01-29 13:47:55"
  }
}