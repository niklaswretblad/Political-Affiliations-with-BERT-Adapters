{
  "anforande": {
    "dok_hangar_id": "5072626",
    "dok_id": "H80924",
    "dok_titel": "Protokoll 2020/21:24 Tisdagen den 20 oktober",
    "dok_rm": "2020/21",
    "dok_nummer": "24",
    "dok_datum": "2020-10-20 00:00:00",
    "avsnittsrubrik": "Återrapportering från Europeiska rådets möte den 15-16 oktober",
    "underrubrik": "",
    "kammaraktivitet": "",
    "anforande_id": "77ff65b5-6723-eb11-9143-901b0eac4c70",
    "anforande_nummer": "1",
    "talare": "Statsministern Stefan Löfven (S)",
    "parti": "S",
    "anforandetext": "<p>Återrapportering från Europeiska rådets möte den 15-16 oktober</p><p>Fru talman! I förra veckan träffades alltså Europeiska rådet. Mötet inleddes på torsdag eftermiddag med en kort information om förhandlingarna med Europaparlamentet vad gäller den fleråriga budgetramen. Därefter följde diskussion om förhandlingarna mellan EU och Storbritannien, klimatfrågan och läget vad gäller covid-19. På fredagen hade vi en lång diskussion om EU:s relation till Afrika, och vi antog också korta slutsatser om södra grannskapet, Belarus, Turkiet och nedskjutningen av flight MH17. </p><p>Fru talman! Under punkten om den fleråriga budgetramen var Europaparlamentets talman som brukligt på plats för att redovisa parlamentets inställning. De kollegor som tog till orda markerade tydligt att Europeiska rådets uppgörelse från i juli måste utgöra ramen för de fortsatta förhandlingarna. Även vikten av skyndsamma beslut betonades. </p><p>Fru talman! Därefter följde en längre diskussion om klimatmålen. Ordförande Charles Michel förklarade att man efter diskussionen på detta möte skulle återkomma till frågan i december, med målet att nå en uppgörelse om ett nytt utsläppsmål till 2030. Under den diskussion som följde tog samtliga runt bordet till orda, och det stora flertalet gav stöd till målet om minst 55 procents utsläppsminskningar. Jag och ytterligare en kollega markerade att vi egentligen ville gå längre. Vi var några som hänvisade till det initiativ som tagits från svensk sida inför toppmötet, och som nu har tolv deltagande länder, med stöd till kommissionens arbete. Ett mindre antal medlemsstater håller fortfarande emot och vill inte se högre målsättningar på klimatområdet, så det kommer att bli en svår diskussion fram till nästa toppmöte. </p><p>Fru talman! Middagen ägnades åt förhandlingen med Storbritannien, som ju är inne i ett kritiskt skede. Det är svåra frågor att lösa ut; det handlar fortfarande om rättvisa konkurrensvillkor, inklusive regler för statsstöd, och om fiskerifrågorna och tvistlösningen. Som ni har noterat blev det slutligen ett ganska stramt uttalande, kanske man ska säga, från Europeiska rådet. Men vår chefsförhandlare Michel Barnier var efter mötet också mycket tydlig med att EU naturligtvis står redo att fortsätta och även intensifiera det här förhandlingsarbetet. Det är mycket viktigt för Sverige, för EU och för Storbritannien att vi når i mål med förhandlingen.</p><p>Fru talman! Vi diskuterade därefter läget vad gäller covid-19. Det var en allvarsam diskussion där flera regeringschefer vittnade om ett ökat antal smittade och en hårdare belastning på sjukvården. Många tryckte på vikten av en väl fungerande samordning och bra informationsutbyte mellan EU:s institutioner och medlemsstater. Jag instämde men påminde också om att beslut vad gäller exempelvis testning ska fattas på nationell nivå. Det konstaterades också att den här krisen kommer att bli långvarig och att vi därför regelbundet kommer att återkomma till frågan. </p><p>Fru talman! På fredagen diskuterades relationen mellan EU och Afrika, och jag underströk betydelsen av en mer sammanhållen relation - ett partnerskap som är baserat på ömsesidighet och gemensamma intressen. Det var många som betonade mänskliga rättigheter, migration, demokrati, jämställdhet, rättsstatens principer, miljö- och klimatmässig hållbarhet och inte minst investeringar. </p><p></p><p>En stor del av diskussionen kom att handla om begreppet \"gender equality\". Jag och en stor majoritet av de övriga ville att begreppet skulle användas i slutsatstexterna, men två medlemsstater kunde inte acceptera det. Kompromissen blev därför att vi hänvisar till tidigare texter där begreppet \"gender equality\" omnämns. </p><p>Fru talman! Slutligen noterade vi fyra utrikespolitiska frågor. </p><p>Först var det 25-årsjubileet av den så kallade Barcelonaprocessen med det södra grannskapet, och det ska vi återkomma till i december. </p><p>Därefter fördömde vi åter regimens våld mot fredliga demonstranter i Belarus, och vi uttryckte även stöd till Litauen och Polen som har fått kalla hem diplomater från Belarus. </p><p>Även Turkiets provokativa agerande i östra Medelhavet fördömdes. </p><p>Allra sist uppmanade vi Ryssland att samarbeta med utredningen om nedskjutningen av flight MH17. Vi måste få veta sanningen, och de skyldiga måste ställas till svars. </p><p>Detta, fru talman, var återrapporteringen från Europeiska rådets möte. </p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-11-10 16:17:08"
  }
}