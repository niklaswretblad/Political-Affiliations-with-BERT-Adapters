{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "0c517559-bd39-ed11-9178-901b0e9b71a8",
    "anforande_nummer": "58",
    "talare": "ILONA SZATMARI WALDAU (V)",
    "parti": "V",
    "anforandetext": "<p>Fru talman! Tack, statsrådet, för redovisningen!</p><p>I sitt anförande nämnde statsrådet asylfrågorna som en del av säkerhetspolitiken. Därför skulle jag vilja veta hur statsrådet ser på migrations- och asylpolitiken. Förhandlingarna just nu går ju inte nämnvärt framåt. Det finns länder som vägrar att ta emot utomeuropeiska flyktingar och som sätter käppar i hjulet för förhandlingarna.</p><p>Därför skulle jag vilja veta hur Sverige kommer att prioritera den här frågan och om Sverige i samband med det också kommer att driva möjligheten till ett system där Sverige och likasinnade länder samarbetar och går före i asylfrågorna.</p><p> STYLEREF Kantrubrik \\* MERGEFORMAT Information från reger-ingen om förberedelser för Sveriges ordföran-deskap i EU våren 2023</p><p>Min andra fråga är hur Sverige planerar att arbeta med klimatfrågorna. EU har ju ett mål om att kunna nå koldioxidneutralitet till 2050, och vi har ett mål om 55 procent till 2030. Sverige drev i Europeiska rådet minst 55 procent till 2030, och i miljörådet drev Sverige 60 procent. Unionen landade slutligen på prick 55 procent.</p><p>Det är önskvärt att målet kan höjas under Sverige ordförandeskap så att det blir högre än 55 procent, men det är också väldigt viktigt att Fit for 55 går i hamn senast under Sveriges ordförandeskap. Det räcker dock inte med 55 procent, så jag skulle vilka höra hur ministern ser på att vi ska nå ett ännu högre mål än 55 procent och hur vi får de motsträviga länderna att våga satsa på klimatneutralitet.</p>",
    "intressent_id": "",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}