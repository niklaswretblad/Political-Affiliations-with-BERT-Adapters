{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Infrastruktur",
    "kammaraktivitet": null,
    "anforande_id": "e3f5e8cf-9ce2-e811-910f-901b0eac4c70",
    "anforande_nummer": "255",
    "talare": "Jessica Rosencrantz (M)",
    "parti": "M",
    "anforandetext": "<p>Fru talman! Tack, Jasenko Omanovic, för frågan! Absolut - vi står fullt ut bakom den målsättningen, och det är bra att vi kan vara överens om att vi vill att alla ska få tillgång till grundläggande uppkoppling.</p><p>Sedan återstår bara att säkerställa att det blir så. Riksrevisionens granskning har som sagt visat till exempel att de bidrag som finns - vilket är bra - och betalas ut inom ramen för landsbygdsprogrammet tyvärr har gått till områden där marknaden själv kunde ha byggt ut. Det är ett problem, och där tror jag faktiskt att den regering som styrt bör rannsaka sig själv. Och den regering som tillträder bör få ett bättre regelverk på plats. Till dem som bor på landsbygden där marknaden <em>inte</em> bygger ut ska bidragen gå in från det offentliga så att vi säkerställer att alla får ta del av den grundläggande uppkoppling som är alltmer nödvändig för den som vill ta del av olika samhällstjänster.</p>",
    "intressent_id": "0992420223820",
    "rel_dok_id": null,
    "replik": "Y",
    "systemdatum": "2018-11-07 15:53:40"
  }
}