{
  "anforande": {
    "dok_hangar_id": "5033581",
    "dok_id": "H60989",
    "dok_titel": "Protokoll 2018/19:89 Torsdagen den 9 maj",
    "dok_rm": "2018/19",
    "dok_nummer": "89",
    "dok_datum": "2019-05-09 00:00:00",
    "avsnittsrubrik": "(forts. från § 5) Forskning (forts. UbU14)",
    "underrubrik": null,
    "kammaraktivitet": null,
    "anforande_id": "cf56a4a9-0d86-e911-9121-901b0e9b71a0",
    "anforande_nummer": "108",
    "talare": "Mats Berglund (MP)",
    "parti": "MP",
    "anforandetext": "<p>Herr talman! Nej, vi är inget enfrågeparti. Om du efterlyser andra miljöfrågor än klimatet kan du sitta här och lyssna på de debatter som miljöpartister här i parlamentet för - inte minst i de viktiga frågorna om skogen eller den biologiska mångfalden. Hotet mot denna anses av många forskare vara ett mer akut hot mot planeten än klimathotet. Det ska vi komma ihåg.</p><p>Robert Stenkvist nämnde en gammal PV. De gamla bilarna var också nya och ansågs trygga och säkra en gång i tiden, precis som första generationens kärnkraft ansågs vara den mirakelkur som skulle rädda oss från allting. Sedan har det förts över till nya generationer, och nu är det fjärde generationen som ska rädda oss. Det där kommer inte att fungera. Och framför allt: Den fjärde generationen finns inte här i dag. </p><p>Sanningen är att satsningar på kärnkraft, i vilken form det än är, skulle försena och fördyra de omställningar som vi faktiskt måste göra.</p><p>Jag vill också nämna att sol och vind visserligen kan gå ned, men när det börjar blåsa igen och när solen kommer tillbaka går det snabbt att börja producera energi igen. Ett kärnkraftverk som går ned tar jättelång tid att starta upp igen. Att kärnkraften på något sätt är produktionssäker stämmer ju inte alls.</p><p>Överläggningen var härmed avslutad.</p><p>(Beslut fattades under § 9.)</p>",
    "intressent_id": "0606863154419",
    "rel_dok_id": null,
    "replik": "Y",
    "systemdatum": "2019-06-03 16:42:01"
  }
}