{
  "anforande": {
    "dok_hangar_id": "5035737",
    "dok_id": "H609102",
    "dok_titel": "Protokoll 2018/19:102 Tisdagen den 11 juni",
    "dok_rm": "2018/19",
    "dok_nummer": "102",
    "dok_datum": "2019-06-11 00:00:00",
    "avsnittsrubrik": "Svar på interpellation 2018/19:268 om bra väginfrastruktur i hela landet",
    "underrubrik": null,
    "kammaraktivitet": "interpellationsdebatt",
    "anforande_id": "c0959262-46ca-e911-9123-901b0eac4c78",
    "anforande_nummer": "112",
    "talare": "Fredrik Christensson (C)",
    "parti": "C",
    "anforandetext": "<p>Fru talman! Tack, statsrådet, för svaret! Jag tycker att det här är en angelägen fråga, och det är också därför jag valde att interpellera statsrådet.</p><p>Vi kan se att det finns olika behov i olika delar av landet, och infrastrukturen är väl kanske en fråga där man aldrig blir mätt. Det kanske statsrådet själv har insett genom att arbeta med de frågorna.</p><p>Men det är viktigt att peka på några principer. Bland annat finns exemplet om en väg som sedan lång tid tillbaka har pekats ut för åtgärder, och de ska faktiskt också genomföras. Det handlar om skogen och industrin. Människor som bor och verkar på landsbygden ska kunna ta sig till jobb, studier och vidare till annan infrastruktur och kollektivtrafik. Det är helt avgörande för att de ska kunna bo och leva i hela landet.</p><p>Det är särskilt problematiskt när vissa delar av landet åsidosätts eller drabbas av yttre faktorer, till exempel dåliga vägar. Det framkommer i rapporten från riksdagens utredningstjänst, 2019:611, att särskilt mindre kommuner drabbas i Västra Götaland, i Fyrbodal, på ett sätt som kommuner inte drabbas runt om i landet. Då behövs särskilda insatser på de områdena så att de människor som bor och verkar där får bättre förutsättningar.</p><p>Jag hoppas att det är en fråga som statsrådet tar med sig. Statsrådet är alltid välkommen att besöka Dalsland och Fyrbodal för att med egna ögon uppleva vägarna där och de behov som finns ute i landet. För många människor startar värdet på landsbygden, och de behöver bra förutsättningar för att transportera sig på bra och robusta vägar, såväl enskilda som allmänna.</p>",
    "intressent_id": "0519542449425",
    "rel_dok_id": "H610268",
    "replik": "N",
    "systemdatum": "2019-08-29 12:19:37"
  }
}