{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:3 om utförsel av stöldgods",
    "underrubrik": "",
    "kammaraktivitet": "interpellationsdebatt",
    "anforande_id": "8fa850f7-7b40-ec11-9164-0090facf175a",
    "anforande_nummer": "61",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Nu står vi här igen, statsrådet Mikael Damberg. Den här frågan ligger mig varmt om hjärtat, och vi har diskuterat den åtskilliga gånger.</p><p>I svaret hänvisar statsrådet till de åtgärder som vidtas. Men det är bara lite petande här och där och inga kraftfulla åtgärder för att komma åt detta problem.</p><p>För en tid sedan skrev vd:n för Larmtjänst att Sverige är ett smörgåsbord för kriminella.</p><p> STYLEREF Kantrubrik \\* MERGEFORMAT Svar på interpellationer</p><p>En kriminalkommissarie i Västra Götaland gjorde tillsammans med några kollegor en undersökning av hur de organiserade ligorna arbetade och konstaterade att de har nära koppling till den olagliga trafiken i Sverige.</p><p>Man kunde följa upp detta ganska tydligt. En av mina tidigare chefer sa att efter klockan 20 är E6:an helt öppen och att man kan rulla ut med godset över Öresundsbron. Det finns ingen som kan stoppa det. Polisen har gått hem, och Tullverket har inte resurser och heller inte rättigheterna att göra det. Detta skapar förutsättningar för de kriminella nätverken att åka in och hämta det de ska ha. Det fungerar på det sättet att beställning läggs på en bil, en traktor, båtmotorer eller vad det nu kan vara, och så åker de kriminella och hämtar det de ska ha. Redan dagen efter når bilen, båtmotorn eller traktorn sin beställare. Så snabba och effektiva är de.</p><p>Man nyttjar den tunga olagliga trafik som de kriminella nätverken har kontroll över. Var och en förstår att det inte kan vara fråga om en Volvo 240 och en släpvagn som tar ut grejerna, utan det är stora fordon som gör detta. Man lastar in dem och döljer med annat gods, och så piper man ut ur landet. Det är ytterst sällan de blir stoppade av polisen eller tullen. Detta har skapat en marknad för aktörerna att i stort sett åka in och hämta det de vill ha.</p><p>Det är vi som försäkringstagare och medborgare som drabbas av detta. Det är vi som står för notan. Jag kan inte förstå varför det ska vara en så enorm tröghet från regeringen när det gäller att verkligen sätta in resurser. Vi vet ju om detta problem. Vi har diskuterat det länge. Det är beskrivet i ett oändligt antal rapporter hur de agerar i Sverige. Likväl står vi här och diskuterar. Det blir lite krafsande här och skrapande där, men det blir inte något helhetsgrepp eller någon tydlig inriktning.</p><p>Jag pratar ofta med mina gamla kollegor. Jag gjorde det senast i helgen eftersom vi var på en lastbilsmässa tillsammans. De får inte de resurser de behöver för att göra kontroller. Samtidigt rullar bilar fullastade med stöldgods förbi dem ute på vägen, men de har inte kapacitet att ta dem.</p><p>Vad man också såg i den utredning som gjordes i Västra Götaland var att godset först går in i en skåpbil, en folkvagn eller något annat, och sedan körs hela bilen upp på en trailer. Det gör att om någon ser något skickas det ut ett signalement på en folkvagn, en Transporter eller vad det nu kan vara, och så tittar polisen efter det. Och sen åker den stora trailerdragaren med bilen ombord och allt stöldgods förbi.</p><p>Jag ställer frågan igen till statsrådet: När kommer vi att få se kraftfulla åtgärder för att angripa denna typ av verksamhet? Det här duger inte.</p>",
    "intressent_id": "0880018341619",
    "rel_dok_id": "H9103",
    "replik": "N",
    "systemdatum": "2021-11-08 11:10:22"
  }
}