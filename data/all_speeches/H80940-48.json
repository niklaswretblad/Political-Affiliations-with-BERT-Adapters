{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Svar på interpellation 2020/21:123 om fortsatt stöd till bussbranschen",
    "underrubrik": "",
    "kammaraktivitet": "interpellationsdebatt",
    "anforande_id": "e76dfcf1-df3e-eb11-914a-901b0e9b71a8",
    "anforande_nummer": "48",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Detta är utan tvekan en tuff tid - tuff och väldigt sorglig för dem som har mist anhöriga och en tid av lidande för dem som drabbats av sjukdomen, särskilt för dem som drabbats över tid. Vi vet ju att en del drabbas extra hårt av denna sjukdom.</p><p>Fru talman! Lägg därtill den chock som mötte vår ekonomi, som jag tycker att Thomas Morell beskriver väl när det gäller bussbranschen. Jag tror tyvärr att beskrivningen skulle kunna gälla många branscher: buss, taxi- och flygbranschen, ja, hela transportbranschen. Delar av industrin stod stilla under våren och delar av sommaren. Restaurang-, hotell- och eventbranschen, ja, hela besöksnäringen - jag skulle kunna fortsätta ett bra tag till. Detta är den situation vi har, såväl i vårt land som i många andra delar av världen.</p><p>Det är, fru talman, mot denna bakgrund man ska se de enorma stödåtgärder som regeringen har föreslagit för riksdagen och som riksdagen i nästan alla delar har ställt sig bakom. Vi talar om hundratals miljarder av skattebetalarnas pengar, som vi har använt just för att mildra effekterna för jobb och företagande.</p><p>Effekten var att vi efter en initial uppgång i antalet konkurser under våren och början av sommaren kunde se en stabilisering under hösten. Jag tror att det var avgörande att vi kunde få ett antal stödåtgärder på plats.</p><p>På samma sätt, fru talman, har löntagarna drabbats ganska hårt. Arbetslösheten har gått upp kraftigt, och det har naturligtvis varit väldigt svårt för många av de människor som har tappat jobbet - särskilt som det har drabbat branscher som vi vet ofta anställer många unga och också nyanlända, det vill säga de som inte är särskilt etablerade på arbetsmarknaden.</p><p>Nu, fru talman, ser vi återigen en ökning av antalet smittade, såväl i vårt land som i större delen av Europa. Detta gör naturligtvis att vi har fortsatt vidta åtgärder för att stötta vårt näringsliv. Som jag sa i mitt svar tidigare beslutade vi tidigare under månaden att förlänga ytterligare ett antal av dessa åtgärder, och häromdagen aviserade vi att vi nu också tittar på att ytterligare förlänga både omsättnings- och omställningsstödet. Vi tittar på uppskov, och vi har dessutom dessförinnan ytterligare förlängt det stöd som kanske har varit allra viktigast för det svenska näringslivet, nämligen korttidsstödet, till nästa sommar.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Detta gör vi därför att vi behöver stå tillsammans och hjälpas åt under väldigt svåra tider. Det kommer vi att fortsätta göra.</p><p>Thomas Morell hänvisar till det förslag som kommer från bussbranschen. Jag kan försäkra Thomas Morell om att nästan alla branscher har olika förslag och idéer om hur man skulle kunna mildra effekterna. Vi fortsätter föra den dialogen, och jag utesluter inga åtgärder.</p><p>Även om man kan hoppas på det bästa, det vill säga att det kommer ett vaccin som är potent och kan distribueras bland befolkningen, kan vi inte planera utifrån detta. Vi måste utgå från det vi känner till, och det är mot den bakgrunden vi fortsätter att jobba på och undan för undan antingen lägga fram konkreta förslag eller avisera kommande förslag för att fortsätta stötta det svenska näringslivet så att det förhoppningsvis kan övervintra.</p><p>Med detta sagt, fru talman, tror jag att vi alla i grund och botten ändå inser att vi kommer att få negativa effekter av detta. Vi får göra vårt bästa för att se till att de blir så små som möjligt, men det kommer tyvärr att bli sådana.</p>",
    "intressent_id": "0973474532717",
    "rel_dok_id": "H810123",
    "replik": "N",
    "systemdatum": "2020-12-15 15:15:56"
  }
}