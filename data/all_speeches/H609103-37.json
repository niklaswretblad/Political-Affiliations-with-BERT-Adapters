{
  "anforande": {
    "dok_hangar_id": "5036113",
    "dok_id": "H609103",
    "dok_titel": "Protokoll 2018/19:103 Onsdagen den 12 juni",
    "dok_rm": "2018/19",
    "dok_nummer": "103",
    "dok_datum": "2019-06-12 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "5d70f0aa-46ca-e911-9123-901b0eac4c78",
    "anforande_nummer": "37",
    "talare": "Jonas Sjöstedt (V)",
    "parti": "V",
    "anforandetext": "<p>Fru talman! Det är alldeles riktigt att det finns skäl att klandra regeringen, och det har vi från Vänsterpartiets sida gjort i konstitutionsutskottet. Vi framförde hård kritik i samband med att Ann-Marie Begler avskedades, mot de argument som användes. </p><p>Det finns ändå ett drag av nyspråk i den moderata retoriken. Det var ni som inledde jakten på de sjuka under Reinfeldtåren, Ulf Kristersson. Ni drog ned på sjukförsäkringen. Ni har aldrig tvekat att spara på dem som behöver skydd vid sjukdom. Ni har också velat försämra dagens system ytterligare genom att införa en stupstock i sjukförsäkringen. Nyspråket om en bättre sjukförsäkring handlar alltså egentligen om att färre sjuka ska få skydd. </p><p>Sanningen är att Moderaterna är för trygghet för generaldirektörer men emot trygghet för den som är sjuk eller har blivit utsliten på jobbet. Kanske skulle ni lägga lite mer energi där?</p>",
    "intressent_id": "0383111552218",
    "rel_dok_id": null,
    "replik": "Y",
    "systemdatum": "2019-08-29 12:21:11"
  }
}