{
  "anforande": {
    "dok_hangar_id": "5050497",
    "dok_id": "H70952",
    "dok_titel": "Protokoll 2019/20:52 Måndagen den 16 december",
    "dok_rm": "2019/20",
    "dok_nummer": "52",
    "dok_datum": "2019-12-16 00:00:00",
    "avsnittsrubrik": "Utbildning och universitetsforskning",
    "underrubrik": "",
    "kammaraktivitet": "ärendedebatt",
    "anforande_id": "ff751e44-3148-ea11-9130-901b0e9b71a0",
    "anforande_nummer": "62",
    "talare": "Roger Haddad (L)",
    "parti": "L",
    "anforandetext": "<p>Fru talman! Det är inte sant att vi har suttit i regeringsställning i ett år. Det slöts en så kallad januariöverenskommelse i slutet av januari 2019. Jag vill också notera att Kristina Axén Olin i samband med detta kom till vårt utskott.</p><p>Den nya regering som tillträdde har slutit ett avtal - eller i detta fall en januariöverenskommelse - där lejonparten av skolpunkterna kommer direkt från Liberalernas skolpolitiska program. Det gäller till exempel möjligheten att flytta och omplacera elever. Det gäller också det senaste utredningsförslaget om att man från statens sida inte bara ska kunna återkalla tillståndet för dåliga friskolor utan även gå in och lägga ned kommunala skolor.</p><p>Sedan finns det ju förslag som inte passerar riksdagen. Det går att ge ett uppdrag genom budgeten men också genom regleringsbrevet till Skolverket och Skolinspektionen, till exempel vad gäller hur man ska bli bättre på att granska verksamheter. Det har riktats ett tillkännagivande om Skolinspektionen, som jag hoppas kommer med i regleringsbrevet, gällande att man ska avsluta ärenden på ett korrekt sätt för att säkerställa att de brister som har upptäckts verkligen rättas till innan man avslutar ett ärende.</p><p> STYLEREF Kantrubrik \\* MERGEFORMAT Utbildning och universitetsforskning</p><p>Det finns flera instrument, som likvärdighetsmiljarderna och lärarassistentpengarna. Det finns saker som redan är på gång. Men oavsett vilken regering som sitter vid makten - och detta är mitt nionde år som riksdagsledamot - måste vissa lagändringar beredas av en utredning. De kommer sedan tillbaka till riksdagen i form av en proposition.</p><p>Jag ser fram emot väldigt många liberala reformer, och jag utgår från att Kristina Axén Olin kommer att bifalla dem.</p>",
    "intressent_id": "0308306375022",
    "rel_dok_id": "H701UbU1",
    "replik": "Y",
    "systemdatum": "2020-02-05 17:05:45"
  }
}