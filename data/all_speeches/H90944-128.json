{
  "anforande": {
    "dok_hangar_id": "5114632",
    "dok_id": "H90944",
    "dok_titel": "Protokoll 2021/22:44 Måndagen den 13 december",
    "dok_rm": "2021/22",
    "dok_nummer": "44",
    "dok_datum": "2021-12-13 00:00:00",
    "avsnittsrubrik": "Jämställdhet och nyanlända invandrares etablering",
    "underrubrik": "",
    "kammaraktivitet": "ärendedebatt",
    "anforande_id": "ad9653a2-d085-ec11-9163-901b0eac4c70",
    "anforande_nummer": "128",
    "talare": "Janine Alm Ericson (MP)",
    "parti": "MP",
    "anforandetext": "<p>Fru talman! Mäns våld mot kvinnor sker varje dag. Kvinnor hotas, förföljs och trakasseras. De tvingas lämna hus och hem och fly för sina liv. Kvinnor förtrycks och kvinnor mördas, av män.</p><p>Jämställdhet är en fråga om liv och död, om kvinnors rätt till sina kroppar och sin trygghet. Jämställdheten kommer inte att komma av sig själv, utan precis som för generationer som gått före oss med feministiska reformer är det nu vår tur att göra detsamma.</p><p></p><p>Fru talman! I våras drev Miljöpartiet fram ett 40-punktsprogram mot mäns våld mot kvinnor. Det måste nu upprepas, finansieras och genomföras.</p><p>Vi har en nationell strategi mot mäns våld mot kvinnor. Den ska genomföras.</p><p>Genom ett nationellt våldsförebyggande program ska den kunskap som finns om det förebyggande arbetet samlas, stärkas och spridas.</p><p>Det ska göras kompetensinsatser i skolan avseende mäns våld mot kvinnor.</p><p>Information om samtyckeslagstiftningen ska spridas. Alla ska veta vad den innebär.</p><p>Det ska till stärkt stöd till unga som utsatts för våld och insatser till unga män som utövar våld och kontroll i sina relationer för att de ska sluta.</p><p>Vi ska ha ett förebyggande arbete inom idrotten.</p><p>Sveriges kvinno- och tjejjourer ska få rätt förutsättningar för att långsiktigt bedriva sitt arbete.</p><p>Det ska finnas starkare skydd för barn mot föräldrar som har utövat våld. </p><p>Det ska till ökat stöd till Nationellt centrum för kvinnofrid.</p><p>Det ska till ökat stöd till skydd och stöd för personer som medverkar i pornografi.</p><p>Kvinnor som invandrat till Sverige genom anhöriginvandring ska kunna lämna en man som slår utan att uppehållstillståndet dras in.</p><p>Våldsutsatta ska ha rätt till eget boende.</p><p>Det ska bli lättare för idéburna aktörer att samarbeta med kommuner kring skyddat boende.</p><p>Det ska finnas ett förstärkt arbete inom socialtjänsten mot mäns våld mot kvinnor.</p><p>Vården för våldsutsatta kvinnor ska förbättras.</p><p>Arbetet mot prostitution och människohandel ska stärkas.</p><p>Det straffrättsliga skyddet för unga mellan 15 och 18 år ska stärkas.</p><p>Den som är utsatt för sexköp ska betraktas som ett brottsoffer.</p><p>Vi inför en ny straffskärpningsgrund för hat mot kvinnor.</p><p>Det ska bli straffbart att utsätta andra också för psykiskt våld.</p><p>Regler om villkorlig frigivning och vistelseförbud ska skärpas.</p><p></p><p>Målsägandes tidiga uppgifter ska i större utsträckning kunna åberopas som bevis i domstol.</p><p>Beslag av meddelanden mellan närstående vid grov kvinnofridskränkning ska tillåtas.</p><p>Lagstiftningen ska ses över så att den säkerställer att straffet står i proportion till brottslighetens allvar även för den som begår flera brott.</p><p>Det ska bli enklare att utfärda kontaktförbud.</p><p>Det ska bli skärpt straff för den som bryter mot kontaktförbud.</p><p>Det ska bli skärpt straff för grov kvinnofridskränkning.</p><p>Det ska bli lättare att sätta fotboja på den som förföljer kvinnor.</p><p>Rättsintygens kvalitet ska öka.</p><p>Avgiften till brottsofferfonden ska höjas.</p><p>Personer dömda för sexualbrott ska ges en mer anpassad behandling utifrån vad som framkommit vid förundersökningen.</p><p>Straffen för våldtäkt ska skärpas.</p><p>Straffet för sexköp ska skärpas.</p><p>Det ska till en kompetenssatsning hos polisen om psykisk ohälsa.</p><p>Kriminalstatistiken ska förbättras.</p><p>Det ska till fördjupat stöd för kartläggning av våld i nära relationer.</p><p>Myndigheterna ska förstärka sin utredningsförmåga kopplad till vålds- och sexualbrott.</p><p>Kompetensen hos yrkesverksamma ska förbättras.</p><p>En kartläggning av forskningsfältet våld i nära relationer ska genomföras.</p><p>Vi ska ha ökad kunskap om situationen för våldsutsatta som lever med skyddade personuppgifter.</p><p>Det här är 40 insatser som alla talar sitt tydliga språk: Skulden ska läggas på varje man som slår, och samhället ska alltid stå på kvinnornas sida. </p><p>Fru talman! Arbetet för ett jämställt Sverige sträcker sig över betydligt fler områden än mäns våld mot kvinnor. Det handlar om att krossa varje glastak, som nu när vi fått en kvinnlig statsminister, och det handlar om att se till att kvinnor har det självklara: hela lönen och halva makten. Men klarar vi inte av att ge varje kvinna och varje barn ett liv fritt från mäns våld är allt det andra inte så mycket värt. </p><p>Jag vill också säga att jag är glad att Jämställdhetsmyndigheten inte föreslås läggas ned i M-SD-KD-skissen till budget, så som skedde förra gången. Kanske har jämställdhet ändå fått en ökad prio av de partier som annars ringer 50-talet för att efterfråga jämställdhetspolitik. Det är i så fall välkommet.</p><p></p><p>Förhoppningsvis har även de konservativa sett värdet av en expertmyndighet på jämställdhetsområdet. Att ha en sådan är avgörande för att veta vilka insatser som är effektiva. Men att de inte ser samma behov av en expertmyndighet på segregationsområdet väcker onekligen frågor om de inte delar uppfattningen att segregationen är en av vårt samhälles stora utmaningar framöver. Det här återkommer Miljöpartiets ledamot Leila Ali Elmi till senare i debatten.</p><p>Eftersom en riksdagsmajoritet i det första steget av budgetprocessen har gett budgetpolitiken en annan inriktning än den vi önskar avstår vi från ställningstaganden när det gäller anslagsfördelningen inom utgiftsområdet. Jag hänvisar i stället till reservation 1 i finansutskottets betänkande <em>Statens budget 2022 Rambeslutet</em> och står bakom det särskilda yttrandet från S och MP.</p>",
    "intressent_id": "0316505710324",
    "rel_dok_id": "H901AU1",
    "replik": "N",
    "systemdatum": "2022-02-04 16:40:04"
  }
}