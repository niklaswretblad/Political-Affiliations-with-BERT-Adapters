{
  "anforande": {
    "dok_hangar_id": "5122791",
    "dok_id": "H90978",
    "dok_titel": "Protokoll 2021/22:78 Torsdagen den 3 mars",
    "dok_rm": "2021/22",
    "dok_nummer": "78",
    "dok_datum": "2022-03-03 00:00:00",
    "avsnittsrubrik": "Frågestund",
    "underrubrik": "Vårdköerna i cancervården",
    "kammaraktivitet": "frågestund",
    "anforande_id": "b8649a50-80d0-ec11-9170-0090facf175a",
    "anforande_nummer": "77",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack för frågan, Per Ramhorn! </p><p>Vi har vidtagit många åtgärder - jag hoppas att Per Ramhorn egentligen känner till det och att det bara inte passade in i frågeställningen - men det är klart att vi har mer att göra. </p><p>Vi har avsatt resurser, och vi bistår regionerna på många olika sätt. Vi har specifika medel till cancervården, ska sägas, som till de regionala cancercentren och barncancervården. Det görs särskilda satsningar och överenskommelser som ska bidra till tidig upptäckt och underlätta för screening. Om vi ska tala om någonting som kanske har kommit lite grann i skymundan under pandemin är det att människor kanske inte ens har vågat söka vård - vi vet till exempel att folk väntar med regelbundna kontroller. </p><p>Vi får inte heller glömma bort i diskussionen att överlevnaden ökar. Sedan är det faktiskt lite mer komplicerat än att vi enbart kan titta på hur många som får vård exakt enligt de standardiserade vårdförloppen; till exempel när det gäller prostatacancer kan det vara så att man gör ett första besök men att detta faktiskt inte föranleder ett fortsatt vårdförlopp. I stället kanske man avvaktar för att se om det är värden som står sig. </p>",
    "intressent_id": "0853395328224",
    "rel_dok_id": "H9C120220303fs",
    "replik": "N",
    "systemdatum": "2022-05-10 18:43:58"
  }
}