{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:183 om arbetsmarknaden i Strömstad",
    "underrubrik": "",
    "kammaraktivitet": "interpellationsdebatt",
    "anforande_id": "a8d9026a-3062-eb11-914e-901b0e9b71a0",
    "anforande_nummer": "72",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Tack, Johan Hultberg, för en viktig fråga!</p><p>Det är korrekt att vi har haft flera debatter, och vi kommer säkert att ha fler. Just denna debatt handlar om ett samlat grepp kring hur regeringen jobbar med drabbade orter i detta sammanhang. Frågan är ställd på ett sådant sätt att den hamnar under mitt ansvarsområde. Jag är alldeles säker på att Johan Hultberg kan ställa en fråga som är korrekt formulerad till arbetsmarknadsministern och därmed få en debatt med henne.</p><p>I detta sammanhang vill jag avvisa Johan Hultbergs hint att regeringen skulle vara ointresserad av Strömstad. Jag tycker att det är lågt i debatten, och jag tycker dessutom att det är klart inkorrekt i sammanhanget. Regeringen har vidtagit ett stort antal åtgärder rent generellt, kopplat till näringslivet i stort, och vi har genomfört ett antal olika arbeten som är pågående med de orter som är tuffast drabbade.</p><p>Vi har en kontinuerlig dialog. Varje vecka har till exempel Tillväxtverket samtal med Strömstad utifrån det läge som råder där för att identifiera vilken typ av hjälp och vilka verktyg de behöver. Regeringen har gått in via Tillväxtverket och finansierar omställningskontoret, som exempelvis varit efterfrågat. Arbetsförmedlingen, som ligger under Eva Nordmarks område, är kontinuerligt med på mötena och lämnar alla bidrag de kan inom ramen för sitt uppdrag för att hjälpa till i den jättesvåra situation som råder i Strömstad.</p><p> STYLEREF Kantrubrik \\* MERGEFORMAT Svar på interpellationer</p><p>Utöver Strömstad har vi direktkontakt inom detta område med Sundsvall, Hylte, Vimmerby och Skara, som är andra orter som har drabbats väldigt hårt i denna situation i det första skedet. Det har inrättats en varselgrupp på Regeringskansliet för att samordna och kunna ge bästa möjliga och snabba stöd i det läge som råder, där vi på olika sätt har haft direktkontakt utifrån varje situation som är unik för dessa orter. Vi talar nu om orter som drabbats hårdare än genomsnittet och som har specifika förutsättningar och utmaningar. Detta arbete, som berör Näringsdepartementet, Arbetsmarknadsdepartementet, Utbildningsdepartementet och Finansdepartementet, samordnas av min statssekreterare Per Callenberg, som också är den som oftast har den första initiala kontakten med orterna.</p><p>Med detta sagt tror jag inte att vi har alla lösningar på plats för att hjälpa de hårt drabbade orterna. Vi behöver följa de stöd som vi har utformat så här långt. De har i huvudsak varit generella för att kunna rullas ut snabbt i det rådande läget. De har blivit förlängda, och de har i vissa fall justerats för att kunna träffa fler målgrupper och så vidare.</p><p>Om jag kommer ihåg rätt har regeringen lagt fram tolv eller tretton extra ändringsbudgetar givet situationen, och vi följer hela tiden effekten av de åtgärder som vi gör. Vi har varit väldigt tydliga med att vi också är beredda att ompröva. Vi stänger inte dörren för några typer av åtgärder framgent, utan allt prövas. Det handlar om att hela tiden försöka väga olika verktyg och insatser utifrån de behov som finns och hitta en rimlig balans i det.</p><p>Jag måste säga att jag tycker att arbetet rullar på så fort man kan begära givet den situation vi har, men det som är nyckeln i detta är hela tiden det samarbete som man har tillsammans med de drabbade berörda kommunerna.</p><p>Vi har också en situation där vi i nuläget väntar på att MFF:en ska bli färdig. Vi trodde att den var färdig, men nu är den inte det. Där finns ytterligare verktyg och ganska stora pengar som går att koppla på i detta sammanhang och som jag gärna återkommer till i senare inlägg.</p>",
    "intressent_id": "0339894357417",
    "rel_dok_id": "H810183",
    "replik": "N",
    "systemdatum": "2021-01-29 13:50:04"
  }
}