{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "cea572a1-9da7-ed11-917f-901b0eac4c70",
    "anforande_nummer": "9",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! Bredare uppslutning på några centrala politiska områden tror jag alltså skulle stärka Sverige. Jag hoppas att det är möjligt när det gäller just brottsbekämpningen, invandringen och energiförsörjningen. På dessa områden är det särskilt viktigt med tydliga besked till omvärlden, för vi har blickarna på oss.</p><p>Låt mig först ta upp migrationen. Om medborgare från andra länder förstår vad som numera gäller och kommer att gälla under lång tid kommer också trycket av asylsökande som saknar skyddsskäl att minska. Den här regeringen talar inte bara om en stramare invandringspolitik - vi kommer att genomföra den, för att vi vill och för att vi kan och för att Sverige ska ha en chans att klara integrationen. I ett första steg minskas antalet kvotflyktingar, och försörjningskravet skärps för arbetskraftsinvandrare. </p><p>Men kursen måste ligga fast. Därför är det bekymmersamt att det här i riksdagen finns krav om att den reglerade invandringen ska frångås och att en amnesti ska utfärdas till dem som är i Sverige utan tillstånd. Den linjen kommer min regering inte att följa.</p><p> STYLEREF Kantrubrik \\* MERGEFORMAT Partiledardebatt</p><p>Samma sak gäller brottsbekämpningen och energiförsörjningen. Investerare vill veta att politiken ligger fast, och den som ska viga ett yrkesliv åt att bekämpa grova brott vill veta att de långsiktigt kommer att ha resurser och mandat att sköta sitt riktigt svåra jobb. </p><p>Herr talman! Låt mig nu igen vända mig direkt till oppositionens partiledare. Vi tycker olika om mycket men kanske inte om precis allt. Vill ni vara med och bidra till omläggning av invandringspolitiken, energipolitiken och kriminalpolitiken? I så fall finns det förutsättningar för riktigt långsiktig politik på tre riktigt viktiga områden.</p><p>(Applåder)</p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2023-02-08 11:45:21"
  }
}