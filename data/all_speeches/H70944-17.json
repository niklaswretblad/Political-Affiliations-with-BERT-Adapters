{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "8d37759c-e536-ea11-912a-901b0eac4c78",
    "anforande_nummer": "17",
    "talare": "Niklas Wykman (M)",
    "parti": "M",
    "anforandetext": "<p>Herr talman! Ovanligt nog är Jörgen Hellman dåligt påläst. Det finns absolut inga förslag om att minska anslagen till tullverksamheten, tvärtom har vi offensivt drivit på och drivit denna majoritet framför oss för att tullen ska få både mer resurser och ökade befogenheter. Det har vi en särskild motion om. Vi kommer också att återkomma i januari, tror jag, i en särskild debatt här i kammaren om varför ni inte tar ansvar för Sveriges gränser på det sätt som nu kommer att behövas. </p><p> STYLEREF Kantrubrik \\* MERGEFORMAT Skatt, tull och exekution</p><p>Jag kan upprepa mitt svar till Jörgen Hellman: Vi ökar inte utgifter någonstans utan att den myndigheten i så fall får nya uppgifter. Det är inte ett ansvarsfullt sätt att hantera skattemedel på att bara låta kostnader stiga över tid. Det är nämligen inte en lyx som någon annan i samhället har. Ring hem till valfri barnfamilj och fråga hur deras ekonomi ser ut! \"Tar ni er lyxen att bara låta utgifter öka från år till år, okontrollerat?\" Alla svarar givetvis nej på den frågan. Då kan inte du heller göra av med deras pengar på det sättet, Jörgen Hellman. </p><p>(Applåder)</p>",
    "intressent_id": "0493288854424",
    "rel_dok_id": "H701SkU1",
    "replik": "Y",
    "systemdatum": "2020-01-14 16:51:11"
  }
}