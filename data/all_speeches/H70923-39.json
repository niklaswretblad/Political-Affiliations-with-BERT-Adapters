{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Svar på interpellationerna 2019/20:32 och 40 om dumpade gifttunnor",
    "underrubrik": "",
    "kammaraktivitet": "interpellationsdebatt",
    "anforande_id": "3e01da8a-6305-ea11-9126-901b0eac4c70",
    "anforande_nummer": "39",
    "talare": "Lars Beckman (M)",
    "parti": "M",
    "anforandetext": "<p>Fru talman! Det är väl ingen som betvivlar statsrådets eller Miljöpartiets engagemang för miljön. Det är snarare förmågan och prioriteringarna vi kritiserar. Samma statsråd som står här och pratar om brist på resurser var alltså beredd att subventionera elcyklar med 5,7 miljarder samtidigt som det ligger 23 000 gifttunnor med kvicksilver i Östersjön.</p><p>När man använder riksdagens fantastiska retrieversöktjänst och söker på \"Isabella Lövin\" och \"gifttunnor\" är det precis som min kollega Jörgen Berglund från Sundsvall säger: Där finns ett klipp från när ministern lite föraktfullt kommenterar den presskonferens som Moderaterna hade i Sundsvall om gifttunnor. Jag tror att hon sade något i stil med \"välkommen in i matchen\".</p><p>Men det är faktiskt statsrådet och regeringen som har makten. Det är statsrådet som har suttit vid makten i fem år. Det är statsrådet som har möjlighet att skriva debattartiklar och opinionsbilda. Jag tror att det är många som känner till flygskam, klädskam, plastpåsar, sugrör av plast och allt vad det är som Miljöpartiet tycker är viktigt.</p><p>Men var är engagemanget för att ta upp de 23 000 gifttunnorna? Var är engagemanget för att göra det som är viktigt? Jag är den första att hålla med om att för att ta upp tunnorna behövs det faktiskt pengar. Andra gånger ägnar ni er åt symbolpolitik, och det är också därför Moderaterna i vår skuggbudget har avsatt mer pengar än regeringen till att rena havet.</p><p>Det är naturligtvis fullständigt otillständigt att man inte ens vet var 20 000 gifttunnor är dumpade - fullt legalt, inför myndigheternas öppna ögon, för det var ju myndigheterna som hade gett tillstånd - mellan Sundsvall och Gotland. Och det är klart, är man ett miljöparti på riktigt som Moderaterna är prioriterar man naturligtvis att åtgärda de största problemen.</p><p> STYLEREF Kantrubrik \\* MERGEFORMAT Svar på interpellationer</p><p>Jag kan villigt erkänna, fru talman, att jag är betydligt mer orolig för de 23 000 dumpade gifttunnorna än vad jag känner oro över att de som bor i storstäderna inte får subventionerade elcyklar. Jag är helt övertygad om att om vi går ut och frågar 1 000 människor på stan vad som är viktigast, att ta upp 23 000 gifttunnor ur Östersjön med tio ton kvicksilver eller andra åtgärder, tror jag att väldigt många skulle dela min oro.</p><p>Jag tror också att om de här gifttunnorna fanns i Stockholms skärgård skulle frågan tas på större allvar. Jag tror faktiskt att ministern då hade skrivit en debattartikel eller att någon representant för Miljöpartiet på fem år tagit något initiativ, för det är det som krävs. Det krävs en styrning från regeringen, det krävs initiativ från regeringen och det krävs att regeringen prioriterar det som är viktigt.</p><p>Jag har noterat att det finns otaliga debattartiklar om problemet med plastpåsar, varav majoriteten som hamnar i havet kommer från någon av floderna i Asien, men det här är en fråga som Sverige äger själv. Det här är en fråga som regeringen kan åtgärda, och jag tycker naturligtvis att vi ska uppmuntra Tove och andra som är engagerade i den här frågan i Sundsvall, Gävleborg och Hudiksvall. Det är många som är oroliga för det här oerhörda giftet som varje dag kommer närmare att bli en miljökatastrof. Varje minut som vi står här och pratar vittrar betongtunnorna sönder. Det är inte en fråga <em>om</em> utan <em>när</em>, och jag tycker att vi måste ta upp dem ur vattnet eller täcka över dem. Någonting måste göras.</p>",
    "intressent_id": "0588282566419",
    "rel_dok_id": "H7C120191022ip",
    "replik": "N",
    "systemdatum": "2019-11-12 16:46:53"
  }
}