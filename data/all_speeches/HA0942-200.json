{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Ekonomisk trygghet vid ålderdom",
    "underrubrik": "",
    "kammaraktivitet": "ärendedebatt",
    "anforande_id": "5ad7d288-ff9b-ed11-917f-901b0eac4c70",
    "anforande_nummer": "200",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Jag tackar Kalle Olsson för ett inspirerat och engagerat tal.</p><p>Jag är ny i socialförsäkringsutskottet, så jag har inte alla svar på frågorna. Men jag kan konstatera att Kalle Olsson inledde med att säga att det finns mycket kvar att göra. Då reflekterar jag över att ni har varit åtta år vid makten, och ändå har ni liksom inte tagit tag i frågan.</p><p>Kalle Olsson talar om att Pensionsgruppen är viktig. Jag tolkar budskapet från Kalle Olsson som att Socialdemokraterna är villiga att gå in fullt ut i Pensionsgruppens arbete. Men finns det några förbehåll? Det finns en uppfattning att de som vill gå in i Pensionsgruppen, som ställer upp på kraven, också kan vara med framöver. Vi vet att det nu finns partier som inte fanns i riksdagen när Pensionsgruppen bildades. Det råder en helt annan parlamentarisk situation nu. Jag har förstått att tidigare signaler från Socialdemokraterna inte har varit solklara. Är man villig att gå in med full kraft i Pensionsgruppen även om det kan vara gångbart att bredda den?</p><p></p><p>Om man nu tycker att Pensionsgruppen är så utmärkt kan man titta på det garantitillägg som vi diskuterar och som också lyftes fram. Det diskuterades faktiskt inte på något sätt i Pensionsgruppen innan det genomfördes. Tycker Kalle Olsson att det var en bra hantering av det garantitillägg som blev resultatet för att Magdalena Andersson skulle kunna tillträda som statsminister?</p>",
    "intressent_id": "0828001951212",
    "rel_dok_id": "HA01SfU2",
    "replik": "Y",
    "systemdatum": "2023-01-24 16:56:02"
  }
}