{
  "anforande": {
    "dok_hangar_id": "5130730",
    "dok_id": "H909108",
    "dok_titel": "Protokoll 2021/22:108 Torsdagen den 5 maj",
    "dok_rm": "2021/22",
    "dok_nummer": "108",
    "dok_datum": "2022-05-05 00:00:00",
    "avsnittsrubrik": "Frågestund",
    "underrubrik": "Utbyggnaden av laddinfrastrukturen",
    "kammaraktivitet": "frågestund",
    "anforande_id": "65bb7b56-4125-ed11-9178-901b0e9b71a8",
    "anforande_nummer": "25",
    "talare": "Jessica Rosencrantz (M)",
    "parti": "M",
    "anforandetext": "<p>Fru talman! Myndigheter och elbilstillverkare varnar nu starkt för att utbyggnaden av laddstolpar går för långsamt, vilket kan äventyra omställningen. Man säger att det vid årets slut kommer att vara tjugo bilar per ladduttag - att jämföra med sex stycken för bara fem år sedan.</p><p>Regeringen har inte lyckats få fram den el som krävs eller bygga ut laddstolpar i den takt som är nödvändig för att alla ska kunna vara med på omställningen. Men tack vare den rekordstora klimatbudget som M, KD och SD fick igenom i riksdagen i höstas kommer nu pengarna till laddstolpar att dubbleras. Ingen ska behöva avstå från att köpa en elbil eller ha en klump i magen för att det inte går att ladda, oavsett var man bor.</p><p>Nu måste dock pengarna ut så att det byggs laddstolpar längs våra vägar. I dag kan det ta flera år att få elen dragen eller att få de tillstånd som krävs.</p><p>Min fråga är vad klimat- och miljöminister Annika Strandhäll tänker göra för att de ska byggas, alla de laddstolpar som krävs för att alla ska våga köpa och kunna köra en elbil.</p>",
    "intressent_id": "0992420223820",
    "rel_dok_id": "H9C120220505fs",
    "replik": "N",
    "systemdatum": "2022-08-26 15:17:21"
  }
}