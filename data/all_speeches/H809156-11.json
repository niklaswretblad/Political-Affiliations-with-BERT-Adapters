{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "36a77c8f-3728-ec11-915b-901b0eac4c78",
    "anforande_nummer": "11",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Elektrifiering är en väldigt viktig del för att klara klimatmålen. Därför kan vi vara glada över att Sverige har ett rekordstort elöverskott på grund av att den förnybara elen växer så snabbt. Anledningen till det är att det är den som är mest lönsam; det är den marknaden vill investera i.</p><p>Låt mig påminna Jessica Rosencrantz om att vi har en energiöverenskommelse som är klubbad av riksdagen. Den säger att man får bygga kärnkraft i Sverige. Problemet för Jessica Rosencrantz är att ingen vill bygga kärnkraft i Sverige, för den är helt enkelt inte lönsam.</p><p>Sedan måste vi såklart se till att vi kan fasa ut kärnkraften i den takt som krävs och ersätta den med förnybar energi, och det är precis det som håller på att hända i Sverige. Vi har en enorm möjlighet att bygga ut mer förnybar energiproduktion i Sverige, som kan leda till mer än en fördubbling av elanvändningen om det behövs. Men då ska vi också låta marknaden råda.</p><p>Min fråga till Jessica Rosencrantz är: Varför vill ni inte låta marknadskrafterna råda och marknaden bestämma vilken energi man vill investera i?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}