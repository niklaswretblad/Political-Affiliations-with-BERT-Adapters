{
  "anforande": {
    "dok_hangar_id": "5095419",
    "dok_id": "H809114",
    "dok_titel": "Protokoll 2020/21:114 Tisdagen den 27 april",
    "dok_rm": "2020/21",
    "dok_nummer": "114",
    "dok_datum": "2021-04-27 00:00:00",
    "avsnittsrubrik": "Svar på interpellationerna 2020/21:653 och 656 om sälfrågor",
    "underrubrik": "",
    "kammaraktivitet": "interpellationsdebatt",
    "anforande_id": "632b8c89-7706-ec11-9160-901b0e9b71a0",
    "anforande_nummer": "69",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag tackar statsrådet för svaret.</p><p>Rubriken i P4 Gävleborg den 6 januari i år: \"Gråsälar i Östersjön och Bottenhavet har svårt att hitta mat.\"</p><p>Fru talman! Gråsälar i Östersjön och Bottenhavet har svårt att hitta mat. P4 skriver på sin hemsida att det råder \"brist på föda för många gråsälar i Östersjön och Bottenhavet\". Det står vidare: \"Det kan bero på överfiske, att sälstammen är för stor för den födoresurs som finns eller att ekosystemet är ur balans på något annat sätt. Anna-Carin Westling, säljägare från Båsfjärden utanför Hudiksvall, tror att bristen på föda kommer att få stora konsekvenser: 'Jag tror att vi kommer att få en stor och plågsam säldöd.'\"</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Man säger alltså att man tror att vi kommer att få en stor och plågsam säldöd. Så kan vi inte ha det. Det är faktiskt helt orimligt att vi har fått en situation där det finns så mycket säl och skarv efter kusten i Gävleborg och på många andra håll. Naturen har alltså hamnat ur balans.</p><p>En av de finaste grupperna i samhället, Sveriges jägare, är stora naturvårdare oavsett djur. Den fina gruppen jägare ska naturligtvis engageras i att få tillbaka balansen igen så att sälen inte svälter ihjäl. Det är vad interpellationen handlar om. Min kollega Alexandra Anstrell har på ett föredömligt sätt berättat om sakfrågan.</p><p>Det som gör mig bekymrad är att statsrådet i sitt svar inte tänker respektera Sveriges riksdag. Det här är den finaste politiska församlingen, fru talman, som finns. Sveriges riksdag har sagt att regeringen ska agera i frågan i tillkännagivandet genom att införa handel med sälprodukter, vilket ska ge jägare och andra en motivation att skapa den balans som kusten i Gävleborg behöver. Jag är förvånad att ministern inte avser att följa den högsta politiska församlingen som finns i Sverige. Statsrådet svarade att regeringen har bedömt att möjligheterna att i nuläget driva frågan om att häva EU-förbudet är mycket små. Lyssna på den meningen igen, nämligen att regeringen har bedömt att det är mycket små möjligheter.</p><p>Jag tror att man ska förstå meningen som att Miljöpartiet har satt ned foten och bestämt i ännu en fråga. Det spelar ingen roll om det är rovdjursfrågor eller andra landsbygdsfrågor som är viktiga. Då lägger Socialdemokraterna in sitt veto. Vilka drabbas av Socialdemokraternas och Miljöpartiets veto? Jo, det är sälarna som har svårt att hitta mat. Det är sälarna som håller på att dö en svältdöd. Det är som säljägaren från Hudiksvall säger, nämligen att hon tror att vi kommer att få se en stor och plågsam säldöd.</p><p>Vad avser ministern att vidta för åtgärder här och nu för att minska sälbeståndet efter kusten i Gävleborg?</p>",
    "intressent_id": "0588282566419",
    "rel_dok_id": "H8C120210427ip",
    "replik": "N",
    "systemdatum": "2021-08-26 16:12:22"
  }
}