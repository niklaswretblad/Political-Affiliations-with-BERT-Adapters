{
  "anforande": {
    "dok_hangar_id": "5156362",
    "dok_id": "HA0924",
    "dok_titel": "Protokoll 2022/23:24 Tisdagen den 22 november",
    "dok_rm": "2022/23",
    "dok_nummer": "24",
    "dok_datum": "2022-11-22 00:00:00",
    "avsnittsrubrik": "Svar på interpellation 2022/23:25 om visitationszoner och förtroendet för polisen",
    "underrubrik": "",
    "kammaraktivitet": "interpellationsdebatt",
    "anforande_id": "0b1a7588-007b-ed11-917b-901b0eac4c70",
    "anforande_nummer": "15",
    "talare": "Mattias Vepsä (S)",
    "parti": "S",
    "anforandetext": "<p>Fru talman! Vi väjer inte för idén att vända och vrida på stenar för att få bukt med den grova kriminaliteten. Regeringen tar ju inte vid i ett läge där inget är gjort, utan den tidigare regeringen gjorde mycket på detta område för att pressa tillbaka den grövsta kriminaliteten, få bort vapnen från gatan och ge polisen tydligare verktyg. </p><p>Samtidigt ser vi behovet av att minska klyftorna och, som min kollega Lars pekade på, öka attraktiviteten i alla delar av våra städer och ge alla ungdomar och barn, oavsett om de är födda här eller i en annan del av världen, lika villkor och möjligheter att göra en livsresa och lyckas i vårt land.</p><p>Man måste behålla båda dessa perspektiv i det brottsförebyggande arbetet och när det gäller att pressa tillbaka gängen.</p><p>Jag uppskattar samtidigt den öppning som finns vad gäller att vända och vrida på de förslag som finns i Tidöavtalet. De verkar därmed inte alltför fästa på detta papper, utan möjlighet finns att fundera på för- och nackdelarna med dem.</p><p>Visst kan man åka till Danmark, men även om en utvärdering på ett departement har tittat på helheten saknas den del vi pekar på, nämligen en tydlig utvärdering av effekterna av just visitationszoner. Om man orkar åka lite längre ser man i andra delar av världen att dessa inte har gett effekt utan att det gäller att jobba förebyggande och tillsammans i bostadsområden för att bygga relationer och långsiktighet och därigenom ge vår rättsvårdande myndighet polisen bättre verktyg att få bukt med problemen.</p>",
    "intressent_id": "0911067396229",
    "rel_dok_id": "HA1025",
    "replik": "N",
    "systemdatum": "2022-12-13 17:10:08"
  }
}