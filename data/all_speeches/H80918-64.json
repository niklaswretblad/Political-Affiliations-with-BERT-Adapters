{
  "anforande": {
    "dok_hangar_id": "5069331",
    "dok_id": "H80918",
    "dok_titel": "Protokoll 2020/21:18 Torsdagen den 1 oktober",
    "dok_rm": "2020/21",
    "dok_nummer": "18",
    "dok_datum": "2020-10-01 00:00:00",
    "avsnittsrubrik": "Frågestund",
    "underrubrik": "Åtgärder mot kinesiska påtryckningar",
    "kammaraktivitet": "frågestund",
    "anforande_id": "9e059682-7d14-eb11-9143-901b0eac4c70",
    "anforande_nummer": "64",
    "talare": "David Josefsson (M)",
    "parti": "M",
    "anforandetext": "<p>Fru talman! I Säkerhetspolisens årsbok för 2019 går det att läsa om hur det kinesiska påverkansarbetet mot Sverige breddas och fördjupas. Ett exempel kan, enligt Säpo, vara att man hotar med ekonomiska åtgärder om Sverige genomför aktiviteter som Kina ogillar. Samtidigt är Kina en viktig handelspartner för Sverige - handelsutbytet kan också antas växa. </p><p>Ett ökat ekonomiskt utbyte riskerar därför att ytterligare exponera oss för kinesisk påverkan. Man kan då använda handelspolitik för att få Sverige att minska eller mildra sin kritik mot Kina, exempelvis vad gäller mänskliga rättigheter eller situationen i Hongkong.</p><p>Min fråga till utrikeshandelsminister Anna Hallberg är: Vilka åtgärder avser utrikeshandelsministern att vidta för att garantera att Sverige inte viker ned sig i kritiken mot Kina av rädsla för handelspolitiska motåtgärder?</p>",
    "intressent_id": "0503029811325",
    "rel_dok_id": "H8C120201001fs",
    "replik": "N",
    "systemdatum": "2020-10-22 17:45:21"
  }
}