{
  "anforande": {
    "dok_hangar_id": "5166672",
    "dok_id": "HA0962",
    "dok_titel": "Protokoll 2022/23:62 Tisdagen den 14 februari",
    "dok_rm": "2022/23",
    "dok_nummer": "62",
    "dok_datum": "2023-02-14 00:00:00",
    "avsnittsrubrik": "Återrapportering från Europeiska rådets möte den 9-10 februari",
    "underrubrik": "",
    "kammaraktivitet": "",
    "anforande_id": "9d5ac6d8-a9ac-ed11-917f-901b0eac4c70",
    "anforande_nummer": "11",
    "talare": "Statsministern Ulf Kristersson (M)",
    "parti": "M",
    "anforandetext": "<p>Fru talman! Jag tar frågorna i tur och ordning.</p><p>Det är mycket tydligt att stödet ska gå till människor som har drabbats både i Turkiet och i Syrien. Stödet går till katastrofhjälp. Som jag sa tidigare diskuterade vi inte svensk inrikespolitik på rådet. Vi diskuterade inte heller turkisk inrikespolitik på rådet, utan vi diskuterade bokstavligt talat hur vi gemensamt och bilateralt kan hjälpa till vid den förfärligaste jordbävningen på mycket, mycket lång tid.</p><p>Det var inga andra aspekter på den geografin eller på de länderna, utan vi höll oss strikt till detta, och det tycker jag att det finns väldigt goda skäl att göra. Det finns tid för att ha synpunkter på andra frågor, och det finns tid att stanna upp och fokusera på att hjälpa människor i akut nöd. Det är precis vad Sverige med vårt team nu gör, och häromkvällen kunde vi se på Sveriges Television hur de med hundars hjälp och tillsammans med många andra länders team letade efter människor i rasmassorna. Nu gör vi det också i en gemensam internationell insats. De pengarna ska naturligtvis nå fram på det sätt som organisationer som har erfarenhet vet fungerar.</p><p>Det är inte alls repressalier att tvinga länder som vill samarbeta och samverka med Europas länder att återta egna medborgare. Det är tvärtom en självklarhet. Det finns skäl till att vi har medborgarskap. Det innebär både skyldigheter och rättigheter. Vi i Sverige har skyldighet att göra det, och andra länder ska också ha den skyldigheten.</p><p>Det är inte en valbar sak där man helt enkelt drar nytta av Europas generositet och samarbetsvilja på vissa områden och missbrukar den på andra områden. Jag tycker att det var helt solklart att länder som vill ta del av det Europa har att erbjuda på andra områden också måste tvingas ta tillbaka egna medborgare som har nekats asyl och uppehållstillstånd.</p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2023-02-14 21:55:31"
  }
}