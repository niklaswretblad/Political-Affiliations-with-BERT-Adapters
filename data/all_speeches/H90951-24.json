{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "8765139e-2ab4-ec11-9167-901b0eac4c78",
    "anforande_nummer": "24",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Nu framstår det som att vi inte har den möjligheten och att vi inte har haft den historiskt. Det är fullständigt självklart. Det är ingen som har varit emot att vi ska kunna reglera underskott och överskott med varandra, precis som vi har gjort i Norden i decennier. Vi har haft ett sådant system i de nordiska länderna där vi kan göra så med varandra.</p><p>Det här är något annat. Det är därför det blir så stora prischocker. Det råder i grunden inte en elkris. Det säger regeringen själv. Vi producerar mer el än vad vi använder i Sverige. Det vi ser nu är en elprischock. Nu bygger vi en marknad av basvaran el. Sverige kan i stället exportera ut till länder som har mycket högre elpriser. Syftet med detta är att skapa ett enhetligt marknadspris över hela EU. Socialdemokraterna har tidigare varit emot detta. Varför har ni ändrat er nu? Varför går ni inte med på det som Frankrike föreslår, nämligen att varje lands egna förutsättningar ska sätta priset?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}