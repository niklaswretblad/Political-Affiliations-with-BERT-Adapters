{
  "anforande": {
    "dok_hangar_id": "5101159",
    "dok_id": "H809141",
    "dok_titel": "Protokoll 2020/21:141 Tisdagen den 15 juni",
    "dok_rm": "2020/21",
    "dok_nummer": "141",
    "dok_datum": "2021-06-15 00:00:00",
    "avsnittsrubrik": "(forts.) Järnvägsfrågor (forts. TU15)",
    "underrubrik": "",
    "kammaraktivitet": "",
    "anforande_id": "cfc55ba1-b922-ec11-915b-901b0eac4c78",
    "anforande_nummer": "51",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Jag vill börja med att vara tydlig med att jag inte ämnar ta strid om siffrorna med Emma. Jag tror nämligen att hon har kollat alldeles rätt.</p><p>Men fortfarande är det som jag sa tidigare. År 2018 tittade vi på den mängd gods som gick på tåg och tänkte oss att vi fördubblade den. Sedan jämförde vi med vad det skulle innebära om vi tog den mängden från vägtrafiken. Det motsvarade 8 procent. Det är alltså ungefär tre års ekonomisk tillväxt. Det är tre års näthandel. Det som sker nu är faktiskt att det blir mer rörelse. </p><p>Vi har haft en professor, Maria Bratt Börjesson, hos oss i trafikutskottet. Hon har även varit ute och hållit föredrag på andra ställen. I sin forskning konstaterar hon att vi inte ser någon överflyttning. Det vi ser är att godsflödena ökar i relation till handeln, och så ökar det lika. Det ökar ungefär lika mycket på väg, på sjöfart, på järnväg och på flyg. Mängden ökar, men den är ganska jämnt fördelad.</p><p>Då uppstår frågan: Vad har vi för vision? Den ena visionen är att hela tiden peka på järnväg, men den kommer inte att lösa miljöproblemen. Och så finns den vision som vi kristdemokrater har: Växla bränsle! Jag lyssnade på Centerns anförande tidigare. Det talades om vätgas och el för alla fordon: Elektrifiera flyget, elektrifiera bilarna, in med vätgasen, in med biobränsle och använd skogsnäringen på ett positivt sätt! Men då måste vi ha inställningen att alla transportslag behövs. Här håller inte regeringens och Miljöpartiets politik.</p>",
    "intressent_id": "0977592683711",
    "rel_dok_id": "",
    "replik": "Y",
    "systemdatum": "2021-10-01 15:15:59"
  }
}