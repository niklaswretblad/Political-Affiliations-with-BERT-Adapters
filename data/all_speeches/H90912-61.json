{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "81851f8f-a231-ec11-915b-901b0eac4c78",
    "anforande_nummer": "61",
    "talare": "Niklas Wykman (M)",
    "parti": "M",
    "anforandetext": "<p>Fru talman! Socialdemokraternas vilja att höja bidragen eller i det här fallet, som Sultan Kayhan säger, sänka skatten på bidrag hjälper ju inte LO-familjen som faktiskt arbetar. Och det är inte helt oviktigt vare sig för familjen själv eller för den delen för hela Sverige att det faktiskt lönar sig att arbeta.</p><p> STYLEREF Kantrubrik \\* MERGEFORMAT Pausad BNP-indexer-ing av skatten på ben-sin och diesel för 2022</p><p>Jag köper absolut argumentet att om man inte arbetar utan lever på bidrag får man lite sänkt skatt med Socialdemokraternas budget, och man är heller inte lika beroende av bilen, så det är klart att det blir en bra affär. Men tro mig, för Sverige och för människor rent generellt är det bättre att man går till jobbet.</p><p>Vi kan fundera på hur väl det här exemplet hänger ihop. För en vanlig familj, två personer som har fyra mil till jobbet, kostar det nästan 3 000 kronor i månaden bara för dieseln tur och retur till jobbet. Till det kommer sedan resor till fotbollsträningarna och mamman på äldreboendet, kanske har man till och med möjlighet att göra någonting roligt eller en utflykt. Vi pratar då alltså om 4 000, 5 000 eller kanske till och med 6 000 kronor i månaden för att bo på landsbygden med vanliga jobb.</p><p>Det där kanske man kan vifta bort om man har Sultans eller min månadslön, men om man går till fabriken eller äldreomsorgen och tjänar 25 000-30 000 kronor i månaden före den vanliga skatten pratar vi alltså om väldigt mycket pengar. Samtidigt som Sultan, regeringen och Socialdemokraterna samt Centerpartiet lägger den här bördan på de familjer som arbetar eldar man med 140 000 liter olja i timmen för att klara elförsörjningen. Det är alltså orimligt att peka ut de här familjerna och säga att det är de som är miljöbovarna, när det är ni som bedriver en politik som gör att vi behöver elda med olja för att klara vår elförsörjning.</p>",
    "intressent_id": "0493288854424",
    "rel_dok_id": "",
    "replik": "Y",
    "systemdatum": "2021-10-20 14:38:40"
  }
}