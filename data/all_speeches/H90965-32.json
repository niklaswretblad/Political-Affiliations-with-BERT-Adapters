{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "34fad202-ccc0-ec11-9167-901b0eac4c78",
    "anforande_nummer": "32",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Det korta svaret är nej - regeringen kommer inte att återkomma med en sådan här exceptionell åtgärd. Vi har massor med andra åtgärder som nu pågår för att denna situation inte ska inträffa igen. Jag säger inte att det kommer att bli lätt; detta kommer att fortsätta vara en utmaning i hela Europa, som har ett osunt beroende av fossil gas. Detta beroende måste brytas, och vi måste bidra till att bryta det.</p><p>Låt mig påminna kammaren om att det är många pensionärer som faktiskt bor i hus runt om i landet; det är inte så att pensionärer uteslutande bor i lägenheter.</p><p>Detta stöd träffar dem som har haft de största ökningarna av förbrukning och därmed också de största kostnadsökningarna. Jag medger att vi hade kunnat skräddarsy det i detalj för att få millimeterrättvisa. Då hade stödet dock inte kommit redan den här månaden, eller i mars eller april, utan då hade det kommit avsevärt mycket senare - kanske till och med nästa år. Detta hade inte hjälpt någon.</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}