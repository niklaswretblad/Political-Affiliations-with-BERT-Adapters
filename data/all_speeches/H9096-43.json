{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "02e5fe42-382c-ec11-915b-901b0eac4c78",
    "anforande_nummer": "43",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Det var inte länge sedan regeringen avsattes av Sveriges riksdag i och med att riksdagen uttalade att den saknade förtroende för regeringen, men genom understöd av sitt lydparti Centern lyckades man återkomma med minsta möjliga marginal.</p><p>I samband med detta uttalade regeringschefen ett hot och ställde en så kallad kabinettsfråga rörande budgetpropositionen. Får han inte igenom sin budget avgår han en gång till, löd hotet. I min värld är ett hot förknippat med något påtagligt negativt. Men regeringschefens avgång är ju för alla sunt tänkande människor förknippat med något oerhört positivt, så hur effektivt detta hot var kan diskuteras.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Nu har regeringschefen valt att avgå ändå, och så småningom får vi se om Centerpartiet vill fortsätta att vara ett socialdemokratiskt vasallparti.</p><p>Herr talman! Nu när regeringen har avlämnat sin budgetproposition till riksdagen vill jag meddela min och Sverigedemokraternas beredvillighet att fälla densamma och alltså eventuellt och förhoppningsvis även regeringen, i tangentens riktning. Vi måste nämligen så fort det över huvud taget är möjligt byta ut denna skadliga regering som fullständigt tappat kontrollen.</p><p>Låt mig ta ett exempel från sommarens nyhetsförmedling: Cementa på Gotland. Cementas kalkbrytning, som i princip förser resten av Sverige med cement och betong, hotas av total nedläggning av det enkla skälet att regeringen inte har någon vettig industripolitik. Officiellt heter det att det är en tillståndsprocess som hanteras av domstol och att regeringen inte kan invända, men alla förstår likväl att det är en politisk process, påhejad inte minst av Miljöpartiet.</p><p>På samma sätt, fast helt inverterat, hade regeringen absolut möjlighet att ingripa och ändra beslut för att tillåta utbyggnad av Preems raffinaderi i Lysekil för ganska exakt ett år sedan. Då hade man den möjligheten; nu har man det inte.</p><p>Det handlar inte om juridiska eller konstitutionella formalia utan om politisk vilja.</p><p>Ett antal frågor uppstår, inte minst vad gäller Miljöpartiets roll i Sveriges regering. Om vi inte ska ha någon cementproduktion i Sverige och inte heller bruka skogen eftersom den ska skyddas, hur ska vi då bo? Lägenheter, småhus och villor byggs normalt av betong och trä. Hur ska vi bo om vi tar bort produktion av betong och trävirke? Ska vi bli hobbitar och bo i små hålor i jorden? Det är jättekonstigt.</p><p>LKAB, som bryter 80 procent av all järnmalm i EU, drabbas också. Man kan inte operera långt nere i en gruva om gångar och schakt inte säkras upp med bland annat just betong, så ingen betong, ingen ny järnmalm.</p><p>Miljöpartiets regeringsmedverkan äventyrar alltså Sveriges produktion av såväl stål som betong. </p><p>Vet ni förresten vad ett vindkraftverk består av? Stål och betong, jajamän.</p><p>Man har alltså lagt krokben för sin egen politik med sin egen politik. </p><p>Lägg därtill oförmågan att fatta beslut om slutförvaring av uttjänt kärnbränsle, som i praktiken riskerar att slå ut nästan hälften av landets energiproduktion. Remissinstanserna, i form av statliga Vattenfall och Svensk Kärnbränslehantering, SKB, skriver att konsekvenserna av detta agerande inte är överblickbara och riskerar att leda till omfattande elbrist i Sverige.</p><p>Ni är helt obeskrivligt tafatta. Kan ni inte bara sluta leka politiker? Alla vi andra får nämligen betala priset för era villfarelser.</p><p>Det kommer att bli både mörkt och kallt i Sverige med er politik. Det kommer dessutom att bli fattigt, åtminstone för landets 2,3 miljoner pensionärer och i synnerhet för de 700 000 fattigpensionärer som uppbär garantipension. </p><p>Sverige har bekymmer med ett underfinansierat pensionssystem. Alla prognoser pekar i exakt samma riktning. Problemen kommer att förstärkas och accelerera ju längre tiden går. När det blir skarpt läge för den enskilde, det vill säga när man väl går i pension, får många en chock i form av en riktigt taskig pension, trots kanske 40-45 år på arbetsmarknaden. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Om vi ska ha ett offentligt pensionssystem i Sverige, och det tycker jag att vi ska ha, så ska det också leverera, minst i paritet med våra fullt jämförbara nordiska grannländer. Det betyder att vi måste höja pensionsavgifterna och i förlängningen även pensionerna, åtminstone med 1 000 kronor i månaden för en genomsnittlig pensionär. </p><p>Herr talman! Denna förstärkning av pensionssystemet kommer att finnas med i Sverigedemokraternas budgetalternativ, som vi presenterar inom någon vecka.</p><p>Låt mig vara tydlig gentemot resterande opposition: Vill man på något sätt räkna in Sverigedemokraternas riksdagsmandat i en budgetvotering eller statsministervotering, i närtid eller ett år från nu, behöver man förhålla sig till frågan om pensionssystemets finansiering.</p><p>Pensionsgruppen, där sex av riksdagens åtta partier ingår, är och har varit fullkomligt dysfunktionell, och den måste upplösas.</p><p>Utöver detta ska man givetvis ha möjlighet att spara själv. Vi ska självfallet inte sätta något tak för hur mycket pengar en enskild individ får ha i pensionssparande, som finansministern vill. Att ha viljan och möjligheten att ta ansvar för sin egen pension är givetvis alldeles utmärkt och inte något som ska bestraffas.</p><p>Andra regeringsföreträdare har gått betydligt längre än finansministern och talat sig varma för Karl XI:s reduktion, alltså när den enväldige konungen konfiskerade stora privata egendomar mot slutet av 1600-talet. Jag ska inte recensera Karl XI i en budgetdebatt, för det finns sådant som tyder på att han gjorde delvis rätt. Min poäng är dock att man inte kan jämföra Sverige på 1680-talet med Sverige på 2020-talet. </p><p>Om man har tillskansat sig en förmögenhet på ett olagligt sätt, låt oss ta Allra som ett ganska färskt exempel, blir man inte bara ersättningsskyldig utan får dessutom bekanta sig med insidan av kriminalvården. Men om man har startat ett företag, betalat skatt och följt lagen till punkt och pricka ska staten vara en garant för den privata äganderätten, inte ett hot mot den. Det är en statlig kärnuppgift att värna och garantera den privata äganderätten. Därför är det beklämmande att lyssna till några av regeringens företrädare.</p><p>Herr talman! Det denna regering behöver lära sig är att prioritera. Givetvis måste skatterna höjas och nya skatter införas om man samtidigt ger bort skattepengar till andra delar av världen i stället för att låta dem gå till de behov som finns på hemmaplan.</p><p>Om man ger bort 150 miljarder kronor av skattebetalarnas pengar i bidrag till EU i stället för att se till att vi har ett fullt ut finansierat pensionssystem, ett fullt ut finansierat rättsväsen och en fullt ut finansierad sjukvård här i Sverige är det klart att pengarna inte räcker till. Det är självklart.</p><p>Man har i åratal gett miljardbelopp av de svenska skattebetalarnas pengar till exempelvis Afghanistan, ett rakt igenom sönderkorrumperat land, och detta ska man fortsätta med trots att det nu styrs av talibanerna, som har värderingar och en syn på inte minst kvinnors fri- och rättigheter som är medeltida i bästa fall. Hur i hela friden kan det ligga i de svenska skattebetalarnas intresse att ge bort skattepengar till talibanerna? Jag begriper det inte.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Herr talman! Sverigedemokraterna är beredda att göra de prioriteringar som behövs. Svenska skattepengar ska gå till svenska behov, ingenting annat. Vi kommer att prioritera satsningar på rättsväsendet, vi kommer att prioritera långsiktiga förstärkningar av välfärden och inte minst kommer vi att prioritera höjda pensioner.</p>",
    "intressent_id": "055257333723",
    "rel_dok_id": "",
    "replik": "N",
    "systemdatum": "2021-10-13 17:14:53"
  }
}