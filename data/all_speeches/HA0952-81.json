{
  "anforande": {
    "dok_hangar_id": "5164476",
    "dok_id": "HA0952",
    "dok_titel": "Protokoll 2022/23:52 Torsdagen den 26 januari",
    "dok_rm": "2022/23",
    "dok_nummer": "52",
    "dok_datum": "2023-01-26 00:00:00",
    "avsnittsrubrik": "Frågestund",
    "underrubrik": "Åtgärder för att stärka den svenska kronan",
    "kammaraktivitet": "frågestund",
    "anforande_id": "3fb055ee-37b1-ed11-917f-901b0eac4c70",
    "anforande_nummer": "81",
    "talare": "Statsrådet Niklas Wykman (M)",
    "parti": "M",
    "anforandetext": "<p>Fru talman! I Sverige har vi en ordning som har tjänat och tjänar oss väl, med en oberoende centralbank och ett prisstabilitetsmål. Det är inte mitt uppdrag att kommentera Riksbankens penningpolitik, och jag avser heller inte att göra det.</p><p> STYLEREF Kantrubrik \\* MERGEFORMAT Frågestund</p><p>Jag delar däremot ledamoten Söderlunds analys att kronkursen är ett komplext samspel mellan många olika faktorer, bland annat det som Söderlund påpekar, nämligen förtroendet för Sverige och omvärldens värdesättning av mycket av det som finns i Sverige och svenska tillgångar. Det enskilt viktigaste som staten kan göra är givetvis att se till att de offentliga finanserna är robusta. Det är därför vår budget följer det ramverk vi har, så att man inte ska misstro statens finanser.</p><p>Sedan vill det till att vi åter får igång en jobb- och tillväxtpolitik i Sverige. Att Sverige har halkat efter i tillväxt per capita under lång tid jämfört med genomsnittet i EU och USA påverkar såklart värdet på det som finns här. Detta måste vi jobba mer med framöver.</p>",
    "intressent_id": "0493288854424",
    "rel_dok_id": "HAC120230126fs",
    "replik": "N",
    "systemdatum": "2023-02-20 17:02:55"
  }
}