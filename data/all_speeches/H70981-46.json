{
  "anforande": {
    "dok_hangar_id": "5057083",
    "dok_id": "H70981",
    "dok_titel": "Protokoll 2019/20:81 Onsdagen den 4 mars",
    "dok_rm": "2019/20",
    "dok_nummer": "81",
    "dok_datum": "2020-03-04 00:00:00",
    "avsnittsrubrik": "Spelfrågor",
    "underrubrik": "",
    "kammaraktivitet": "ärendedebatt",
    "anforande_id": "df0c412b-267f-ea11-9134-0090facf175a",
    "anforande_nummer": "46",
    "talare": "Per Lodenius (C)",
    "parti": "C",
    "anforandetext": "<p>Fru talman! Jag vill först bara säga till John Weinerhall att han är välkommen att ansöka om medlemskap i Centerpartiet. Han verkar ju tycka väldigt lika och stå bakom vår politik, även när det gäller Svenska Spel och ATG.</p><p>När det gäller Svenska Spel är ägandet en av de frågor som den utredning som blivit väldigt bred och väldigt stor skulle utreda. Svenska Spel har två delar. Den ena delen är lotteridelen. Den finns inte på den omreglerade marknaden utan är en del som styrs på ett helt annat sätt när det gäller spelreglering. Jag kan tänka mig att det fortfarande är rimligt att staten äger just den delen av spelområdet.</p><p>När det däremot handlar om den del av Svenska Spel som i dag finns på den omreglerade marknaden, på den öppna marknaden där det finns konkurrens, kan jag absolut se att det kan finnas ett behov att sälja av den. Det är också det som utredningen ska titta på, så det är absolut en möjlighet. Det är i alla fall inget som Centerpartiet motsätter sig.</p><p>När det handlar om ATG och att tillsätta styrelsen ska utredningen titta också på ATG:s roll. Det är inte rimligt att staten ska tillsätta styrelsen i ett bolag som inte ägs av staten utan av andra organisationer, som själva borde få tillsätta styrelsen.</p><p>Jag kan bara hålla med John Weinerhall om att här finns det frågor att jobba vidare med för att se över hur det ska kunna fungera på den omreglerade nya marknaden.</p>",
    "intressent_id": "0363721826713",
    "rel_dok_id": "H701KrU6",
    "replik": "Y",
    "systemdatum": "2020-04-15 16:35:02"
  }
}