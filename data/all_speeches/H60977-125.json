{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Återrapportering från Europeiska rådets möte den 10 april ",
    "underrubrik": null,
    "kammaraktivitet": null,
    "anforande_id": "51d6f22d-016d-e911-911b-901b0eac4c78",
    "anforande_nummer": "125",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Tack, statsministern, för återrapporteringen!</p><p>\"Politik är det möjligas konst\" är ett citat som väl tillskrivs Olof Palme, men innan dess Otto von Bismarck. Man kan fundera på om det hör hemma i en situation där de haft en folkomröstning och fick ett resultat som de inte var riktigt överens om vad de skulle göra med, eller om det handlar om vad som krävs framöver för att lösa detta.</p><p>När statsministern var hos oss i EU-nämnden i onsdags hade jag en del frågor kopplade till det rent praktiska. Finns det ett antal beslut som behöver fattas om Storbritannien finns kvar över Europaparlamentsvalet, vad gäller både parlamentet och den tillträdande kommissionen? Det känns som att det lite grann var det man tog hänsyn till när datumet sattes till den 31 oktober. Det är ju en viktig del om det någonstans behöver fattas ytterligare beslut för att möjliggöra detta.</p><p>Den andra frågan gäller utvärderingstillfället i juni. Vad är tänkt att utvärderas om Storbritannien fortfarande är kvar då? Vad är det som ska ge ett bu eller ett bä eller visa om man är på rätt väg? Vad är det tillfället tänkt att användas för?</p>",
    "intressent_id": "0962841101917",
    "rel_dok_id": null,
    "replik": "N",
    "systemdatum": "2019-05-02 19:39:54"
  }
}