{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "048fdfdc-bf39-ed11-9178-901b0e9b71a8",
    "anforande_nummer": "104",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru ålderspresident! Ilona Szatmari Waldau sätter verkligen fingret på de möjligheter som skapas när man tvingas tänka i nya banor och ställa om. På samma sätt som det fruktansvärda kriget gör att det blir uppenbart att vi inte kan vara så beroende av fossila bränslen från Ryssland - det är därför det nu sker en skyndsam omställning mot andra energislag, och vi ska kunna ha mer av miljövänlig egenproducerad energi - sätter det också fingret på vårt beroende av importerad konstgödsel från Ryssland och råvara för att tillverka konstgödsel.</p><p>Här sker naturligtvis en utveckling nu. Både företag och forskare får ju extra energi i att försöka hitta alternativ till traditionell konstgödsel. Jag hade önskat att det hade varit en större diskussion om detta på mötet. Det var det inte. Men här finns all anledning att fundera på vad vi kan göra ytterligare för att påskynda produktion och utveckling av alternativa gödningsmedel.</p><p>Från svensk sida har vi under lång tid drivit på och särskilt subventionerat och stöttat olika former av ekologisk odling. Vilken typ av gödningsmedel man har är en del av det. Men jag tror säkert att det går att göra ytterligare insatser på detta område.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}