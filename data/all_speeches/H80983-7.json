{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9f93bf96-a1ad-eb11-914f-901b0eac4c78",
    "anforande_nummer": "7",
    "talare": "Markus Wiechel (SD)",
    "parti": "SD",
    "anforandetext": "<p></p><p>Herr talman! Utrikesministern nämnde i sin utrikesdeklaration att det nu är 100 år sedan vi fick allmän och lika rösträtt för kvinnor i Sverige. Det här är något jag är övertygad om att alla i denna kammare är glada och stolta över. I ett globalt perspektiv har Sverige legat i framkant avseende detta.</p><p>Trots detta fortsätter regeringen att ösa pengar över organisationer som står för allt annat än kvinnors lika rättigheter. Till exempel öste Sida under nio år 627 miljoner över Islamic Relief, en av Muslimska brödraskapets två kassakor. Och regeringen fortsätter att lägga pengar på detta.</p><p>I USA avslutade man stödet på hundratusentals dollar till Islamic Relief Worldwide efter alla de omfattande och återkommande skandalerna kring antisemitism med mera.</p><p>Det räcker inte att Islamic Relief då och då byter ut sin styrelse, vilket de gör konstant efter varje skandal. Det är en genomrutten organisation som står för allt annat än det som svensk utrikespolitik borde stå för. Mot bakgrund av detta undrar jag: Varför fortsätter regeringen att slussa skattepengar till islamistiska extremister?</p>",
    "intressent_id": "0204240926023",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}