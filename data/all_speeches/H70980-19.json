{
  "anforande": {
    "dok_hangar_id": "5056897",
    "dok_id": "H70980",
    "dok_titel": "Protokoll 2019/20:80 Tisdagen den 3 mars",
    "dok_rm": "2019/20",
    "dok_nummer": "80",
    "dok_datum": "2020-03-03 00:00:00",
    "avsnittsrubrik": "Återrapportering från Europeiska rådets möte",
    "underrubrik": "",
    "kammaraktivitet": "",
    "anforande_id": "0e6e09ba-a579-ea11-9134-0090facf175a",
    "anforande_nummer": "19",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Till att börja med tycker jag att Désirée Pethrus resonemang är precis rätt. Det är precis det vi vill återkomma till: Vad var det vi sa i Sibiu, och vad var det vi kom överens om? Jo, vi kom överens om jobben, en modern industripolitik, forskning och utveckling, innovation, säkerhet, klimat och de värderingar EU ska stå för - inte minst jämställdhet. Det var kärnan, och det är därför vi vill modernisera budgeten utifrån precis det. Jag tycker alltså att det är helt rätt att backa tillbaka till det, för det är där vi måste hålla oss. </p><p>Det finns dock fortfarande starka krafter som vill se inte minst sammanhållningspolitiken. Det är någonstans förståeligt; man får förstå dessa länder, för det betyder naturligtvis mycket för deras möjligheter. Men vi menar att i takt med att länder och ekonomin utvecklas - en del av de här länderna har en betydligt snabbare ekonomisk utveckling än vad Sverige har - måste det också bli färre och färre regioner som är beroende av stöd. På det sättet borde det alltså vara rätt naturligt, och den diskussionen kommer att fortsätta. </p><p>Vad gäller den så kallade plastkomponenten var det egentligen två nya egna medel som var uppe till diskussion. Det ena var ETS, det vill säga utsläppshandelssystemet, och där markerade inte minst Tyskland väldigt tydligt att det inte kommer på fråga. Jag skulle nog alltså säga att den är borta från dagordningen. Det andra var plasten, det vill säga hur man klarar av att återvinna och ta hand om plast. Jag vill först säga att jag har varit väldigt tydlig gentemot kommissionen och Europeiska rådets ordförande med att vi inte har riksdagens mandat där. Vi är dock öppna för att titta på möjligheten, för detta gör de facto två saker. För det första minskar det Sveriges avgift - jag ska låta siffrorna vara runda, men det kan faktiskt handla om någon miljard, vilket är mycket. För det andra gör det nytta för klimatet. Därför tycker jag att vi ska vara beredda att titta på den.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-04-08 16:32:32"
  }
}