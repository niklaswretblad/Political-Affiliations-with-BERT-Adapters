{
  "anforande": {
    "dok_hangar_id": "5114839",
    "dok_id": "H90945",
    "dok_titel": "Protokoll 2021/22:45 Tisdagen den 14 december",
    "dok_rm": "2021/22",
    "dok_nummer": "45",
    "dok_datum": "2021-12-14 00:00:00",
    "avsnittsrubrik": "(forts. från § 8) Allmän miljö- och naturvård (forts. MJU1)",
    "underrubrik": "",
    "kammaraktivitet": "",
    "anforande_id": "6727f1f6-d085-ec11-9163-901b0eac4c70",
    "anforande_nummer": "107",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Jag sa i mitt anförande att Miljöpartiet eftersträvar en skogspolitik med höga ambitioner när det gäller skydd av områden med värdefull natur. Som miniminivå behöver vi följa de beslut som tas inom ramen för FN:s konvention om biologisk mångfald och de beslut som fattas i EU och i Sverige som styr oss, helt enkelt. </p><p> STYLEREF Kantrubrik \\* MERGEFORMAT Allmän miljö- och naturvård</p><p>Där är vi inte i dag. Vi ligger på en 5-procentig nivå ungefär av formellt skyddad mark. De siffror som Jessica Rosencrantz hänvisar till är därför mer tagna ur luften - ett slags servettskiss för skydd av vår natur kanske. </p><p>När det gäller frågan om hur mycket Miljöpartiet vill skydda och hur mycket man behöver pengar till tycker jag att det som Jessica Rosencrantz sa om att det är grundläggande att skogsägare får ersättning när de bidrar till naturskyddet var väldigt bra. Men om det är så grundläggande förstår jag inte varför man tar bort 2 miljarder kronor ur budgeten när dessa pengar skulle gå till denna grundläggande rättighet att få ersättning. </p><p>När det gäller fjällskogarna har vi domstolsbeslut på att staten måste betala ut ersättning till skogsägare om de inte får avverka. Dessa domslut gör att vi behöver ta höjd i statens budget för att faktiskt kunna betala ut dessa ersättningar. Det är just därför som dessa 2 miljarder behövs. </p>",
    "intressent_id": "064711971110",
    "rel_dok_id": "",
    "replik": "Y",
    "systemdatum": "2022-02-04 16:42:30"
  }
}