{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "63022d69-c139-ed11-9178-901b0e9b71a8",
    "anforande_nummer": "53",
    "talare": "Per Bolund (MP)",
    "parti": "MP",
    "anforandetext": "<p>Herr talman! Att säga en sak och göra en annan inger inte förtroende, Ulf Kristersson. Du säger att ni är för förnybar el, men i praktiken är det precis motsatsen ni gör.</p><p>Om Ulf Kristersson kan räkna ihop miljöpartister som har sagt nej till 100 terawattimmar vindkraft runt om i Sverige vore det intressant att se den listan. Det är det vi har gjort med Moderaternas politik. Sanningen är att Ulf Kristersson och Moderaterna är som en modern version av Don Quijote, som slåss mot väderkvarnar runt om i vårt land på ett otroligt omoget sätt.</p><p>Jag pratar med näringslivet. Jag pratar med industrin och frågar: Vad är det för investeringar ni vill se? Vad behöver ni för att göra de investeringar på 1 000 miljarder som ni vill göra? Då säger de: Vi behöver mer el och vi behöver den nu, inte långt i framtiden.</p><p>Moderaterna ägnar sig i stället åt att sprida blå dunster om kärnkraften medan Energimyndighetens generaldirektör säger som sanningen är: Ny kärnkraft, om det någonsin skulle vara någon som vill investera i det, kommer inte att komma förrän 2040.</p><p>Industrin säger att de vill ha förnybar el, för det är det deras kunder efterfrågar. Varför stoppar Moderaterna det som industrin kräver?</p><p>(Applåder) </p><p>I detta anförande instämde Annika Hirvonen (MP).</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}