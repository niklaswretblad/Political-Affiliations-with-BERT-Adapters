{
  "anforande": {
    "dok_hangar_id": "5152829",
    "dok_id": "HA0915",
    "dok_titel": "Protokoll 2022/23:15 Torsdagen den 27 oktober",
    "dok_rm": "2022/23",
    "dok_nummer": "15",
    "dok_datum": "2022-10-27 00:00:00",
    "avsnittsrubrik": "Frågestund",
    "underrubrik": "De framtida försvarsutgifterna",
    "kammaraktivitet": "frågestund",
    "anforande_id": "443e4bcf-8b66-ed11-917b-901b0eac4c70",
    "anforande_nummer": "34",
    "talare": "Försvarsministern Pål Jonson (M)",
    "parti": "M",
    "anforandetext": "<p>Herr talman! Jag tackar försvarsministern - nej, ursäkta! Det var en betingad reflex. Jag tackar i all vördnad Peter Hultqvist för frågan.</p><p>(Applåder)</p><p>Vi har sagt att målbilden är 2 procent till 2026. I våras fick vi ett underlag från Försvarsmakten. Där pratade man om 2 procent till 2028. Bristen i det underlag som vi fick av Försvarsmakten var att det byggde på att Sverige var militärt alliansfritt. Dimensioneringsgrunden har nu förändrats i och med att vi ska bli allierade.</p><p>Vår bedömning är att det kommer att kosta att bli medlemmar i Nato. Dels handlar det om att Nato har en förväntan att de allierade ska nå 2 procent av bnp till 2026, dels kommer det naturligtvis att finnas en kostnad för att skicka ned närmare 200 officerare till Natos ledningsstrukturer. Därför tar vi höjd för att vi kommer att behöva gå snabbare fram när vi ska få fram ett underlag till en inriktning av försvarsutgifterna.</p><p>Sedan kommer detta självfallet, Peter Hultqvist, att vara föremål för diskussion i Försvarsberedningen. Vi ser fram emot att kunna hitta en bred politisk överenskommelse i frågan inom ramen för Försvarsberedningen.</p><p>(Applåder)</p>",
    "intressent_id": "0642224351118",
    "rel_dok_id": "HAC120221027fs",
    "replik": "N",
    "systemdatum": "2022-11-17 16:24:11"
  }
}