{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "Landsbygdspolitik",
    "underrubrik": "",
    "kammaraktivitet": "ärendedebatt",
    "anforande_id": "1ff00849-1986-ea11-9132-901b0eac4c78",
    "anforande_nummer": "34",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Jag lyfter fram att konkurrensvillkoren för det ekologiska lantbruket behöver vara likartade mellan de olika länderna. Här är det väldigt stor skillnad. I exempelvis Tyskland kan en ekologisk lammgård få 135 000 kronor mer i ekostöd jämfört med en liknande gård i Sverige. I Finland är ersättningen nästan 100 000 kronor högre och i Danmark 85 000 kronor högre. Eftersom svenska lantbrukare verkar på denna marknad med ekologiska produkter i EU är det viktigt att villkoren är rättvisa.</p><p>Jag tycker också att det är viktigt att peka på att de målsättningar vi har i livsmedelsstrategin gällande ekologisk mat i offentlig upphandling har lett till att vi har ökat andelen svensk mat i den offentliga sektorn. De offentliga restaurangerna har 60 procent svensk mat och de privata restaurangerna ca 10 procent. Här behöver vi naturligtvis se vad vi har lyckats med tack vare det ekologiska lantbruket och satsningarna på det.</p><p>När det gäller kemiska bekämpningsmedel är detta ett samlingsbegrepp för både växtskyddsmedel och insektsmedel och liknande. Från näringens och det konventionella jordbrukets sida talar man naturligtvis inte så gärna om kemiska bekämpningsmedel utan använder hellre det finare ordet växtskyddsmedel, för det låter snällare. Men detta är onekligen fortfarande ett stort problem.</p><p>Jag kommer gärna tillbaka till jordbruksmarken i mitt andra svar.</p>",
    "intressent_id": "064711971110",
    "rel_dok_id": "H701MJU8",
    "replik": "Y",
    "systemdatum": "2020-04-24 12:50:04"
  }
}