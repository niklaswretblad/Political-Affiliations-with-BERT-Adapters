{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Frågestund",
    "underrubrik": "Skyddat boende",
    "kammaraktivitet": "frågestund",
    "anforande_id": "fc71ad46-b895-ed11-9180-901b0e9b71a0",
    "anforande_nummer": "23",
    "talare": "Helena Vilhelmsson (C)",
    "parti": "C",
    "anforandetext": "<p>Herr talman! Mäns våld mot kvinnor är den eviga pandemin. Det är ett strukturellt problem som framför allt orsakar ett enormt lidande för brottsoffren men som också slukar stora samhällsresurser. </p><p>Skyddade boenden för de drabbade kvinnorna och barnen behövs i våra kommuner. Finansieringen av dem är alltid en fråga som är aktuell, särskilt så här i budgettider. Men en fråga handlar också om hur dessa boenden ska organiseras. </p><p></p><p>Enligt en lagrådsremiss föreslår regeringen att skyddade boenden ska regleras och bli en placeringsform i socialtjänsten, vilket är bra. Det gör att hanteringen blir jämlik över landet och att medföljande barn omfattas av ett eget beslut. Regleringen innebär också att kvalitetskrav ställs, vilket underlättar för kommuner, då privata aktörer också driver skyddade boenden. Planen är att detta ska införas i juli nästa år. </p><p>Min fråga till jämställdhetsministern är: Kommer planen att fullföljas och, framför allt, är finansieringen av kommunernas nya uppdrag säkerställd?</p>",
    "intressent_id": "0903081277919",
    "rel_dok_id": "HAC120221201fs",
    "replik": "N",
    "systemdatum": "2023-01-16 17:10:59"
  }
}