{
  "anforande": {
    "dok_hangar_id": "5028965",
    "dok_id": "H60968",
    "dok_titel": "Protokoll 2018/19:68 Onsdagen den 27 mars",
    "dok_rm": "2018/19",
    "dok_nummer": "68",
    "dok_datum": "2019-03-27 00:00:00",
    "avsnittsrubrik": "Arbetsmarknad och arbetslöshetsförsäkringen",
    "underrubrik": null,
    "kammaraktivitet": "ärendedebatt",
    "anforande_id": "971af306-e465-e911-911b-901b0eac4c78",
    "anforande_nummer": "44",
    "talare": "Ali Esbati (V)",
    "parti": "V",
    "anforandetext": "<p>Fru talman! Det är bra med replikskiften där man kan bryta åsikter mot varandra. Ibland får de också användas till att kolla missförstånd i faktauppgifter.</p><p>Gulan Avci sa att det finns partier som är emot visstidsanställningar. Jag vet inte om hon menade Vänsterpartiet. Om hon menade det är det förstås fel. Det kanske finns något annat parti som jag inte känner till och som inte sitter riksdagen som tycker så, men Vänsterpartiet är inte emot visstidsanställningar. Det Vänsterpartiet är emot är formen allmän visstidsanställning. Med utgångspunkt i det blir det viktigt för mig att försöka förstå om det är rätt uppfattat att det som är viktigt för Liberalerna är formen allmän visstidsanställning, det vill säga att det man vill komma åt är själva möjligheten för arbetsgivarna att behandla arbetstagarna godtyckligt, som är det som ligger i formen allmän visstidsanställning. Är det detta som är bonusen och featuren som man vill komma åt? I så fall, varför det? Vad gott ska komma ur detta?</p><p>Sedan måste jag ställa en fråga angående arbetslöshetsförsäkringen. Vi har ju ganska nyligen i den parlamentariska socialförsäkringsutredningen gjort en stor utredning om att införa det som kallas obligatorisk a-kassa. Där fanns det en ganska bred enighet om att det inte vore så bra. Att göra det obligatoriskt att vara med i a-kassan löser över huvud taget inte det som är huvudproblemet här, nämligen att många inte kvalificerar sig till att få någon ersättning alls från a-kassan.</p><p> STYLEREF Kantrubrik \\* MERGEFORMAT Arbetsmarknad och arbetslöshetsförsäk-ringen</p><p>Förstår jag det riktigt att Liberalerna vill göra det lättare att kvalificera sig till a-kassan? I så fall är det någonting nytt men också väldigt glädjande.</p>",
    "intressent_id": "014386615025",
    "rel_dok_id": "H601AU6",
    "replik": "Y",
    "systemdatum": "2019-04-23 18:23:22"
  }
}