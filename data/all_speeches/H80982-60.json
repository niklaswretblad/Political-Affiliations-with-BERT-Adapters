{
  "anforande": {
    "dok_hangar_id": "5087920",
    "dok_id": "H80982",
    "dok_titel": "Protokoll 2020/21:82 Tisdagen den 23 februari",
    "dok_rm": "2020/21",
    "dok_nummer": "82",
    "dok_datum": "2021-02-23 00:00:00",
    "avsnittsrubrik": "Svar på interpellationerna 2020/21:429 och 465 om Josep Borrells resa till Moskva",
    "underrubrik": "",
    "kammaraktivitet": "interpellationsdebatt",
    "anforande_id": "138eccab-a0ad-eb11-914f-901b0eac4c78",
    "anforande_nummer": "60",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag tror att det var fler än jag som blev förundrade när Josep Borrell meddelade att det inte skulle bli några ytterligare sanktioner. Nu visade det sig att han fick äta upp det där flera gånger om. Han gjorde sin canossavandring i Europaparlamentet, och EU:s utrikesministrar kunde redan vid gårdagens möte i Bryssel samla sig bakom de första sanktionslistorna i enlighet med den så kallade Magnitskijlagstiftningen. Det är bra. Men det var just därför jag och andra blev förvånade, för att uttrycka det milt, att han kunde meddela att det inte skulle bli några sanktioner. Det var ju inte sanktionerat, för att uttrycka det på det sättet. Men resultatet i måndags blev långt bättre än Borrells uttalande i Moskva.</p><p>Jag tycker att det är bra att man nu använder den nya lagstiftning som finns på plats och som vi kallar Magnitskijlagstiftningen. Jag önskar dessutom att vi skulle få se fler länder som driver på när det gäller att använda Nord Stream 2 som ett sanktionsverktyg. Till detta lär vi återkomma i morgon, fru talman.</p><p>Utrikesministern nämnde de fem vägledande principerna, och jag tycker att några av dem är bra. Samtidigt tror jag att det är viktigt att säga att det inte handlar om en enspårspolitik eller en tvåspårspolitik eller ens en trespårspolitik, utan det handlar om att vi ska driva rätt sorts politik. Då får det inte vara så att man bakom formuleringar om klimat, miljö och mellanfolkliga kontakter döljer den kritik som man har.</p><p> STYLEREF Kantrubrik \\* MERGEFORMAT Svar på interpellationer</p><p>Bland principerna finns Rysslands aggression mot Ukraina. Kriget fortsätter sedan 2014. När det gäller starkt engagemang i det östliga partnerskapet har det precis i dagarna kommit meddelande om vad som händer i Georgien. Och vi har det som händer i Moldavien, så det verkar inte gå alldeles i rätt riktning. Och så måste vi ha motståndskraft mot ryska påverkansoperationer som pågår.</p><p>Fru talman! Min avslutande fråga är: Håller inte utrikesministern med om att Borrells resa till Moskva blev ett misslyckande?</p>",
    "intressent_id": "0980681611418",
    "rel_dok_id": "H8C120210223ip",
    "replik": "N",
    "systemdatum": "2021-05-05 14:52:37"
  }
}