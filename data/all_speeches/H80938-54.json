{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "Kvinnor och barn i asylprocessen",
    "kammaraktivitet": "frågestund",
    "anforande_id": "b66a3d5e-083b-eb11-914a-901b0e9b71a8",
    "anforande_nummer": "54",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! En 16-årig flicka och hennes familj kom 2015 till Örebro från Syrien. Mamman och de tre barnen, som alla i dag är under 18 år, betraktar Sverige som sitt hem. Mamman är född i Egypten, dit familjen nu har fått ett utvisningsbeslut. Det är ett land som de tre barnen aldrig har satt sin fot i. Och detta sker under en pågående pandemi.</p><p>I UD:s rapport om mänskliga rättigheter, demokrati och rättsstatens principer finns förfärlig information om Egypten såsom bristande respekt för kvinnors rättigheter och att sexuella trakasserier är vanligt. Våld i hemmet och våldtäkt inom äktenskapet är inte heller kriminaliserat. Enligt samma rapport åsidosätts barns rättigheter. Våld mot barn är vanligt, och barnarbete liksom barnäktenskap förekommer.</p><p>En rapport har nyligen kommit i vilken det granskas på vilket sätt barnkonventionen bör implementeras i svensk lagstiftning. Med anledning av det vill jag fråga migrationsministern: På vilket sätt jobbar ministern och regeringens myndigheter för att säkra en jämställd asylprocess och en, sett till barnkonventionen, barnvänlig asylprocess i dag?</p>",
    "intressent_id": "0903081277919",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:11"
  }
}