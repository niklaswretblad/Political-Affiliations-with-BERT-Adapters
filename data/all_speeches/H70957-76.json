{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellationerna 2019/20:204 och 205 om Turkiets angreppskrig i Rojava och politiska fångar i Turkiet",
    "underrubrik": "",
    "kammaraktivitet": "interpellationsdebatt",
    "anforande_id": "84db98f2-e04c-ea11-9130-901b0e9b71a0",
    "anforande_nummer": "76",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Vi fördömer den turkiska militäroffensiven i nordöstra Syrien. Regeringen har alltsedan Turkiets militäroperation påbörjades vid upprepade tillfällen kritiserat Turkiet för dess agerande. Detta har framförts bilateralt vid flera tillfällen och på olika nivåer. Vi har också varit aktiva i både EU och FN. I EU har Sverige som initiativtagare fått genomslag för både tydliga uttalanden och kraftfulla åtgärder.</p><p>Naturligtvis skulle Sverige noga överväga att stödja en internationell insats, vars syfte var att bidra till deskalering, ett turkiskt tillbakadragande och fred. Men utan ett folkrättsligt mandat i form av ett medgivande från regimen i Damaskus eller ett mandat från FN:s säkerhetsråd är detta inte en framkomlig väg. Utsikterna för att säkerhetsrådet skulle kunna enas om ett godtagbart mandat är mycket små. Under Sveriges tid i säkerhetsrådet fick vi på nära håll uppleva rådets oförmåga att uppnå enighet i hanteringen av Syrienkrisen.</p><p>Strax före julhelgen fick vi åter se prov på hur Ryssland till och med försvårar antagandet av resolutioner vars syfte är att ge miljontals människor livräddande humanitärt stöd. En eventuell diskussion om internationella observatörer skulle sannolikt präglas av samma låsningar.</p><p>Amineh Kakabaveh tar upp frågan om en flygförbudszon. Vi kan inte utesluta en sådan zon, men det skulle inte nödvändigtvis ha någon faktisk inverkan på Turkiet. Eftersom stridigheterna har ägt rum i gränsområdet mellan länderna skulle turkiskt flyg kunna verka från sitt eget territorium och luftrum. Hittills har vi heller inte sett en enda stat som skulle vara villig att upprätta en no-fly zone. Även i detta fall är de folkrättsliga förutsättningarna med ett medgivande från Syrien eller ett mandat från FN:s säkerhetsråd små.</p><p>Samtidigt får vi konstatera att stridigheterna i nordöstra Syrien nu har minskat. Den humanitära situationen har stabiliserats något. Det förlängda eldupphöret är i grunden bra, och vi välkomnar de ansatser som görs för att väpnade konfrontationer ska kunna undvikas. Inga fler civila ska behöva sätta livet till.</p><p> STYLEREF Kantrubrik \\* MERGEFORMAT Svar på interpellationer</p><p>Men vår liksom EU:s hållning förblir oförändrad. Turkiet måste dra sig tillbaka. Vi ska inte bidra till att befästa Turkiets eller Rysslands närvaro i området. Det är av yttersta vikt att humanitära aktörer ges fullt och obehindrat tillträde till området. Skydd av civila, inklusive kurder och andra minoriteter, måste vara högsta prioritet. Människor som tvingas fly på grund av Turkiets militära operation måste ges möjlighet att återvända till sina hem på ett säkert, frivilligt och värdigt sätt. </p><p>De minskade våldsnivåerna innebär inte att vi har slutat vara oroliga för Daish och att de ska få ny kraft. Detsamma gäller vår oro för situationen i lägren som finns. Det är väldigt viktigt att man upprätthåller säkerheten kring både fängelser och läger där Daishs terrorister och deras anhöriga hålls.</p><p>Vi kommer att fortsätta att bidra till att lindra lidande och nöd i Syrien och i drabbade grannländer. Vi har ett omfattande humanitärt stöd genom en Syrienstrategi där biståndet uppgår till 1,8 miljarder svenska kronor.</p>",
    "intressent_id": "0992800527915",
    "rel_dok_id": "H7C120200114ip",
    "replik": "N",
    "systemdatum": "2020-02-11 16:13:33"
  }
}