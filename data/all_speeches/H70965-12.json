{
  "anforande": {
    "dok_hangar_id": "5054084",
    "dok_id": "H70965",
    "dok_titel": "Protokoll 2019/20:65 Onsdagen den 29 januari",
    "dok_rm": "2019/20",
    "dok_nummer": "65",
    "dok_datum": "2020-01-29 00:00:00",
    "avsnittsrubrik": "Tullverket",
    "underrubrik": "",
    "kammaraktivitet": "ärendedebatt",
    "anforande_id": "a62e1c54-6168-ea11-912e-901b0eac4c78",
    "anforande_nummer": "12",
    "talare": "Helena Bouveng (M)",
    "parti": "M",
    "anforandetext": "<p>Fru talman! Jag tackar Helena Vilhelmsson för den utsträckta handen.</p><p>Vi tror samtidigt att 500 nya tullare är ett effektivt sätt att få ett bättre gränsskydd. Det tar dessutom ett år att utbilda en tulltjänsteman medan det tar tre eller fyra år för en polis, så det går ganska snabbt att få till resurser.</p><p>Vi i Moderaterna tror att det på längre sikt behövs upp till 2 500 tulltjänstemän för att ha en effektiv kontroll av både införsel och utförsel. Jag ser fram emot att även detta kan ingå i era förhandlingar i budgetprocessen, så att vi verkligen får de befogenheter som både Helena Vilhelmsson och jag efterfrågar. Det kallar jag riktigt bra borgerlig politik, så jag önskar lycka till.</p><p>Vi får utvärderingen den 14 februari. Jag är dock lite orolig för att det tar för lång tid; vi kanske inte har lagstiftning på plats förrän 2021. Är Helena Vilhelmsson beredd att påskynda denna process, så att vi verkligen får en lagstiftning på plats och så att dessa stöldligor inte kan härja, inte minst ute på landsbygden och i skärgården?</p>",
    "intressent_id": "0729710260118",
    "rel_dok_id": "H701SkU7",
    "replik": "Y",
    "systemdatum": "2020-03-17 16:10:28"
  }
}