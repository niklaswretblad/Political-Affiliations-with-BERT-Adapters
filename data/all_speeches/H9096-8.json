{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "dfe4fe42-382c-ec11-915b-901b0eac4c78",
    "anforande_nummer": "8",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Nu är det väl inte primärt vaccin som vi har gett i bistånd. Jag tog Afghanistan som exempel eftersom det är det största mottagarlandet. Det är ju pengar som vi har gett - pengar som har spätt på korruption och andra problem. </p><p>Finansministern säger att biståndet kommer att förändras. Vi får ju höra lite olika saker beroende på vem bland regeringens företrädare vi pratar med. Vi får väl se vad det blir av det hela. Men faktum kvarstår ändå: Sverige ligger internationellt på den högsta nivån när det kommer till att ge bort pengar till länder på andra sidan jordklotet. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Man kommer inte ifrån att detta i grund och botten handlar om prioriteringar. Vår linje handlar om en successiv men inte total utfasning. Det blir gott och väl en halvering av det internationella biståndet, från dagens ganska exakt 1,0 procent av bni till 0,5 procent av bni enligt vårt förslag, det vill säga en halvering. Då har vi gjort en besparing på i storleksordningen 27 miljarder kronor på ganska kort sikt. Det är mer än vad det skulle kosta att exempelvis höja pensionerna med i genomsnitt 1 000 kronor i månaden för varenda pensionär i hela Sverige. </p><p>Den typen av jämförelse måste man ändå göra, tycker jag. Det speglar ju den prioritering som Socialdemokraterna har. Jag vill också vara tydlig med att vi inte delar den prioriteringen. Vi tycker att det är bättre att ge pengarna till landets pensionärer genom att stärka pensionerna än att ge bort dem till länder på andra sidan jordklotet. </p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}