{
  "anforande": {
    "dok_hangar_id": "5011341",
    "dok_id": "H60922",
    "dok_titel": "Protokoll 2018/19:22 Onsdagen den 28 november",
    "dok_rm": "2018/19",
    "dok_nummer": "22",
    "dok_datum": "2018-11-28 00:00:00",
    "avsnittsrubrik": "Riksrevisionens rapport om att nekas sjukersättning och aktivitetsersättning",
    "underrubrik": null,
    "kammaraktivitet": "ärendedebatt",
    "anforande_id": "71e93c3b-9503-e911-9111-901b0eac4c70",
    "anforande_nummer": "53",
    "talare": "Björn Petersson (S)",
    "parti": "S",
    "anforandetext": "<p>Fru talman! Tack, Julia Kronlid, för frågorna!</p><p>Anledningen till att så många nekas sjukersättning har att göra med kravställningen för att beviljas det. Man ska prövas mot hela arbetsmarknaden. Det är inklusive fiktiva hittepåjobb och stödjobb utan några som helst krav på att kunna ta ett vanligt jobb eller att de jobben ens finns. Det är klart att när regelverket ser ut så kommer många att nekas.</p><p>Vi hörde här tidigare Nooshi Dadgostar berätta om jobb som inte kräver att man har minne eller koncentrationsmöjligheter. Sådana jobb finns inte. Om människor prövas mot dem är det klart att många nekas ersättning. Det är inte på något sätt ett uttryck för en human sjukförsäkring. Det är definitivt inte uttryck för ett socialdemokratiskt försäkringssystem. </p><p>Det ställdes en fråga om varför den föregående - den nu sittande - regeringen inte har ändrat detta från vad som gällde innan. Det är helt enkelt därför att Alliansen och Sverigedemokraterna har haft majoritet i kammaren. Det har inte varit möjligt. Det är ett uttryck för kammarens vilja, absolut inte för socialdemokratisk vilja. </p><p>Vad avser vi då att göra? Hade vi haft en regering kvar och den inte hade varit avsatt hade det funnits förslag som vi nu hade kunnat verkställa. Nu får vi vänta tills vi har en ny regering som kan föra fram resultatet av översynen från departementet så att vi kan ta tag i det.</p>",
    "intressent_id": "0358278412329",
    "rel_dok_id": "H601SfU12",
    "replik": "Y",
    "systemdatum": "2018-12-19 14:52:28"
  }
}