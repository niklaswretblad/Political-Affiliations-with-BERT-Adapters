{
  "anforande": {
    "dok_hangar_id": "5088526",
    "dok_id": "H80984",
    "dok_titel": "Protokoll 2020/21:84 Torsdagen den 25 februari",
    "dok_rm": "2020/21",
    "dok_nummer": "84",
    "dok_datum": "2021-02-25 00:00:00",
    "avsnittsrubrik": "Frågestund",
    "underrubrik": "Genomförandet av högskoleprovet",
    "kammaraktivitet": "frågestund",
    "anforande_id": "c092c21d-a4ad-eb11-914f-901b0eac4c78",
    "anforande_nummer": "86",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Jag har en allmänpolitisk fråga som går till utbildningsminister Anna Ekström. </p><p>Vi har blivit väldigt påverkade av pandemin; det är inget tvivel om det. Vi har fått lära oss nya ord som vårdskuld och kunskapsskuld. Nu är jag rädd för att det blir även en högskoleprovsskuld. </p><p>Det är bekymmersamt att under 2020 blev vårens prov inställda, och höstens prov genomfördes till slut efter många diskussioner men med begränsningar. </p><p>Nu ser jag med stor oro på hur det blir med vårens prov och förstås även med hela årets prov. Många studenter är väldigt oroliga. Detta är en andra chans och en möjlighet att komma in på högskolestudier. </p><p>Moderaterna ser förstås att det finns ett smittläge. Men vi anser också att man nu är mycket mer förberedd än vad man var förra året när man sa att man till exempel inte hade bra lokaler. Nu är det många lokaler som erbjuds, till exempel Scandinavium i Göteborg och Stadshuset i Stockholm. Min fråga är därför om vi inte borde kunna lösa detta på ett så lämpligt sätt som möjligt. </p><p> STYLEREF Kantrubrik \\* MERGEFORMAT Frågestund</p><p>Jag vill fråga ministern: Kan man se att båda proven kommer att genomföras under våren?</p>",
    "intressent_id": "0810852280213",
    "rel_dok_id": "H8C120210225fs",
    "replik": "N",
    "systemdatum": "2021-05-05 15:17:11"
  }
}