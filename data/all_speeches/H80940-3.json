{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "b46dfcf1-df3e-eb11-914a-901b0e9b71a8",
    "anforande_nummer": "3",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! När det först gäller Ungern och Polen är det tydligt att de är emot. Men det är också lika tydligt att 25 har sagt ja till överenskommelsen. Det var inte Slovakien utan i så fall Slovenien som också begärde ordet. Men det är min bedömning att det är de två - Ungern och Polen - som är de som är mest emot. Jag kan naturligtvis inte garantera vad Sloveniens inställning slutgiltigt blir. I sämsta fall är det 24 mot 3.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Det var väldigt tydligt på det förmöte som vi hade inför Europeiska rådet med ett antal länder. Det var Tyskland, Italien, Portugal, Spanien, Sverige, kommissionen och Europeiska rådet. Nu har vi gjort en överenskommelse med Europaparlamentet, och då är det den som gäller. Sedan är frågan hur man ska ta sig vidare i nästa steg. Det är vad Charles Michel åsyftar när han säger att vi måste diskutera det vidare.</p><p>Blir det ingen uppgörelse inom rätt tid kommer den nuvarande budgeten att rulla fram en månad i taget, och då har vi ingen långtidsbudget. På något sätt måste det lösas. Men det finns ingen aptit från någon annan att gå ifrån den överenskommelse som vi har med parlamentet.</p><p>Därmed är det också svaret på den andra frågan. Jag ser ingen kompromiss i meningen att vi ska urvattna detta. Det finns en stark uppställning här i Sveriges riksdag för det regeringen har drivit. Det tänker vi stå upp för. Det finns en stark uppställning för det bland en stor majoritet av de andra länderna.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}