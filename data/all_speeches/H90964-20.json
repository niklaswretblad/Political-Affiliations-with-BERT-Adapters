{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Frågestund",
    "underrubrik": "Statsbidrag till islamistiska organisationer",
    "kammaraktivitet": "frågestund",
    "anforande_id": "75a80267-f6bf-ec11-9167-901b0eac4c78",
    "anforande_nummer": "20",
    "talare": "Jonas Andersson (SD)",
    "parti": "SD",
    "anforandetext": "<p>Fru talman! Jag har en fråga till utbildningsminister Anna Ekström.</p><p>Efter en motion från Sverigedemokraterna beslutade Linköpings kommunfullmäktige förra veckan att stoppa det kommunala stödet till Studieförbundet Ibn Rushd. Tidigare har stora kommuner som Göteborg, Eskilstuna med flera redan gjort det. Nu har alltså landets femte största kommun gjort samma sak.</p><p>Att allt fler kommuner så som Linköping väljer att göra det beror på studieförbundets kopplingar till islamism och i synnerhet till Muslimska brödraskapet. Det jag undrar är hur det kommer sig att regeringen tillåter att det varje år går tiotals miljoner kronor via Folkbildningsrådet till Ibn Rushd trots allt detta.</p><p>När kommer regeringen att göra som allt fler kommuner och se till att statsbidrag för folkbildning inte hamnar i islamisters fickor?</p>",
    "intressent_id": "025931369428",
    "rel_dok_id": "H9C120220203fs",
    "replik": "N",
    "systemdatum": "2022-04-19 17:36:29"
  }
}