{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellationerna 2021/22:41 och 42 om svensk konkurrenskraft",
    "underrubrik": "",
    "kammaraktivitet": "interpellationsdebatt",
    "anforande_id": "3b89e34d-cd59-ec11-915f-901b0eac4c70",
    "anforande_nummer": "6",
    "talare": "Lars Beckman (M)",
    "parti": "M",
    "anforandetext": "<p>Fru talman! Näringsministern läser uppenbarligen inte Dagens industri. Men jag ska bjuda på en annan tidning, nämligen tidningen Fokus, ett utmärkt magasin som numera kommer på torsdagar. I torsdagens tidning finns rubriken: \"Det är honom väl unt. Han ska trots allt dra sig tillbaka från politiken.\" Jag tänkte att vi kan låta en oberoende journalist granska regeringens utfall. Att ministern är nöjd är uppenbart.</p><p>\"Någonstans mitt i elbristen, de skyhöga dieselpriserna, slutförvar av kärnkraftsbränsle, Cementas kommande produktionsstopp och tji till LKAB:s önskan att bygga ut Kirunagruvan, kunde näringsminister Ibrahim Baylan ändå räkna hem en riktig seger.\" Det handlar om kattregistret. Johan Hakelius skriver en väldigt rolig krönika om detta. Men det intressanta är att Jordbruksverket har avrått från detta kattregister \"eftersom administrationen kommer att bli dyr och krånglig. Men det där med att lyssna på expertmyndigheter är trots allt mindre en regel och mer en utväg, när man inte vill stå för något.\" Till och med när det gäller Sveriges kattregister har alltså den egna myndigheten sagt att det blir regelkrångel.</p><p>Detta, fru talman, går helt i linje med den här regeringens politik och med den stora larmrapporten från Svenskt Näringsliv, som Dagens industri skrev om i går. DI skriver alltså: \"Genomsnittskostnaden för att ansöka om tillstånd, som ökat, uppgår till cirka 10 procent av bolagens omsättning. Summerat uppskattas kostnaderna ha ökat med drygt 50 miljarder kronor - dock över flera år, enligt Svenskt Näringslivs beräkningar.\" Det handlar alltså om 50 miljarder för ansökningar om att få göra investeringar i Sverige.</p><p>Fru talman! Jag hoppas att den avgående näringsministern inte är vare sig stolt eller nöjd med detta utan kommer att arbeta för att varje jobb ska komma till Sverige.</p>",
    "intressent_id": "0588282566419",
    "rel_dok_id": "H9C120211109ip",
    "replik": "N",
    "systemdatum": "2021-12-10 16:25:15"
  }
}