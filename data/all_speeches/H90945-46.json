{
  "anforande": {
    "dok_hangar_id": "5114839",
    "dok_id": "H90945",
    "dok_titel": "Protokoll 2021/22:45 Tisdagen den 14 december",
    "dok_rm": "2021/22",
    "dok_nummer": "45",
    "dok_datum": "2021-12-14 00:00:00",
    "avsnittsrubrik": "Utbildning och universitetsforskning ",
    "underrubrik": "",
    "kammaraktivitet": "ärendedebatt",
    "anforande_id": "2427f1f6-d085-ec11-9163-901b0eac4c70",
    "anforande_nummer": "46",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Det är bra att Gunilla Svantorp igen ställer frågor om skolvalet eftersom Gunilla Svantorp uppenbarligen inte har läst texten. Även om vi från de partier vars budget har gått igenom har kvar pengarna till Skolverket har vi skrivit att man <em>inte</em> ska ändra skolvalssystemet och ta bort det från kommunerna eller hitta på några nya kriterier. Det står i texten i den del av budgeten som handlar om Skolverket.</p><p>Sedan tar Gunilla Svantorp upp en alldeles ny fråga som vi har inte har pratat om här över huvud taget, och den kommer jag inte att hinna svara på. Men det jag kan försöka svara på är frågan om likvärdighetsbidraget, som jag tycker är intressant. Där har det redan varit miljarder, och i Socialdemokraternas budget utökas det med ännu fler miljarder. Men det har inte gjorts någon utvärdering av bidraget. Har det lett till ökade resultat? Har det lett till förbättrade resultat för eleverna? Det vore bra, fru talman, om man utvärderar om bidrag som omfattar miljardbelopp fungerar eller inte.</p><p>(Applåder) </p>",
    "intressent_id": "0502490570219",
    "rel_dok_id": "H901UbU1",
    "replik": "Y",
    "systemdatum": "2022-02-04 16:42:21"
  }
}