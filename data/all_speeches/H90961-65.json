{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "42c790c4-7aba-ec11-9167-901b0eac4c78",
    "anforande_nummer": "65",
    "talare": "Juno Blom (L)",
    "parti": "L",
    "anforandetext": "<p>Fru talman! Jag tror att det är två domar som är klara och en som förbereds, och sedan pågår det en utredning just nu. </p><p>Vi är överens om att förebyggande arbete är viktigt i de här frågorna. Vi vill se till att ingen utsätts för könsstympning, och vi vill se till att de könsstympade barnen får vård. Vi vill förebygga barnäktenskap, och vi vill ge barn och unga friheten att själva forma och påverka sina liv. Men ska vi komma åt problematiken med att människor som kommer hit - eller människor som har levt här länge - inte har fått tillgång till detta tror jag att det är viktigt att vi kallar en spade för en spade. </p><p>Jag förstår det som att ledamoten, även om jag kan ha uppfattat det fel, tycker att det är viktigt att prata om <em>allt</em> våld och <em>alla</em> patriarkala strukturer. Jag är övertygad om att vi måste våga rikta informationen så att den blir begriplig för den som möter den. Min erfarenhet är att det finns många människor som i sina hemländer har kämpat för de rättigheter som de inte får åtnjuta här, och att de skulle ställa sig kritiska till detta har jag svårt att tro. </p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}