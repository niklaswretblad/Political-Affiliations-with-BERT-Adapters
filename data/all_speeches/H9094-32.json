{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:888 om återvändande afghaner",
    "underrubrik": "",
    "kammaraktivitet": "interpellationsdebatt",
    "anforande_id": "fcc0f047-4549-ec11-915f-901b0eac4c70",
    "anforande_nummer": "32",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag lyfte i mitt förra anförande fram risken för att människor välkomnats hit från Afghanistan fast de inte har här att göra samt att det bland dem kan finnas personer med djupt problematiska agendor. I två fall har vi som sagt lyckats uppmärksamma och arrestera individer likt dessa. Utrikesministern nämner att även andra länder har brustit och fått inse att det kommit dit personer som inte hör hemma där från Afghanistan.</p><p>Risken finns dock att dessa två individer samt eventuella övriga som uppdagas släpps på fri fot framöver, likt hur andra utlänningar släppts på fri fot när de suttit häktade för länge i väntan på utvisning, något som under pandemin tyvärr skett regelbundet. Vi har nämligen redan en situation där vi i flera år haft svårt med utvisningar till Afghanistan. Vi har inte lyckats verkställa dem, trots att EU har ett samarbetsavtal med Afghanistan som bland annat berör återtagande av afghanska medborgare, något som jag vet att utrikesministern står bakom.</p><p>Denna problematik har förvärrats under pandemin, eftersom pandemin gav den afghanska regeringen och säkerligen andra en otroligt bra ursäkt för att inte ta emot sina egna medborgare som skulle ha utvisats från Sverige, sannolikt även från andra länder. I efterdyningarna av talibanernas framfart och maktövertagande lär utvisningarna försvåras än mer på olika sätt. Givet det var det oerhört problematiskt att evakuera afghaner som av goda skäl inte har i Sverige att göra.</p><p> STYLEREF Kantrubrik \\* MERGEFORMAT Svar på interpellationer</p><p>Naturligtvis har Sverige ett ansvar gentemot svenska medborgare, men många av dem som flögs hit hade endast uppehållstillstånd. Då återstår frågan om de verkligen fått det på ärliga grunder ifall de valt att turista hemma i landet de påstått sig fly från, trots UD:s reseavrådan till Afghanistan. Merparten av dessa är från den så kallade svensklistan, vilken inte bara innehåller svenska medborgare utan även andra.</p><p>Det blir en intressant fråga i vilken utsträckning det här kommer att följas upp av Migrationsverket, om det är så att det har delats ut uppehållstillstånd på felaktiga grunder och personer som aldrig borde ha fått det svenska uppehållstillståndet lyckats fiffla till sig det ändå. Onekligen har de inte känt sig så hotade hemma i Afghanistan, då de valt att semestra där eller tillbringa föräldraledigheten, sommarlovet eller dylikt där.</p><p>Jag förstår att det är upp till Migrationsverket att i slutändan granska dessa ärenden och eventuellt vidta åtgärder. Jag vill ändå fråga utrikesministern om hon eller någon annan från regeringen kommer att uppmana Migrationsverket att på riktigt granska detta, då det är uppenbart att det sannolikt återfinns felaktigheter.</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:18"
  }
}