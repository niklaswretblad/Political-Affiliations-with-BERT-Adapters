{
  "anforande": {
    "dok_hangar_id": "5077118",
    "dok_id": "H80948",
    "dok_titel": "Protokoll 2020/21:48 Måndagen den 7 december",
    "dok_rm": "2020/21",
    "dok_nummer": "48",
    "dok_datum": "2020-12-07 00:00:00",
    "avsnittsrubrik": "Förlängning av lagen om tillfälliga smittskyddsåtgärder på serveringsställen",
    "underrubrik": "",
    "kammaraktivitet": "ärendedebatt",
    "anforande_id": "89446627-3062-eb11-914e-901b0e9b71a0",
    "anforande_nummer": "41",
    "talare": "Dag Larsson (S)",
    "parti": "S",
    "anforandetext": "<p>Fru talman! Jag tror att de flesta av oss har tagit del av de nyheter som i dag kom från Köpenhamn i Danmark, där man i dag beslutar att samtliga krogar, pubar och restauranger ska stänga helt och hållet på onsdag.</p><p>Det kan finnas medborgare som frågar sig: Varför vidtar man inte samma åtgärder i exempelvis Helsingborg, som har ett omfattande smittutbrott just nu, eller i Stockholm, som har varit hårt drabbat av pandemin under hela våren? Svaret är att vi inte har den lagstiftningen på plats. Det är inte möjligt att helt och hållet stänga alla restauranger och krogar i en stad eller en stadsdel.</p><p>Vi behöver se över vilken typ av möjligheter vi har i en pandemisituation. Det finns en stor enighet om de förslag som har lagts fram i bland annat socialutskottet om att trycka på så att vi snabbt får en ny pandemilagstiftning. Vi behöver bli mer flexibla när det handlar om åtgärder att vidta i händelse av en pandemi.</p><p>Mycket har ändå gjorts. Folkhälsomyndigheten, regeringen och andra har vidtagit en hel del åtgärder för att minska den smittspridning som sker i restaurang- och krogmiljö. Det handlar bland annat om att se till att servering sker till människor som sitter ned. Det handlar om att sluta med alkoholförsäljning efter klockan 22.00, fru talman. Det handlar om att begränsa antalet sittande vid ett bord till åtta personer.</p><p>Det är klart att det finns skäl att understryka att det är de nationella riktlinjerna och reglerna som gäller. Men det finns stora möjligheter för den kommunala nämnden som har att sköta tillsynen att tillsammans med smittskyddsläkare och andra vidta ytterligare åtgärder där det regionalt är så behövligt. Det är viktigt att understryka det, eftersom det har framhållits som en del av diskussionen. Den möjligheten finns i samverkan med smittskyddsläkaren att vidta ytterligare åtgärder.</p><p> STYLEREF Kantrubrik \\* MERGEFORMAT Förlängning av lagen om tillfälliga smitt-skyddsåtgärder på serveringsställen</p><p>Kommuner har också kompenserats för den ökade möjlighet till tillsyn som ska ske av hur krogar och restauranger beter sig. Jag förutsätter att det kommer att komma ytterligare medel även nästa år för att sköta tillsynen av detta.</p><p>Fru talman! Vi behöver hjälpas åt för att bekämpa smittan. Krogarna och restaurangerna är en viktig del i det arbetet. Men när man ändå talar om detta är det också viktigt att komma ihåg att krogar och restauranger är en viktig del av vår kultur. Det är matglädje det handlar om. Det är sysselsättning och socialt umgänge som är viktigt även i tider med distans.</p><p>För vår del yrkar vi socialdemokrater bifall till utskottets förslag. Jag vill säga följande till dig som sitter och funderar på: Ska jag gå på krogen? Ska jag kunna gå ut och få mig en bit mat? Ja, det tycker jag att du ska göra. Det är viktigt att du gör det för att understödja restaurangnäringen, men gör det på ett ansvarsfullt sätt.</p><p>Gå till restauranger och pubar som följer regelverket och ser till att det är möjligt att hålla distans. En dag är pandemin förbi. Då behöver Sverige en levande restaurangnäring för kulturens och det sociala umgängets skull.</p>",
    "intressent_id": "0685749336810",
    "rel_dok_id": "H801SoU6",
    "replik": "N",
    "systemdatum": "2021-01-29 13:47:59"
  }
}