{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "Frågestund",
    "underrubrik": "Den regionala flygplatsutredningen",
    "kammaraktivitet": "frågestund",
    "anforande_id": "63f00849-1986-ea11-9132-901b0eac4c78",
    "anforande_nummer": "100",
    "talare": "Åsa Coenraads (M)",
    "parti": "M",
    "anforandetext": "<p>Fru talman! I veckan kom det mycket tråkiga beskedet att Socialdemokraterna, Liberalerna och Miljöpartiet i Västerås har bestämt sig för att lägga ned Västerås flygplats. Detta är en flygplats som förvisso är regional men som har ett viktigt samhällsuppdrag nationellt. Det handlar om ambulansflyget, om godstrafiken och om Försvarsmaktens flygningar. Inte minst finns den nationella pilotutbildningen i Västerås.</p><p> STYLEREF Kantrubrik \\* MERGEFORMAT Frågestund</p><p>I två år har vi väntat på den regionala flygplatsutredningen, som bereds i Regeringskansliet. Med anledning av vad som händer i Västerås och vad som händer i hela flygbranschen just nu skulle jag vilja fråga infrastrukturministern: Finns det en möjlighet att ministern skulle kunna tänka sig att snabba på den regionala flygplatsutredningen, så att färre flygplatser måste lägga ned som i Västerås?</p>",
    "intressent_id": "0564126739422",
    "rel_dok_id": "H7C120200312fs",
    "replik": "N",
    "systemdatum": "2020-04-24 12:50:10"
  }
}