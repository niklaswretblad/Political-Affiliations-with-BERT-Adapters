{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "ed829754-be2a-ed11-9178-901b0e9b71a8",
    "anforande_nummer": "63",
    "talare": "Andreas Carlson (KD)",
    "parti": "KD",
    "anforandetext": "<p>Fru talman! Jag vill tacka för denna debatt, men jag tycker att det är på sin plats att säga: Så här ska det inte vara i Sverige. Som jag sa i mitt tidigare anförande håller jag med statsministern om att Sverige kan bättre. På första maj hade man den texten på banderoller på olika platser i landet. Men det är ju regeringen - Socialdemokraterna - som är ansvariga för den situation vi har. Det är Morgan Johanssons ansvar - han kan inte skylla ifrån sig på någon annan - enligt hans eget citat för några år sedan.</p><p>Jag skulle vilja göra något så ovanligt som att citera Sveriges statsminister från en pressträff häromdagen. Då sa hon att integrationen har varit för dålig och att det har varit en migration som varit för stor, ett svagt samhälle med för svaga resurser till socialtjänsten, polisen och skolan och för svaga lagar för att beivra brott och motverka sociala problem samt för svaga insatser för att bryta långtidsarbetslösheten.</p><p>Hon har helt rätt. Socialdemokraterna är ansvariga för detta. Morgan Johansson är ansvarig för detta, och därför borde han bytas ut. Regeringen borde bytas ut. Den här regeringen har gjort Sverige sämre, och utvecklingen har gått åt fel håll under de år som Morgan Johansson har varit justitieminister.</p><p></p><p>Det räcker inte med ord. Det räcker inte att skriva i regeringsförklaringen att gängen ska knäckas. Det krävs också politisk handling och ledarskap. Vi tillskjuter nu i skuggbudgeten från Kristdemokraterna, med våra budgetkompisar, 500 miljoner kronor mer än regeringen till just utrustning, till just vattenkanoner. Men justitieministern fortsätter att vara passiv. Det duger inte.</p>",
    "intressent_id": "0542160909628",
    "rel_dok_id": "",
    "replik": "N",
    "systemdatum": "2022-09-02 14:54:40"
  }
}