{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ab93bf96-a1ad-eb11-914f-901b0eac4c78",
    "anforande_nummer": "19",
    "talare": "Lars Adaktusson (KD)",
    "parti": "KD",
    "anforandetext": "<p></p><p>Herr talman! Det är välkänt att Ann Linde och den svenska regeringen har nära relationer till regimen i Iran. Emellanåt har vänskapen gett intryck av en närmast eftergiven svensk Iranpolitik. För oss som vill se en värderingsbaserad svensk utrikespolitik är det beklämmande att se hur den svenska regeringen står närmare diktaturen i Iran än demokratin i Israel.</p><p>Iran är i dag ett av de största hoten mot internationell fred och säkerhet. Vi ser det i Jemen, vi ser det i Syrien, vi ser det i Libanon och vi ser det i Irak. Vi ser det i den islamiska republikens aldrig sinande pengaflöden till islamistiska terrorister. Vi ser det i hoten om att utplåna Israel och det judiska folket. </p><p>Kärnvapen i händerna på extrema shiamuslimska ayatollor är en existentiell fråga, inte enbart för Israel utan för en hel värld. Det är därför som de diskussioner som nu pågår om ett JCPOA-avtal är så viktiga. </p><p>Herr talman! För en diktaturregim som har satt lögnen i system är förhandlingar ett spel. Iran tänker bli av med de ekonomiska sanktionerna utan att definitivt stoppa produktionen av kärnvapen. </p><p>Då infinner sig frågan, Ann Linde: Kommer den svenska regeringen att stödja ett avtal som inte en gång för alla sätter stopp för iranska kärnvapen?</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}