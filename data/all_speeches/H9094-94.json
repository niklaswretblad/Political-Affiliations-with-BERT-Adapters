{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Frågestund",
    "underrubrik": "En svensk veteranstrategi",
    "kammaraktivitet": "frågestund",
    "anforande_id": "3cc1f047-4549-ec11-915f-901b0eac4c70",
    "anforande_nummer": "94",
    "talare": "Paula Holmqvist (S)",
    "parti": "S",
    "anforandetext": "<p>Fru talman! Min fråga riktar sig till Försvarsminister Peter Hultqvist.</p><p>Cirka 70 000 svenska kvinnor och män har i fredsbevarande syften tjänstgjort i militära insatser i ett sextiotal länder sedan 1950-talet. Till dessa modiga svenskar kan kopplas över en halv miljon nära anhöriga. Det är anhöriga som också de gjort stora uppoffringar för att främja fred, frihet och demokrati runt om i världen. Det är personer som offrat mycket av sitt privata liv för att vi alla ska få leva i en bättre värld.</p><p>Vi är alla, som enskilda personer och som nation, skyldiga dessa personer stort tack. Våra veteraner ska alltid veta att de har Sveriges samlade stöd. Jag vet också att regeringen har vidtagit en rad åtgärder för att stärka stödet för våra veteraner.</p><p>Nyligen beslutade regeringen att man skulle gå vidare med arbetet för en samlad veteranpolitik genom utformandet av en nationell veteranstrategi. Min fråga till försvarsministern blir därför: Hur fortlöper arbetet med veteranstrategin, och när tror försvarsministern att vi kan ha en samlad veteranstrategi på plats?</p>",
    "intressent_id": "0974061238314",
    "rel_dok_id": "H9C120210916fs",
    "replik": "N",
    "systemdatum": "2021-11-19 15:31:26"
  }
}