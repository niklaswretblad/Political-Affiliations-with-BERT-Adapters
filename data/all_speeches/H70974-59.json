{
  "anforande": {
    "dok_hangar_id": "5055817",
    "dok_id": "H70974",
    "dok_titel": "Protokoll 2019/20:74 Torsdagen den 13 februari",
    "dok_rm": "2019/20",
    "dok_nummer": "74",
    "dok_datum": "2020-02-13 00:00:00",
    "avsnittsrubrik": "Frågestund",
    "underrubrik": "Strukturell hemlöshet",
    "kammaraktivitet": "frågestund",
    "anforande_id": "f0416372-2d74-ea11-9134-0090facf175a",
    "anforande_nummer": "59",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Tack Emma Hult för att du pekar på ett stort problem och en stor utmaning. Jag delar din uppfattning att detta inte är acceptabelt. Som välfärdsland måste vi se till att våra medborgare får möjlighet till ett tryggt boende, och regeringens politik inriktar sig också på det.</p><p>Investeringsstödet är en viktig åtgärd för att få ut fler lägenheter som även de med lägre inkomster kan efterfråga. Nu kommer det också att riktas så att kommunerna kan använda en del av det till bostäder för unga människor eller människor med socioekonomiska utmaningar.</p><p>Vi behöver få bättre kunskap om bostadsbristen, och därför har vi gett Boverket i uppdrag att utreda hur bostadsbristen kan beräknas. Det rapporteras bostadsbrist från många av Sveriges kommuner, men på väldigt olika villkor. I en del kommuner saknas det bara några äldreboenden medan det i andra handlar om stor strukturell hemlöshet. Den 20 september kommer vi att få ett underlag från Boverket och därigenom en bättre bild, och då kommer vi också att kunna utveckla en mer social bostadspolitik.</p>",
    "intressent_id": "0956444284814",
    "rel_dok_id": "H7C120200213fs",
    "replik": "N",
    "systemdatum": "2020-04-01 17:29:26"
  }
}