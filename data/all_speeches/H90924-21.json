{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "66eaa894-f151-ec11-915f-901b0eac4c70",
    "anforande_nummer": "21",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Jag har sagt att Migrationsverket inte använder kommunerna på ett systematiskt sätt för att göra dem till avstjälpningsplatser för folk som egentligen ska utvisas.</p><p>Men det är ju så att alla människor i Sverige, också de som har ett utvisningsbeslut, har rätt att söka socialbidrag, det vill säga ekonomiskt bistånd. Det gäller också i dessa fall. Men om man har ett utvisningsbeslut är det upp till kommunen att bedöma om det ska ges nödbistånd eller inte. Det är möjligt att Sigtuna kommun har haft ett antal individer som har sökt ekonomiskt bistånd - och då får de ärendena hanteras, men det är en annan sak.</p><p>Niklas Wykman och hans partivänner påstår att Migrationsverket systematiskt skickar dessa människor till kommunen för att de ska söka ekonomiskt bistånd. Nej, det förekommer inte på något systematiskt sätt. Sedan kanske man hittar något enskilt exempel, men det kan jag inte svara på. Men det får i så fall redas ut. Om den här Mattias Askerson kan dyka upp på ett möte med länsstyrelsen och Migrationsverket så att han kan svara på vad han menar med anklagelserna, ja, då kan de redas ut mellan Migrationsverket och kommunen.</p><p>Det är symtomatiskt att när man får en kallelse att svara på frågan om vad man egentligen menar, då vill man inte vara med på mötet, och sedan går man och gömmer sig. Det får redas ut mellan kommunen och myndigheten.</p><p>Sådant här är så typiskt i den här frågan; nu gäller lagen i bara två år, och efter att de två åren har gått ut vill inte moderatkommunerna ta ansvar längre. Det är precis så typiskt. Själva syftet med lagen var att ta ett långsiktigt ansvar för dem som kommer till kommunerna. Återigen avslöjas det hur moderater agerar i dessa lägen. Då vill de bara göra sig av med dessa människor så fort som möjligt, som de egentligen skulle ha tagit ansvar för. Det är avslöjande.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad. </p>",
    "intressent_id": "0473783431010",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}