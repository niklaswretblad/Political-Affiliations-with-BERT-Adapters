{
  "anforande": {
    "dok_hangar_id": "5056488",
    "dok_id": "H70978",
    "dok_titel": "Protokoll 2019/20:78 Torsdagen den 20 februari",
    "dok_rm": "2019/20",
    "dok_nummer": "78",
    "dok_datum": "2020-02-20 00:00:00",
    "avsnittsrubrik": "Frågestund",
    "underrubrik": "Påföljderna för grova våldsbrott",
    "kammaraktivitet": "frågestund",
    "anforande_id": "f9191f7b-a479-ea11-9134-0090facf175a",
    "anforande_nummer": "71",
    "talare": "Statsrådet Mikael Damberg (S)",
    "parti": "S",
    "anforandetext": "<p></p><p>Herr talman! Jag kommer att fördöma varje våldsbrott, varje rån och varje misshandel. Det är helt oacceptabelt. Det var därför jag i ett tidigare svar förklarade att polisen kraftsamlar kring detta, att vi förändrar regelverket så att polisen alltid ska utreda den typen av brott och att regeringen har lagt fram en ny ungdomspåföljd som innebär att man både kan sätta fotboja på de ungdomar som beter sig illa och kan ge dem utegångsförbud.</p><p>Vi har en utbyggnad av fler närvarande poliser och har sett till att få ett system som innebär att vi kan sätta upp fler kameror för att öka tryggheten när det gäller den gruppen. Dessutom har vi diskussionen om ungdomsrabatten, som kommer att förändras framöver.</p><p>Jag vill dock varna för dem som vill använda den typen av brott för att polarisera samhället. Jag uppfattar att det finns politiska krafter som vill använda det för att skapa mer motsättningar i samhället. Jag tror inte att det är bra och vill varna för det.</p><p>Vi har sett väldigt grova våldsbrott också i våra grannländer, där människor har gått för långt på grund av sin invandrarfientlighet. Det vill jag inte se i Sverige.</p>",
    "intressent_id": "014744660015",
    "rel_dok_id": "H7C120200220fs",
    "replik": "N",
    "systemdatum": "2020-04-08 16:23:51"
  }
}