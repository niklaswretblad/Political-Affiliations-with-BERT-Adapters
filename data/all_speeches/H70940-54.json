{
  "anforande": {
    "dok_hangar_id": "5048480",
    "dok_id": "H70940",
    "dok_titel": "Protokoll 2019/20:40 Torsdagen den 28 november",
    "dok_rm": "2019/20",
    "dok_nummer": "40",
    "dok_datum": "2019-11-28 00:00:00",
    "avsnittsrubrik": "Statsministerns frågestund",
    "underrubrik": "Väntetiderna i vården",
    "kammaraktivitet": "statsministerns frågestund",
    "anforande_id": "7a12cdcb-7722-ea11-912c-901b0e9b71a8",
    "anforande_nummer": "54",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det är av detta skäl vi har skjutit till rejält med resurser till sjukvården. Det är också därför vi gör det nu, med en reviderad kömiljard. Moderaterna sa själva att den förra kömiljarden inte var tillräckligt effektiv, och det var den inte. Vi kanske skulle ha gjort om den. Nu finns det dock snart en ny och effektivare sådan på plats. Vi skjuter till mer, specifikt till cancer.</p><p>Jag vill hävda att de standardiserade vårdförloppen i cancerbehandlingen har lett till kortare väntetider i allmänhet, även om det säkert finns betydligt mer att göra där.</p><p>Därutöver har vi satsningen på personalen - på att man faktiskt kan anställa personal - samt satsningen på att personalen ska kunna utvecklas och på deras utbildning.</p><p>Vidare har vi en avgiftsfri mammografi och avgiftsfri öppenvård för människor som är över 85 år.</p><p>Satsningen på sjukvården ingår i satsningen på det starka samhället. Detta kommer vi att fortsätta med.</p>",
    "intressent_id": "0218878014918",
    "rel_dok_id": "H7C120191128sf",
    "replik": "N",
    "systemdatum": "2019-12-19 16:55:07"
  }
}