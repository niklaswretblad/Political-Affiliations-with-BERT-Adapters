{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "72022d69-c139-ed11-9178-901b0e9b71a8",
    "anforande_nummer": "68",
    "talare": "Johan Pehrson (L)",
    "parti": "L",
    "anforandetext": "<p>Herr talman! Jag blev lite rörd över Jimmie Åkessons vilja att göra upp med Socialdemokraterna. Det verkar vara möjligt att diskutera lite sakpolitik här.</p><p>Ett stort samhällsproblem som vi har är det som vi i Liberalerna kallar den tilltagande separatismen, det vill säga att det inte bara är brist på integration, ekonomisk fattigdom, utanförskap och dåliga språkkunskaper - en mental istid i utsatta områden, som vi liberaler brukar peka på - som vi måste bryta utan att det också finns krafter som vill något annat.</p><p>En viktig del för att bryta detta i dessa sociala filterbubblor där människor lever i egna små kosmos, inte sällan digitalt, är public service. Tanken är att vi med en gemensam public service kan förmedla kunskap och basala fakta om hur Sverige ser ut. Public service skäller på Sverigedemokraterna och Liberalerna. De skäller på alla här inne till och från, rejält. Det är deras roll. Men man försöker hålla en linje baserad på fakta.</p><p>Kan Sverigedemokraterna tänka sig att ändra sig i sin negativa syn på public service?</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}