{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "73340042-3516-ec11-9160-901b0e9b71a0",
    "anforande_nummer": "25",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! När det gäller att få klarhet var det därför vi ville ha en internationell utredning, en riktig, grundlig sådan. Enligt den information jag har är bland annat ICAO berett och vill göra en sådan. Det vore väldigt bra om man gick på djupet med exakt vad som hände. Varför det hände vet vi dessvärre. Det är absolut inget legitimt handlande, men det måste ändå utredas i botten. Där är vi helt eniga.</p><p>När det gäller Ryssland handlar det även där om att tydligt stå upp för demokrati, mänskliga rättigheter och respekten för internationell rätt. Där ser vi dessvärre en sämre relation mellan EU och Ryssland. Inte minst har Ryssland självt uttryckt det. Utrikesminister Lavrov säger att han inte ser någon relation över huvud taget mellan EU och Ryssland. Det beror bland annat på att man inte vill ha någon sådan. Man vill ha relationer med enskilda länder. Vi är väldigt tydliga med att här behöver vi hålla ihop.</p><p></p><p>Det är därför det är så viktigt att vi också håller ihop. Underskatta icke detta! Det här är ingen polemik mot Sofia Damm, men jag vill ha det sagt: Underskatta inte betydelsen av att vi håller ihop! Det måste vi göra, och det ska vi fortsätta göra. Det är nämligen det andra som Ryssland nog vill.</p><p>Då kommer vi även att behöva se på - och det var också uppe till diskussion - vilka andra verktyg vi har i den händelse att Ryssland skulle fortsätta att provocera. Vi vet ju inte vad som händer i framtiden. Då måste vi ha fler och bättre verktyg. Det är bland annat det som den här rapporten nu ska ta fram.</p><p>Jag var i början lite tveksam till en rapport. Behöver vi en rapport? Jo, det är nog bra att vi faktiskt får gå igenom hur de fem principerna har hanterats så här långt och vad vi ska göra framåt. Då har vi ett bättre underlag när vi samlas i juni. Jag ser fram emot den diskussionen. Den är helt nödvändig.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}