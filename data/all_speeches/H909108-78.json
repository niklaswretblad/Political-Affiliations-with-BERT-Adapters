{
  "anforande": {
    "dok_hangar_id": "5130730",
    "dok_id": "H909108",
    "dok_titel": "Protokoll 2021/22:108 Torsdagen den 5 maj",
    "dok_rm": "2021/22",
    "dok_nummer": "108",
    "dok_datum": "2022-05-05 00:00:00",
    "avsnittsrubrik": "Frågestund",
    "underrubrik": "Sveriges och EU:s stöd till Ukraina",
    "kammaraktivitet": "frågestund",
    "anforande_id": "9abb7b56-4125-ed11-9178-901b0e9b71a8",
    "anforande_nummer": "78",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Fru talman! Jag tackar Pia Nilsson för frågan. Jag tycker att vi ska fortsätta på de tre spår vi har använt hittills. </p><p>Det första spåret är att sätta så mycket press som möjligt på Ryssland så att man i Kreml verkligen förstår att detta är ett helt oacceptabelt beteende. Redan i morgon, tror jag, kommer vi att besluta om det sjätte sanktionspaketet, som till exempel innebär att vi blockerar flera banker, sätter ytterligare personer på sanktionslistorna och fasar ut inköp av rysk olja. </p><p></p><p>Det andra spåret är lika viktigt, nämligen att stödja Ukraina. Som Pia Nilsson berättade pågår det just i dag en givarkonferens i Warszawa. Den handlar framför allt om humanitärt stöd, men vi behöver också redan nu börja planera för det gigantiska återuppbyggnadsarbete som kommer att behövas när freden en dag kommer till Ukraina. Även det militära stödet är viktigt, det vill säga att stärka Ukrainas motståndskraft. </p><p>Det tredje spåret är att stärka oss själva, till exempel genom att göra oss mindre beroende av rysk fossil energi. </p>",
    "intressent_id": "0339624201100",
    "rel_dok_id": "H9C120220505fs",
    "replik": "N",
    "systemdatum": "2022-08-26 15:17:22"
  }
}