{
  "anforande": {
    "dok_hangar_id": "5121928",
    "dok_id": "H90972",
    "dok_titel": "Protokoll 2021/22:72 Torsdagen den 24 februari",
    "dok_rm": "2021/22",
    "dok_nummer": "72",
    "dok_datum": "2022-02-24 00:00:00",
    "avsnittsrubrik": "Statsministerns frågestund",
    "underrubrik": "Sexuella övergrepp mot barn",
    "kammaraktivitet": "statsministerns frågestund",
    "anforande_id": "41de50bf-f1ca-ec11-9170-0090facf175a",
    "anforande_nummer": "64",
    "talare": "Ulrika Karlsson (M)",
    "parti": "M",
    "anforandetext": "<p>Herr talman! I dag är vi alla ukrainare. Vi står upp för demokrati, rättigheter och frihet. Arbetet för dessa värden måste fortgå liksom vårt arbete här i riksdagen. </p><p>Min fråga till statsministern rör något annat som skär i hjärtat, nämligen sexuella övergrepp mot barn. De senaste 15 åren har antalet sexuella övergrepp mot barn ökat lavinartat, från tre barn i varje klass till sex barn i varje klass. I dag är alltså sex barn i varje svensk skolklass utsatta för sexuella övergrepp. Det är skrämmande, och än mer fasansfullt blir det när vi betänker att det finns ett ansikte bakom varje siffra - en liten flicka eller en liten pojke. Detta kräver konkreta åtgärder på alla nivåer. </p><p>Jag vill därför fråga statsministern om hon är beredd att vända på alla stenar för att komma till rätta med detta problem. </p>",
    "intressent_id": "0397924710612",
    "rel_dok_id": "H9C120220224sf",
    "replik": "N",
    "systemdatum": "2022-05-03 17:00:52"
  }
}