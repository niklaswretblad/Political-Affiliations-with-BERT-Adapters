{
  "anforande": {
    "dok_hangar_id": "5100553",
    "dok_id": "H809137",
    "dok_titel": "Protokoll 2020/21:137 Onsdagen den 9 juni",
    "dok_rm": "2020/21",
    "dok_nummer": "137",
    "dok_datum": "2021-06-09 00:00:00",
    "avsnittsrubrik": "Verksamheten i Europeiska unionen under 2020",
    "underrubrik": "",
    "kammaraktivitet": "ärendedebatt",
    "anforande_id": "ae184259-3c1d-ec11-915b-901b0eac4c78",
    "anforande_nummer": "158",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! Kristdemokraterna har tydligt kritiserat regeringen när det gäller agerandet i och hanteringen av frågan om den europeiska pelaren för sociala rättigheter. Vi känner en oro för den stora maktöverföring på viktiga områden som detta skulle kunna leda till.</p><p>Det hindrar inte att det också finns stora beröringspunkter mellan Kristdemokraternas syn på Europasamarbetet och Socialdemokraternas och regeringens syn. Jag tycker att det är viktigt att framhålla det, inte minst i en sådan här debatt där vi hör åtminstone två partier som i grunden fortfarande är tveksamma till det svenska engagemanget i och arbetet inom Europeiska unionen. De är tveksamma till Europeiska unionens existens, vilket gör att vi som står bakom EU-tanken och Europatanken och som ser de stora effekterna och den stora betydelsen av EU verkligen behöver höras i debatten.</p><p></p><p>Mot bakgrund av detta är det bekymmersamt och oroande när man ser vad effekterna har blivit av de misslyckanden som de facto ändå har inträffat under hanteringen av pandemin. Det finns en undersökning som visar att förtroendet för EU i stort sett har kollapsat under pandemin i länder som Tyskland, Frankrike, Italien och Spanien. Undersökningen kommer från European Council on Foreign Relations.</p><p>Jag vill höra med Hans Dahlgren hur han ser på detta och vad vi kan göra för att bygga upp förtroendet igen.</p>",
    "intressent_id": "0201207390210",
    "rel_dok_id": "H801UU10",
    "replik": "Y",
    "systemdatum": "2021-09-24 15:36:36"
  }
}