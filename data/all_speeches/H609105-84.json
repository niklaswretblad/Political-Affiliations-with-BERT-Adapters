{
  "anforande": {
    "dok_hangar_id": "5036582",
    "dok_id": "H609105",
    "dok_titel": "Protokoll 2018/19:105 Fredagen den 14 juni",
    "dok_rm": "2018/19",
    "dok_nummer": "105",
    "dok_datum": "2019-06-14 00:00:00",
    "avsnittsrubrik": "Aktuell debatt om kapacitetsbrist i elsystemet",
    "underrubrik": null,
    "kammaraktivitet": "aktuell debatt",
    "anforande_id": "f4ec067d-47ca-e911-9123-901b0eac4c78",
    "anforande_nummer": "84",
    "talare": "Lars Hjälmered (M)",
    "parti": "M",
    "anforandetext": "<p>Fru talman! Vi har ett problem, och vi har utmaningar i Sverige under de kommande åren.</p><p>När företag som Pågen inte kan växa som de vill och önskar är det ett problem för Malmö och Sverige.</p><p>Har vi en diskussion om eleffekten räcker till bussar, tunnelbana, sjukhus och nya fastigheter är åtminstone jag inte nöjd med utvecklingen. Då krävs politiskt ledarskap för att ta tag i det hela.</p><p>Moderaternas svar är ett kraftvärmepaket, där vi väljer bort regeringens skadliga skatter på kraftvärmen. Det handlar om en översyn av elnätsregleringen för att hålla igen avgifterna men samtidigt säkra att nödvändiga elnätsinvesteringar sker så att nya sjukhus, samhällsfastigheter och annat kan kopplas på.</p><p>Det gör mig oroad, det regeringen har gjort med diskussion om elnät och i synnerhet den lokala produktionen när det nu stängs ned, marginalerna minskar och det kommer ytterligt oroande signaler. Då är det glädjande att Anders Ygeman säger sig vilja göra en prestigelös, oberoende analys av regeringspolitiken.</p><p>Nästa fråga som inställer sig, fru talman, är denna: Om dessa problem är och kommer, är regeringen då beredd att backa till exempel om kraftvärmeförslagen? Det är ju den naturliga följden av detta. Är det ett icke önskat utfall och man till exempel inte kan få de hundratals önskade nya elbussarna i Stockholm och Göteborg måste ju regeringen, om den menar allvar med detta, hedervärt och ansvarstagande kunna säga här i talarstolen: Ja, vi är beredda att backa från det som har blivit fel i den tidigare politiken.</p>",
    "intressent_id": "0980316377627",
    "rel_dok_id": "H6C120190614ad",
    "replik": "N",
    "systemdatum": "2019-08-29 12:27:19"
  }
}