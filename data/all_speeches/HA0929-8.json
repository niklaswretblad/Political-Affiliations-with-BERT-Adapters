{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Svar på interpellation 2022/23:35 om prostitution som grund för utvisning från Sverige",
    "underrubrik": "",
    "kammaraktivitet": "interpellationsdebatt",
    "anforande_id": "eb71ad46-b895-ed11-9180-901b0e9b71a0",
    "anforande_nummer": "8",
    "talare": "Jessica Rodén (S)",
    "parti": "S",
    "anforandetext": "<p>Fru talman! Tidöavtalet innehåller inga reformer för att öka jämställdheten. Regeringen vill grundlagsskydda aborträtten men tycks inte ha några andra förslag för att stärka kvinnors och flickors rättigheter. Det är allvarligt i en tid då utvecklingen mot ökad jämställdhet har stannat av, och motståndet mot kvinnors rättigheter och feminism bara växer.</p><p>Arbetet mot kvinnors utsatthet och stödet till dem måste öka, inte minska. Men med regeringens budget kommer svångremmen att dras åt ännu mer för de ekonomiskt mest utsatta. I Tidöavtalet nämns ordet vandel elva gånger medan jämställdhet nämns en gång. Det är tydligt vad den högerkonservativa regeringen prioriterar. Regeringens budget kommer att få oerhörda konsekvenser för kvinnorna, jämlikheten och välfärden.</p><p>(Applåder)</p>",
    "intressent_id": "0855286184126",
    "rel_dok_id": "HA1035",
    "replik": "N",
    "systemdatum": "2023-01-16 17:10:57"
  }
}