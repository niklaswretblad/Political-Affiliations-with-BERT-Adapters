{
  "anforande": {
    "dok_hangar_id": "5055378",
    "dok_id": "H70972",
    "dok_titel": "Protokoll 2019/20:72 Tisdagen den 11 februari",
    "dok_rm": "2019/20",
    "dok_nummer": "72",
    "dok_datum": "2020-02-11 00:00:00",
    "avsnittsrubrik": "Svar på interpellation 2019/20:256 om effektivare vargförvaltning",
    "underrubrik": "",
    "kammaraktivitet": "interpellationsdebatt",
    "anforande_id": "fe49ee91-7b6f-ea11-9134-0090facf175a",
    "anforande_nummer": "65",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Jag eftersträvar också en så god dialog som möjligt med alla berörda intressenter, både regionala och andra, i denna fråga.</p><p>Jag kan konstatera att Norge är ett dåligt exempel att mäta oss mot eftersom de inte är med i EU och därmed inte behöver följa det art- och habitatdirektiv som vi har att följa. Jag noterade att jag, trots frågan, inte fick någon reflektion rörande om man gör en annan bedömning än vad jag som minister och våra myndigheter gör när det gäller vad vi har för handlingsutrymme på detta område. Jag ser fram emot detta i nästa debatt om detta ämne, som jag är säker på kommer inom kort.</p><p>Bättre dialog är dock väldigt bra.</p><p>Jag fick en konkret fråga om en ny viltvårdsmyndighet, där det finns ett tillkännagivande från riksdagen som är under beredning i Regeringskansliet. Detta är en komplex och svår fråga. Det jag kan konstatera är att en ny myndighet fortfarande hade varit tvungen att förhålla sig till samma art- och habitatdirektiv som Naturvårdsverket är i dag. Sakläget förändras inte i den delen.</p><p>Återigen: Jag välkomnar att vi har en ständig dialog i dessa frågor, som är viktiga. Framför allt söker jag konstruktiva tankar och idéer om hur man kan jobba på ett bra sätt utöver det som regeringen redan har gjort när det gäller rättssäkra processer, infört skyndsamhetskrav och utvecklad inventering för att åstadkomma en bättre fördelning över riket. Detta är enligt min mening den kanske mest prioriterade frågan när det gäller att ha en god förvaltning av vår vargstam i nuläget.</p><p>Interpellationsdebatten var härmed avslutad.</p>",
    "intressent_id": "0339894357417",
    "rel_dok_id": "H710256",
    "replik": "N",
    "systemdatum": "2020-03-26 17:05:56"
  }
}