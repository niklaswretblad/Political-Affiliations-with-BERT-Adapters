{
  "anforande": {
    "dok_hangar_id": "5125111",
    "dok_id": "H90985",
    "dok_titel": "Protokoll 2021/22:85 Tisdagen den 22 mars",
    "dok_rm": "2021/22",
    "dok_nummer": "85",
    "dok_datum": "2022-03-22 00:00:00",
    "avsnittsrubrik": "Svar på interpellation 2021/22:342 om flyktingstatus och semesterresor till hemlandet",
    "underrubrik": "",
    "kammaraktivitet": "interpellationsdebatt",
    "anforande_id": "c16863a6-a7da-ec11-916f-901b0eac4c70",
    "anforande_nummer": "18",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Vi är överens om att den som har kommit hit och hävdat en skyddsgrund och sedan åker tillbaka till det land som han eller hon säger sig behöva skydd från bör mista sin flyktingstatus. Det sker också i dag, som jag beskrev. Migrationsverket har dessutom ytterligare intensifierat det arbetet. Det behöver vi inte vara oense om.</p><p>Men jag blir lite osäker, Markus Wiechel. Svarade du verkligen på min fråga? Frågan var varför ni anser att de som flydde från kriget i Jugoslavien inte var riktiga flyktingar men tycker att de som flyr från kriget i Ukraina är flyktingar. Med den definition som Markus Wiechel läser upp skulle inte de från Ukraina heller vara flyktingar, för Sverige och Ukraina gränsar såvitt jag vet inte till varandra. Det skulle vara intressant att veta varför den ena gruppen, de som flyr undan Putins krig i Ukraina, betecknas som riktiga flyktingar, medan de som flydde från kriget i Jugoslavien inte betraktades som riktiga flyktingar. Man har från Sverigedemokraterna till och med gått så långt att man försöker förringa folkmordet i Srebrenica.</p><p>Det vore spännande om Markus Wiechel kunde ta sig tid att utveckla sitt svar. Jag är rejält nyfiken. Det har varit en rätt stor diskussion om det här. Olika sverigedemokrater har sagt olika saker. Men jag hoppas att Markus Wiechel kan reda ut det.</p>",
    "intressent_id": "0744993950910",
    "rel_dok_id": "H910342",
    "replik": "N",
    "systemdatum": "2022-05-23 16:50:47"
  }
}