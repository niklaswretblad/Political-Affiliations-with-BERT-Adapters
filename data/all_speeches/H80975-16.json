{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "ed10d8e4-cca2-eb11-9152-901b0e9b71a8",
    "anforande_nummer": "16",
    "talare": "Ulla Andersson (V)",
    "parti": "V",
    "anforandetext": "<p>Fru talman! Jag delar den uppfattningen. Korttidspermitteringsstöden har varit bra och nödvändiga. Vi ska rädda jobb. Men det kräver också att bolagsägare respekterar att det faktiskt är skattebetalarnas pengar de använder. Det är moraliskt helt förkastligt att först ta emot skattebetalarnas pengar och att en kort tid därefter bestämma sig för att göra en aktieutdelning och att slå den med en extra aktieutdelning, så att säga. Det är moraliskt helt förkastligt.</p><p>Jag betvivlar att Sandvik och Volvo var i en svår ekonomisk kris, men vi kan säga det. I så fall borde de bygga upp sin kassa igen och behålla pengarna i företaget, så att de klarar av en ny kris. Det kan ju inte vara meningen att skattebetalarna ska komma in en gång till, så att säga.</p><p>Därför är det viktigt att man skjuter upp utdelningarna, så att bolagen hinner bygga upp sin ekonomi och så att inte skattebetalarna ska komma in en gång till.</p><p>Det är ena skälet till att jag menar att man bör skjuta upp aktieutdelningar. Det andra är moraliskt. Skattebetalarna har ställt upp för att rädda jobb och företag. Sedan svarar företagen med enorma utdelningar till aktieägarna. Det är inte respektfullt i någon del.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Sedan kan man diskutera detta. Javisst, om man skjuter upp aktieutdelningar kommer de senare. Jo, så kommer det att vara. Men det är också rimligt att dessa företag, när krisen är över och ekonomin har stabiliserat sig, börjar betala tillbaka de stöd de har fått i form av till exempel höjd bolagsskatt och höjd kapitalskatt.</p><p>Men om de inte skulle ha haft stöden ska de betalas tillbaka. Det måste göras en systematisk uppföljning och utvärdering, och det ska vara ett återbetalningskrav på de bolag som faktiskt inte skulle ha tagit emot stöden och inte ha sökt dem.</p>",
    "intressent_id": "0628190530410",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}