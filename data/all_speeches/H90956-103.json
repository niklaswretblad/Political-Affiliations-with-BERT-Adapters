{
  "anforande": {
    "dok_hangar_id": "5117610",
    "dok_id": "H90956",
    "dok_titel": "Protokoll 2021/22:56 Torsdagen den 20 januari",
    "dok_rm": "2021/22",
    "dok_nummer": "56",
    "dok_datum": "2022-01-20 00:00:00",
    "avsnittsrubrik": "Frågestund",
    "underrubrik": "Hedersrelaterat våld och förtryck",
    "kammaraktivitet": "frågestund",
    "anforande_id": "a2541d14-9fb6-ec11-9167-901b0eac4c78",
    "anforande_nummer": "103",
    "talare": "Katja Nyberg (SD)",
    "parti": "SD",
    "anforandetext": "<p>Fru talman! För 20 år sedan mördades Fadime av sin far för att familjens heder skulle upprätthållas. I spåren av en fullständigt havererad migrationspolitik har Sverige misslyckats med att skydda unga flickor och kvinnor från dessa vidriga brott och medeltida värderingar.</p><p>Sverige har en lång tradition av jämställdhet, och vi har under seklens gång tagit steg efter steg för lika rättigheter mellan könen. I år firar Sverige 100 år av lika rösträtt, något som är värt att vara stolt över. </p><p>Under de senaste decennierna har Sverige dock fått ett nytt jämställdhetsproblem, hedersvåldet, vilket breder ut sig och växer sig allt starkare. Flickor lever i skräck, hotas och förtrycks. De lever sina liv under klanens kontroll och gifts bort med någon släkten valt. Många flickor försvinner varje år.</p><p>Fenomenet förstärks av segregation och utanförskap, och späs på av en oansvarig och okontrollerad migration.</p><p>Mina frågor går till jämställdhetsminister Eva Nordmark: Hur är det möjligt i dagens Sverige, 2022, att denna typ av medeltida värderingar existerar? Tycker regeringen att den svenska jämställdhetspolitiken har gått för bra?</p>",
    "intressent_id": "0768554866215",
    "rel_dok_id": "H9C120220120fs",
    "replik": "N",
    "systemdatum": "2022-04-07 20:18:51"
  }
}