{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "33a77c8f-3728-ec11-915b-901b0eac4c78",
    "anforande_nummer": "8",
    "talare": "Helena Gellerman (L)",
    "parti": "L",
    "anforandetext": "<p>Fru talman! Sommaren 2021 visade nyheterna dagligen naturkatastrofer runt om i världen. Aldrig har väl en väckarklocka ringt så starkt. I augusti kom IPCC-rapporten, där man slår fast att det är människan som orsakar klimatförändringarna. Därmed satte de punkt för den diskussionen. Osäkerheten beträffande konsekvenserna av olika utsläppsnivåer har minimerats. Man slår fast att vi trots överhängande risker fortfarande har möjlighet att nå 1,5-gradersmålet, även om det blir tufft.</p><p>Vi liberaler tar fasta på de utpekade möjligheterna. Vår klimatpolitik leder Sverige rätt. Vi anser att förorenaren ska betala. Därför ska också subventioner på fossil energi tas bort i Sverige, i Europa och globalt. Liberalerna fokuserar på åtgärder som verkligen dramatiskt sänker utsläppen och inte på meningslös symbolpolitik. Vi tror på teknikens kraft och teknikneutrala styrmedel, så att innovatörerna kan eliminera utsläppen. Individen ska kunna förstå klimatavtrycken av sina val. Kostnaderna för att ställa om är höga. Därför kan klimatmålen bara nås i en ekonomi i tillväxt.</p><p></p><p>Dessa sju utgångspunkter styr vår konkreta politik rätt mot målet. EU är avgörande för klimatet och är lokomotivet i den globala klimatomställningen. Kraftfulla styrmedel ger likvärdiga förutsättningar för företagen och sätter press på omvärlden. Utsläppshandelssystemet måste skärpas, taxonomin måste göras teknikneutral och utsläppskraven på fordonen måste successivt höjas. Sverige ska gå före. Grundstommen i klimatomställningen stavas elektrifiering av våra fordon, av industrin och av jordbruket. Det måste ske i högt tempo, och nyckeln till omställningen heter energi. Men jag är djupt orolig för regeringens saktfärdighet och oförmåga att se hur allt hänger ihop.</p><p>Var finns logiken bakom att subventionera elfordon och bygga elvägar om man samtidigt skapar en elkris genom att vägra besluta om kärnkraftsavfallets slutförvar?</p><p>Hur ska hela landet kunna blomstra när man rycker undan mattan för flyget och tar bort flygplatser i stället för att fokusera flygets utsläpp?</p><p>Hur ska industrin ställa om och kunna etableras när elnätet är instabilt och el saknas på grund av borttagen kärnkraft?</p><p>Det går inte ihop. Jag konstaterar att paradoxalt nog har regeringen själv blivit det största hotet mot den svenska klimatpolitiken.</p>",
    "intressent_id": "0899169869710",
    "rel_dok_id": "",
    "replik": "N",
    "systemdatum": "2021-10-08 14:59:47"
  }
}