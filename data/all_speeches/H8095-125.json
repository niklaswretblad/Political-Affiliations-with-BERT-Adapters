{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:446 om UD:s reseavrådan till de nordiska grannländerna",
    "underrubrik": "",
    "kammaraktivitet": "interpellationsdebatt",
    "anforande_id": "d448e5fe-ab04-eb11-9146-901b0e9b71a8",
    "anforande_nummer": "125",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag kommer att återkomma till delar, för jag hinner inte säga allt på samma gång.</p><p>Jag börjar med det som framför allt Hans Wallmark tog upp angående UD:s avrådan från resor. Det är just ett råd och en rekommendation. En avrådan utgör inget förbud mot resor, och de avrådansbeslut som Utrikesdepartementet har tagit under coronapandemin och som också omfattar de nordiska länderna har inte betytt att Sverige har stängt gränserna för svenskar som vill eller behöver resa till våra grannländer. Det är alltid ett individuellt beslut om man väljer att resa eller inte.</p><p>Det ska också påminnas om att ett avrådansbeslut fattas med resenärens bästa som utgångspunkt. Det kan således tyckas gå emot andra svenska intressen, men vi har först och främst att förhålla oss till våra resenärers säkerhet. Det finns inte sällan många individer, organisationer och företag som tycker att vi borde införa en avrådan för ett specifikt land, och det finns de som tycker att vi borde häva en sådan avrådan till samma land. Ett avrådansbeslut gör aldrig alla nöjda, men det är beslut som måste fattas. Vi har under pandemin gjort detta på samma sätt som tidigare, det vill säga utifrån en helhetsbedömning med den svenska resenären i fokus.</p><p>Coronapandemin har inneburit att vi har tagit ett antal unika avrådansbeslut i en extraordinär och komplicerad situation. I en snabbt föränderlig värld har vi använt avrådansinstrumentet på ett så stringent och förutsägbart sätt som möjligt.</p><p>Utifrån helhetsbedömningar har vi valt att häva avrådan för ett antal länder inom vårt närområde, det vill säga EU, EES och Schengenområdet. I detta arbete har vi utgått från de förutsättningar som finns för ett svenskt resande till och från länderna.</p><p>Då flera av de nordiska länderna, likt många andra europeiska länder, har eller har haft inrese- och karantänsrestriktioner mot svenska resenärer har det funnits skäl för en avrådan från icke nödvändiga resor också till våra nordiska grannländer. Det är alltså med anledning av restriktionerna i andra länder, inklusive våra nordiska grannar, som vi har tagit dessa beslut.</p><p> STYLEREF Kantrubrik \\* MERGEFORMAT Svar på interpellationer</p><p>Som Hans Wallmark själv konstaterade har Sverige låtit gränserna mot de nordiska länderna vara öppna under pandemin. Vi har haft samma regler för resenärer från EU-länder, Storbritannien, Norge, Island, Liechtenstein och Schweiz. Vi i den svenska regeringen har baserat vårt beslut att inte stänga gränserna mot dessa länder på de rekommendationer som kommer från bland andra den europeiska smittskyddsmyndigheten ECDC om att gränsstängningar inte är ett effektivt medel för att bekämpa smittan. Detta är också svenska Folkhälsomyndighetens hållning.</p><p>Andra länder har gjort andra val. Det är för tidigt att säga vilka val som har varit de rätta. Det uppföljande arbetet ska dock, oavsett detta, göras, för vi behöver alla utvärdera och lära oss om hur vi och andra har hanterat denna pandemi.</p>",
    "intressent_id": "0992800527915",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:12"
  }
}