{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2c30b099-7c6f-ea11-9134-0090facf175a",
    "anforande_nummer": "62",
    "talare": "Håkan Svenneling (V)",
    "parti": "V",
    "anforandetext": "<p>Fru talman! I Diakonias partiledarenkät inför valet 2018 svarade Annie Lööf ja på frågan om Centerpartiet kommer att arbeta för att EU ska ha gemensamma regler om offentlig land-för-land-rapportering för multinationella företag. Detta för att motverka skatteflykt och öka medborgarnas insyn.</p><p>Offentlig land-för-land-rapportering för multinationella storföretag tvingar storföretagen att rapportera vilka vinster man gör och vilka skatter man betalar i varje land som man är verksam i. Det är en enkel åtgärd och ett viktigt verktyg för att försvåra aggressiv skatteplanering. Med öppenhet och transparens blir det möjligt att se om multinationella företag betalar sin del av skatten och att annars försöka utkräva ansvar.</p><p></p><p>När frågan var uppe i EU-nämnden i höstas, den 22 november, visade det sig dock att enkätsvaret inte stämde eftersom Centerpartiet, Liberalerna och Miljöpartiet röstade för regeringens förslag om att inte utkräva ansvar av multinationella företag. Vänsterpartiet och Kristdemokraterna var de som röstade mot regeringens förslag och lämnade en gemensam avvikande mening.</p><p>Man kan ana att MP, L och C som snälla budgetpartner har backat in i S-fållan och därför ställer sig bakom förslaget. Det gör att Sverige nu ansluter sig till den grupp av länder som har blockerat förslaget. Där ingår Cypern, Irland, Luxemburg och Malta - som av en händelse länder vi känner igen som skatteparadis inom EU.</p><p>Utvecklingsländerna förlorar årligen omkring 1 000 miljarder dollar på olovlig kapitalflykt. Därtill förlorar de hundratals miljarder dollar årligen genom företags och individers aggressiva skatteplanering. Ska vi minska den globala ojämlikheten måste vi göra något åt skatteflykt. Då kan man inte som Centerpartiet fly undan sitt ansvar och ljuga i enkäter i valrörelsen. När tänker Centerpartiet sluta hjälpa till med skatteflykt?</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2020-03-26 17:13:02"
  }
}