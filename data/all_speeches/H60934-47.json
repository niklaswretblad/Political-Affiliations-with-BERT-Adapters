{
  "anforande": {
    "dok_hangar_id": "5016997",
    "dok_id": "H60934",
    "dok_titel": "Protokoll 2018/19:34 Torsdagen den 20 december",
    "dok_rm": "2018/19",
    "dok_nummer": "34",
    "dok_datum": "2018-12-20 00:00:00",
    "avsnittsrubrik": "Hälsovård, sjukvård och social omsorg",
    "underrubrik": null,
    "kammaraktivitet": "ärendedebatt",
    "anforande_id": "bdf7457f-0723-e911-9118-901b0e9b71a0",
    "anforande_nummer": "47",
    "talare": "Karin Rågsjö (V)",
    "parti": "V",
    "anforandetext": "<p>Herr talman! Det finns en känd pjäs som heter <em>Kaos är granne med Gud</em>. Man skulle också kunna säga att kaos är granne med Sverigedemokraterna.</p><p>Jag har några frågor till dig, Per Ramhorn. Det är ett väldigt trixande här från er. Dels röstar ni på en moderat och kristdemokratisk budget, dels talar du om era egna förslag. Detta går på tvärs och rakt igenom alltihop.</p><p>När man talar om vårdköer tänker jag främst på personalfrågor. Det saknas personal, till exempel sjuksköterskor, specialistsjuksköterskor och läkare. För att komma till rätta med det behövs medel till välfärden. Ni har precis röstat på en budget som satsar mer på skattesänkningar än på välfärden. Blir det inte väldigt kontraproduktivt?</p><p>Herr talman! Jag har ytterligare en fråga angående Sverigedemokraternas budget. Sverige kommer att behöva 223 000 personer inom välfärden över huvud taget och specifikt inom hälso- och sjukvården. Därför behövs också invandrare som vi kan utbilda. Med den syn ni har på invandring och flyktingpolitik blir även detta kontraproduktivt.</p><p>Det är oerhört viktigt att vi får dessa 223 000 personer på plats. Annars blir det svårt. Därför undrar jag, herr talman, hur Sverigedemokraterna har tänkt om detta. Hur ska vi lösa den personalbrist vi står inför? Vi har ju redan ett kritiskt läge.</p>",
    "intressent_id": "0246927519019",
    "rel_dok_id": "H601SoU1",
    "replik": "Y",
    "systemdatum": "2019-01-28 15:18:22"
  }
}