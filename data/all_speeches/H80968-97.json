{
  "anforande": {
    "dok_hangar_id": "5081630",
    "dok_id": "H80968",
    "dok_titel": "Protokoll 2020/21:68 Torsdagen den 21 januari",
    "dok_rm": "2020/21",
    "dok_nummer": "68",
    "dok_datum": "2021-01-21 00:00:00",
    "avsnittsrubrik": "Frågestund",
    "underrubrik": "Medborgarnas förtroende för MSB",
    "kammaraktivitet": "frågestund",
    "anforande_id": "0d9f5c80-3987-eb11-914b-901b0eac4c70",
    "anforande_nummer": "97",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Generellt sett är ju förtroendet för myndigheter i Sverige högt. Det är naturligtvis något som vi ska slå vakt om. Myndigheten för samhällsskydd och beredskap är också en myndighet som har exceptionellt svåra arbetsuppgifter i och med att det är de som ska kliva in vid en kris.</p><p>Det är otroligt mycket viktig information som man kan få från den myndigheten och också från många andra myndigheter. Just i den pandemikris som vi befinner oss i i dag finns mycket information hos Myndigheten för samhällsinformation och beredskap. Det finns också mycket viktig information på Folkhälsomyndighetens hemsida, på 1177 och på regionala och kommunala sidor. Det finns alltså en mängd myndigheter som allmänheten kan vända sig till för att få den information som är nödvändig genom krisen.</p>",
    "intressent_id": "098412828516",
    "rel_dok_id": "H8C120210121fs",
    "replik": "N",
    "systemdatum": "2021-03-17 16:58:15"
  }
}