{
  "anforande": {
    "dok_hangar_id": "5047133",
    "dok_id": "H70932",
    "dok_titel": "Protokoll 2019/20:32 Torsdagen den 14 november",
    "dok_rm": "2019/20",
    "dok_nummer": "32",
    "dok_datum": "2019-11-14 00:00:00",
    "avsnittsrubrik": "Frågestund",
    "underrubrik": "Flytten av Internationella biblioteket",
    "kammaraktivitet": "frågestund",
    "anforande_id": "0ddf9828-8317-ea11-912c-901b0e9b71a8",
    "anforande_nummer": "25",
    "talare": "Vasiliki Tsouplaki (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Herr talman! Jag har en fråga till statsrådet Matilda Ernkrans om flytten av Internationella biblioteket här i Stockholm och det nationella uppdrag som man har genom Kungliga biblioteket, KB.</p><p>Sedan den 2 november är Internationella biblioteket stängt för flytt, och inga beställningar av medier kan göras förrän i januari. Kritiken mot den grönblåa majoritet som har fattat beslutet om att dela upp verksamheten och minska antalet anställda har varit omfattande.</p><p>Personalstyrkan hade när den var som störst kunskap i 20 språk och besitter en spetskunskap inom världslitteraturen som inget annat bibliotek kan matcha. Inom sin specialisering har man kunnat hitta böcker från länder där det knappt finns fungerande bokutgivning och på språk som varit förbjudna i delar av världen. Bibliotekarierna har kunnat hjälpa besökare på plats och har försett hela landet med litteratur och andra medier utifrån det uppdrag man har fått från KB.</p><p>Min och många andras bedömning är att det nya upplägget med två olika platser och färre specialiserade bibliotekarier kommer att innebära en försämring. Min fråga till statsrådet är därför: Hur ser hon på att Stockholms stad gör den här förändringen? Och hur ska statsrådet säkerställa att den nya verksamheten kan erbjuda folkbibliotek och dess låntagare samma högkvalitativa utbud som Internationella biblioteket har erbjudit?</p>",
    "intressent_id": "0228027853620",
    "rel_dok_id": "H7C120191114fs",
    "replik": "N",
    "systemdatum": "2019-12-05 18:18:40"
  }
}