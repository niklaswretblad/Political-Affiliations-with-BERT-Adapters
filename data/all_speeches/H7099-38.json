{
  "anforande": {
    "dok_hangar_id": "5039368",
    "dok_id": "H7099",
    "dok_titel": "Protokoll 2019/20:9 Tisdagen den 24 september",
    "dok_rm": "2019/20",
    "dok_nummer": "9",
    "dok_datum": "2019-09-24 00:00:00",
    "avsnittsrubrik": "Svar på interpellation 2018/19:296 om avvikande personnummer",
    "underrubrik": "",
    "kammaraktivitet": "interpellationsdebatt",
    "anforande_id": "32bbbbe7-53ef-e911-9128-901b0e9b71a0",
    "anforande_nummer": "38",
    "talare": "Angelica Lundberg (SD)",
    "parti": "SD",
    "anforandetext": "<p>Fru talman! Jag kan först och främst konstatera att statsrådet och jag har väldigt olika uppfattning om vad som är stram migrationspolitik.</p><p>Jag kan också konstatera att om nu den här reformen är så otroligt kostsam är det ju ännu viktigare att vi när vi gör om personnummersystemet ser till att göra ett system som håller på riktigt. Nu gjorde vi om personnummersystemet för bara tio år sedan, och det visade sig att det inte alls räckte.</p><p>I dagsläget har 20 000 personer ett felaktigt personnummer. Det är alltså fler som är drabbade av detta än antalet personer som bor i exempelvis Nässjö eller Hässleholm. Siffran har ökat med 700 procent sedan 2016. Den nuvarande regeringen har suttit vid makten i över fem år nu. Uppenbarligen är detta inte en fråga som man har lagt någon särskild vikt vid. Därför finns det anledning att tro att siffran kommer att öka ytterligare.</p><p> STYLEREF Kantrubrik \\* MERGEFORMAT Svar på interpellationer</p><p>Milo var inte den förste som drabbades, och han kommer inte att vara den siste. Problemen är uppenbara. Skatteverket vill se en ny utredning. Vad är det som gör att regeringen säger nej till att utreda just detta, när man kan utreda så mycket annat? Är inte dessa 20 000 personer viktiga för regeringen?</p>",
    "intressent_id": "02658325625",
    "rel_dok_id": "H7C120190924ip",
    "replik": "N",
    "systemdatum": "2019-10-15 15:59:32"
  }
}