{
  "anforande": {
    "dok_hangar_id": "5064017",
    "dok_id": "H709140",
    "dok_titel": "Protokoll 2019/20:140 Tisdagen den 16 juni",
    "dok_rm": "2019/20",
    "dok_nummer": "140",
    "dok_datum": "2020-06-16 00:00:00",
    "avsnittsrubrik": "Större komplementbyggnader",
    "underrubrik": "",
    "kammaraktivitet": "ärendedebatt",
    "anforande_id": "bab2b7bc-27e9-ea11-913e-901b0eac4c78",
    "anforande_nummer": "75",
    "talare": "Emma Hult (MP)",
    "parti": "MP",
    "anforandetext": "<p>Fru talman! Det är trevligt att för en gångs skull ha möjlighet att begära replik. Det är väldigt sällan man har det som minsta parti i riksdagen och dessutom ett av de regeringsbärande.</p><p>Jag skulle bara vilja komplettera historieskrivningen lite i denna fråga. Det stämmer mycket väl att det var Moderaterna som lade fram en följdmotion med anledning av regeringens proposition. Men förslaget är inte Moderaternas. Det togs från början fram av Peter Eriksson under förra mandatperioden. Han bad Boverket ta fram förslag om detta. Det är också Boverkets förslag som Moderaterna har använt sig av. Boverket tog fram ett förslag om att alla komplementbyggnader skulle utökas till 30 kvadratmeter; det är det förslaget som Moderaterna har drivit.</p><p></p><p>På grund av den rättsliga osäkerhet som vi bedömer fortfarande finns kvar och som regeringen har tillsatt en utredning för att lösa, fru talman, valde regeringen att gå fram med enbart bostadsdelen i detta skede. Det är nämligen bostadsbristen som är den absolut största utmaningen på detta område. Men Lagrådet valde sedan att lämna ett blankt yttrande, och då är vi så pass stora att vi kan säga att det argumentet inte håller för oss.</p><p>Skulle jag som utskottets ordförande inte kunna uttala mig när jag från medierna får frågan vad jag tycker om att utskottet nu lägger fram ett förslag som vi är enade kring? Jag är glad att utskottet står enat bakom detta förslag. Peter Eriksson lyfte fram detta inför valet 2018, så det är inget nytt att vi tycker att man ska se över dessa delar.</p>",
    "intressent_id": "0628870165823",
    "rel_dok_id": "H701CU22",
    "replik": "Y",
    "systemdatum": "2020-08-28 14:13:23"
  }
}