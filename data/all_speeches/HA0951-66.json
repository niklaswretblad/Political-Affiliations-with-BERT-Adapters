{
  "anforande": {
    "dok_hangar_id": "5164302",
    "dok_id": "HA0951",
    "dok_titel": "Protokoll 2022/23:51 Onsdagen den 25 januari",
    "dok_rm": "2022/23",
    "dok_nummer": "51",
    "dok_datum": "2023-01-25 00:00:00",
    "avsnittsrubrik": "Ökad kontroll i hälso- och sjukvården",
    "underrubrik": "",
    "kammaraktivitet": "ärendedebatt",
    "anforande_id": "885e202b-d2ae-ed11-917f-901b0eac4c70",
    "anforande_nummer": "66",
    "talare": "Fredrik Lundh Sammeli (S)",
    "parti": "S",
    "anforandetext": "<p></p><p>Herr talman! Vård på lika villkor och vård utifrån behov är en väldigt grundläggande princip i svensk hälso- och sjukvård. För en svensk kan det låta självklart, men vi behöver också se att det finns en verklighet som inte fungerar i förhållande till den principen. Det är väldigt tydligt att vi i dag har en hälso- och sjukvård där patienter och personer med en privat sjukvårdsförsäkring kan få förtur i vår gemensamt finansierade hälso- och sjukvård. Ska man ha vård utifrån behov och vård utifrån lika förutsättningar rimmar det väldigt dåligt.</p><p>Detta är en verklighet som vi har sett under lång tid och som utvecklas och blir mer omfattande. Från vårt håll har vi gång på gång pekat på och försökt lägga fram olika förslag för att möta detta, som jag menar är helt galet.</p><p>Att man kan ha privata sjukvårdsförsäkringar och därmed kunna gå före i kön trots att man inte har större medicinska behov än de som står och väntar är en oroande utveckling. Det är gräddfiler som varken är rättvisa för den enskilda eller ett bra sätt att prioritera sjukvården.</p><p>Min fråga till ledamoten Lindberg är: Varför vill ni behålla möjligheten för företrädesvis män med rätt god hälsa och god ekonomi att köpa sig förtur i den gemensamt finansierade sjukvård som vi har?</p>",
    "intressent_id": "0911916463828",
    "rel_dok_id": "HA01SoU5",
    "replik": "Y",
    "systemdatum": "2023-02-17 15:49:23"
  }
}