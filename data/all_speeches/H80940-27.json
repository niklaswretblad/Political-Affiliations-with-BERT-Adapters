{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "cc6dfcf1-df3e-eb11-914a-901b0e9b71a8",
    "anforande_nummer": "27",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Joar Forssell var också inne på detta i sin fråga. Jo, det är klart att det har en enorm betydelse. Det är en väldig skillnad i möjligheter om Sverige med drygt 10 miljoner invånare i stället deltar i ett samarbete som omfattar 500 miljoner invånare. Det är klart att i den diskussionen med de företag som ska forska, utveckla och producera vaccinet blir det en helt annan kraft - så är det.</p><p>Jag bedömer att det har en stor betydelse för Sveriges tillgång till vaccin. Jag tycker också att det har stor betydelse i och med det faktum att EU har samma ambition som Sverige har uttryckt, att vi måste se till att också världen där utanför faktiskt får tillgång till vaccin. Det är många fattiga länder som inte alls har samma resurser som vi och vars medborgare också ska ha vaccinet. Där har vi samma inställning. Det har också betydelse för vår förmåga att driva den linjen att vi har full uppställning i Europeiska unionen i vår diskussion med resten av världen och producenterna.</p><p>På frågan här från Maria Strömkvist är mitt svar att EU-samarbetet också i det här perspektivet har väldigt stor betydelse.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}