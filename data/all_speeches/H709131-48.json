{
  "anforande": {
    "dok_hangar_id": "5062664",
    "dok_id": "H709131",
    "dok_titel": "Protokoll 2019/20:131 Onsdagen den 3 juni",
    "dok_rm": "2019/20",
    "dok_nummer": "131",
    "dok_datum": "2020-06-03 00:00:00",
    "avsnittsrubrik": "Utvidgad tillträdesrätt för de regionala skyddsombuden",
    "underrubrik": "",
    "kammaraktivitet": "ärendedebatt",
    "anforande_id": "dba458c8-0fbd-ea11-9135-901b0eac4c70",
    "anforande_nummer": "48",
    "talare": "Johan Andersson (S)",
    "parti": "S",
    "anforandetext": "<p>Herr talman! Jag har några frågor till ledamoten Mats Green med anledning av hans anförande.</p><p>Mats Green hänvisar till att det är angeläget att utvärdera skyddsombudens roll och funktion eftersom det inte har gjorts någonsin. När jag förberedde mitt anförande hittade jag åtminstone tio olika utredningar som har genomförts. Det är rapporter som har lämnats från arbetsmiljöverk och på annat sätt. De är offentliga handlingar och offentliga tillgångar när det gäller skyddsombudens och de regionala skyddsombudens verksamhet.</p><p>Min fråga till Mats Green är inte varifrån han får sin information - den har han rätt till - men däremot ifrågasätter jag underlaget och vad han vill åsyfta med ett sådant förslag.</p><p>Sedan har jag en fråga om de regionala skyddsombuden. Det är riktigt att det finns statliga bidrag till verksamheten, men samtidigt ska vi komma ihåg att ungefär hälften av kostnaden för dagens arbete när det gäller de regionala skyddsombuden står förbunden själva för när det gäller till exempel arbetstid.</p><p>Med den utredning som har gjorts och det förslag till avslag på propositionen som nu föreligger undrar jag hur Mats Green ser på hur den regionala skyddsombudsverksamheten ska fungera i framtiden, med tanke på hur arbetsmarknaden fungerar med nuvarande problem.</p>",
    "intressent_id": "0964730940415",
    "rel_dok_id": "H701AU13",
    "replik": "Y",
    "systemdatum": "2020-07-03 11:30:44"
  }
}