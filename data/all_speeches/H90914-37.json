{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "75a850f7-7b40-ec11-9164-0090facf175a",
    "anforande_nummer": "37",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Det verkar finnas många missförstånd att döma av vad som sägs här i talarstolen, och det är ju tråkigt. Därför är jag glad att jag är här och kan rätta till de missförstånd som uppenbarligen har uppkommit.</p><p>Det verkar finnas de som tror att Utfasningsutredningen bara handlar om att fasa ut. Då kan jag lugna herrarna och damen med att Utfasningsutredningen också handlar om att fasa in, det vill säga att vi steg för steg ska se till att vi får nya drivmedel som är biobaserade, så att man kan fortsätta att köra. I dag har vi, om jag inte minns fel, 5 miljoner bilar som rullar på våra gator och är beroende av flytande drivmedel. Självfallet ska de fortsatt ha drivmedel att köra på.</p><p>Men det är ju också så att Moderaterna tillsammans med oss övriga partier utom Sverigedemokraterna har ställt sig bakom den klimatlag som Sveriges riksdag har beslutat om och som innebär att vi om bara knappt 24 år ska ha noll nettoutsläpp. Det vore väldigt intressant att höra från Moderaterna, till exempel från Lars Beckman, hur man ska nå noll nettoutsläpp men fortsätta att köra på fossila bränslen ända fram till 2045. Jag kanske inte är tillräckligt insatt i moderat politik för att förstå hur det ska gå till. Ni får gärna förklara det för mig.</p><p>Vår ambition är att man ska kunna köra de fordon som rullar i dag och även tillkommande fordon på drivmedel. Men då blir det drivmedel som vi kan producera själva i fabriker i vårt land med svenska råvaror och som kan ersätta den olja som i dag till 100 procent är importerad från andra länder, bland annat Ryssland och andra länder som kanske inte använder pengarna på ett sätt som vi skulle önska. Jag kan se många fördelar med det, till exempel att det ger nya gröna jobb i industrier i Sverige i stället för att ge jobb på oljeplattformar och borrtorn i andra länder.</p><p>Det är också viktigt att poängtera hur Utfasningsutredningen tänker sig att man ska komma fram till sitt mål. Det har specificerats väldigt tydligt hur man ska arbeta. Utredningen vill att Sverige ska verka för ett EU-omfattande nollutsläppskrav med tydliga tidtabeller. Då handlar det om att nya personbilar som säljs på marknaden ska vara nollutsläppsbilar. Det föreslås att man ska bygga ut laddinfrastrukturen i hela landet - inte bara på Södermalm, som det har varit populärt att säga här i talarstolen, utan faktiskt även i resten av landet. Det föreslås från utredningen att reduktionsplikten ska förändras, det vill säga den som gör att vi får in mer och mer biobaserat och mindre och mindre fossilt i det som vi tankar på mackarna. Förslaget är att man ska ha samma reduktionskrav på diesel och bensin, så att vi ökar även biobensinen, och att vi ska utforma reduktionsplikten som ett utsläppshandelssystem i stället, vilket bedöms bli mer effektivt.</p><p>Det är helt enkelt flera olika åtgärder som man bedömer kommer att behöva användas. Men det gör som sagt inte att det inte kommer att finnas bränslen att tanka. På den fråga som jag fick, om man ska kunna tanka i framtiden, svarar jag: Ja, det kommer att finnas möjligheter att tanka i framtiden. Min förhoppning är att man ska kunna göra det med svenskproducerade hållbara drivmedel.</p><p> STYLEREF Kantrubrik \\* MERGEFORMAT Svar på interpellationer</p><p>En annan fråga var hur länge det ska finnas fossila bränslen. Mitt svar på det är: så länge som det behövs för de fordon som inte kan köra på någonting annat. Men jag hoppas att teknikutvecklingen kommer att gå framåt. Biobensin eller syntetisk bensin ska ju enligt tillverkarna ha exakt samma kemiska förutsättningar och samma funktion som dagens fossila bensin. Det kan inte vara så att det är en förmån eller en fördel att få köra på just fossil bensin om det finns förnybar bensin med samma effekt.</p><p>Vi behöver helt enkelt göra mycket för att minska klimatpåverkan från trafiken. Det kommer vi att behöva göra genom elektrifiering men också genom att byta ut bränslen mot mer hållbara för de bilar som redan i dag rullar.</p>",
    "intressent_id": "0956444284814",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}