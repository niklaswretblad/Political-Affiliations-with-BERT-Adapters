{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:466 om koldioxidpriset och infrastrukturplaneringen",
    "underrubrik": "",
    "kammaraktivitet": "interpellationsdebatt",
    "anforande_id": "f048e5fe-ab04-eb11-9146-901b0e9b71a8",
    "anforande_nummer": "153",
    "talare": "Jens Holm (V)",
    "parti": "V",
    "anforandetext": "<p>Fru talman! Jag har diskuterat Trafikverkets tidsvärderingar och kalkylvärden med infrastrukturministern tidigare och vill tacka interpellanten Magnus Jacobsson för att han tagit upp frågan så att vi än en gång får möjlighet att tala om detta.</p><p>Jag håller dock inte riktigt med Magnus Jacobsson om att det är ett problem att Trafikverket nu viktar upp priset och kostnaden för att släppa ut koldioxid. Jag tycker att det är helt rätt. Det är precis detta som måste göras. Man har alldeles för länge låtit bli att ta full hänsyn till den stora samhällsmässiga negativa påverkan som utsläpp av koldioxid och andra växthusgaser har.</p><p>Kopplat till detta finns också värderingar som Trafikverket ska göra i sin infrastrukturplanering. Man gör till exempel tidsvärderingar då man jämför olika trafikslag, såsom att resa med egen bil, med tåg eller med buss. En förlorad minut med egen bil är ungefär dubbelt så viktig som en förlorad minut när man reser med tåg eller buss. Det innebär att om Trafikverket satsar på att bygga ut infrastruktur för bilar blir det samhällsekonomiskt lönsamt, eftersom man kommer fram snabbare om man reser med bil. Men det blir inte lika samhällsekonomiskt lönsamt om man investerar i kollektivtrafik, till exempel järnväg.</p><p> STYLEREF Kantrubrik \\* MERGEFORMAT Svar på interpellationer</p><p>Magnus Jacobsson tar upp att detta är en chockhöjning när man höjer priset på koldioxid med 700 procent. Jag tar upp att man värderar olika trafikslag olika. Det gör inte andra länder, men vi gör det i Sverige. Dessa båda perspektiv visar att det här i grunden inte är en exakt vetenskap. Det handlar i stället om att göra politiska avvägningar. Kanske är det så vi måste bedriva infrastrukturplanering. Vi gör olika avvägningar.</p><p>Därför vill jag fråga ministern vad han anser om dessa avvägningar. Hur viktiga är de olika kalkylvärdena egentligen för ministern och andra medlemmar i regeringen liksom för Trafikverket när man gör sin infrastrukturplanering? Finns det en exakt vetenskap för detta, eller handlar det ytterst om politiska bedömningar? Jag tycker i så fall att man klart och tydligt kan säga att vi i framtiden bör investera mer i det som minskar våra utsläpp och mindre i det som gör att utsläppen ökar.</p>",
    "intressent_id": "0216534495014",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}