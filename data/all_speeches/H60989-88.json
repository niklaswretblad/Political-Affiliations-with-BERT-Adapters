{
  "anforande": {
    "dok_hangar_id": "5033581",
    "dok_id": "H60989",
    "dok_titel": "Protokoll 2018/19:89 Torsdagen den 9 maj",
    "dok_rm": "2018/19",
    "dok_nummer": "89",
    "dok_datum": "2019-05-09 00:00:00",
    "avsnittsrubrik": "Frågestund",
    "underrubrik": "EU:s sociala pelare",
    "kammaraktivitet": "frågestund",
    "anforande_id": "bb56a4a9-0d86-e911-9121-901b0e9b71a0",
    "anforande_nummer": "88",
    "talare": "Alexander Christiansson (SD)",
    "parti": "SD",
    "anforandetext": "<p>Herr talman! Min fråga ställs till statsrådet Isabella Lövin.</p><p>Det stundar ett EP-val, och den sociala pelaren ligger just nu på bordet. Den bygger på 20 principer i tre kategorier: lika möjligheter och tillgång till arbetsmarknaden, rättvisa arbetsvillkor samt social trygghet och social integration. Initialt lovade regeringspartierna att förslagen i den sociala pelaren inte skulle vara tvingande, men det har redan kommit en rad förslag som blir just påtvingade.</p><p> STYLEREF Kantrubrik \\* MERGEFORMAT Frågestund</p><p>Den 16 april röstades det om arbetsvillkorsdirektivet, där regeringen stod bakom förslaget. Det finns en del bra saker i pelaren, tycker vi, men detta är något som EU inte ska bestämma över. I förlängningen kommer det att utmana det svenska självbestämmandet. Direktivet kan på sikt äventyra hela vår svenska modell, och det råder stor oenighet mellan parterna i denna fråga.</p><p>Min fråga är: Blir regeringen gång på gång lurad av EU, eller är det så att regeringen gång på gång lurar det svenska folket genom att säga att det inte ska påverka oss när det sedermera blir lag?</p>",
    "intressent_id": "0279488554424",
    "rel_dok_id": "H6C120190509fs",
    "replik": "N",
    "systemdatum": "2019-06-03 16:42:02"
  }
}