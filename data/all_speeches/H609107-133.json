{
  "anforande": {
    "dok_hangar_id": "5037030",
    "dok_id": "H609107",
    "dok_titel": "Protokoll 2018/19:107 Tisdagen den 18 juni",
    "dok_rm": "2018/19",
    "dok_nummer": "107",
    "dok_datum": "2019-06-18 00:00:00",
    "avsnittsrubrik": "Förlängning av lagen om tillfälliga begränsningar av möjligheten att få uppehållstillstånd i Sverige",
    "underrubrik": null,
    "kammaraktivitet": "ärendedebatt",
    "anforande_id": "c1d15394-48ca-e911-9123-901b0eac4c78",
    "anforande_nummer": "133",
    "talare": "Hans Eklind (KD)",
    "parti": "KD",
    "anforandetext": "<p>Fru talman! Jag får tacka ministern för svaret. Men frågan ställs mer utifrån en internationell kontext. Vi måste kika på våra välfärdssystem och rätten till dem utifrån hur det ser ut i andra länder. Jag tror att vi i Sverige, inte minst nu när EU inte har en gemensam migrationspolitik, måste vara medvetna om att det sätt på vilket vi utformar saker och ting här i Sverige får betydelse för söktrycket.</p><p>Ministern nämnde i sitt tal att 20 procent av arbetskraften i dag är utrikes födda. Även om ministern lät nöjd med det tror jag inte att han är helt nöjd. Jag gissar att han nog vill bättra på den siffran ytterligare. Det finns fortfarande ett avstånd mellan inrikes och utrikes födda när det gäller att vara en del av arbetskraften. Här finns det alltså arbete kvar att göra.</p><p>Just välfärdssystemen kan också ha betydelse som incitament för att snabbt komma ut i arbete. Jag tycker ändå att ett av många verktyg som vi kan lyfta upp i en sådan kommitté är de nyanländas rätt till välfärdssystemen och kanske till delar av välfärdssystemen. Oavsett om vi har olika åsikter som ingångsvärde tror jag att en sådan analys och ett sådant samtal är viktiga om vi ska skapa en långsiktigt hållbar migrationspolitik.</p>",
    "intressent_id": "0494242537816",
    "rel_dok_id": "H601SfU26",
    "replik": "Y",
    "systemdatum": "2019-08-29 12:35:12"
  }
}