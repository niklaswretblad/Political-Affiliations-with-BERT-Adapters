{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "50fad202-ccc0-ec11-9167-901b0eac4c78",
    "anforande_nummer": "60",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Jag tror absolut att elskatterabatt är det bästa sättet att se till att nivån hamnar rätt eller har en linjär koppling till den elförbrukning som varje hushåll eller företag har i sak.</p><p>Problemet är att när vi lyfte detta i höstas fanns det inte stöd från något parti - inte från regeringspartierna och inte heller från något annat parti i oppositionen. Den situation vi har hamnat i nu innebär att man i så fall ska ändra retroaktivt i skattelagstiftningen för att kunna möjliggöra det här. Vi tror att det är viktigare att man snabbt kan få ut ett stöd till hushållen för att kunna kompensera dem som har de största elräkningarna och återfinns inom spannet för förbrukningarna.</p><p></p><p>Däremot är förslaget långt ifrån perfekt, och vi kommer att ta initiativ till att se vilka förändringar som kan göras inom ramen för arbetet i finansutskottet. Men vi måste även titta på ett behov av att sänka elskatten framåt för att kunna se till att det ska vara billigt att använda el och för att skicka en signal om att vi ska gå mot en elektrifiering. Men det handlar även om att det är fel att i sak ha en hög punktskatt på fossilfri el.</p>",
    "intressent_id": "0130789484021",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}