{
  "anforande": {
    "dok_hangar_id": "5131617",
    "dok_id": "H909110",
    "dok_titel": "Protokoll 2021/22:110 Tisdagen den 10 maj",
    "dok_rm": "2021/22",
    "dok_nummer": "110",
    "dok_datum": "2022-05-10 00:00:00",
    "avsnittsrubrik": "Svar på interpellation 2021/22:467 om bekämpningsmedel i naturgödsel",
    "underrubrik": "",
    "kammaraktivitet": "interpellationsdebatt",
    "anforande_id": "b4f8d4b9-be2a-ed11-9178-901b0e9b71a8",
    "anforande_nummer": "75",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Pyralider sprids alltså med djurfoder och andra växtprodukter och drabbar i senare led fritidsodlare och yrkesodlare. Den enda lösningen för att bli av med det här problemet är ett förbud mot användning av de verksamma ämnena i pyralider och att det helst införs i EU, men Sverige kan gå före.</p><p> STYLEREF Kantrubrik \\* MERGEFORMAT Svar på interpellationer</p><p>Vad jag hör från landsbygdsministern är att hon inte är beredd att stödja ett sådant förslag. Kemikalieinspektionen har tagit upp vid möten med kommissionen i januari att det här är ett stort problem. Men hur ska nu Sverige agera? Kommer man att ställa hårdare krav på kommissionen?</p><p>Förordningen ger stöd för ett förbud. Det behövs harmoniserade regler, inte minst för att utbildning och obligatorisk utbildning på gårdsnivå inte räcker. När en lantbrukare köper in foder, oavsett om det är import av foder utifrån eller foder från Sverige, riskerar man att det innehåller pyralider. Ut kommer skit från djuren som man sedan säljer vidare, vilket i sin tur drabbar andra odlare. Det är helt oacceptabelt.</p><p>Man har känt till de här problemen sedan 60-talet när de gjorde de första försöken på SLU. Pikloram, som är ett av de här medlen, förbjöds i Sverige på 70-talet. Nu har vi ganska nyligen fått in de här ämnena som ministern pratar om att de används, men nu används de i mer och större omfattning för varje år som går. Hur kan vi stoppa pyraliderna?</p>",
    "intressent_id": "064711971110",
    "rel_dok_id": "H910467",
    "replik": "N",
    "systemdatum": "2022-09-02 14:57:44"
  }
}