{
  "anforande": {
    "dok_hangar_id": "5139834",
    "dok_id": "H909134",
    "dok_titel": "Protokoll 2021/22:134 Måndagen den 20 juni",
    "dok_rm": "2021/22",
    "dok_nummer": "134",
    "dok_datum": "2022-06-20 00:00:00",
    "avsnittsrubrik": "Ökad kontroll vid verkställighet av fängelsestraff med fotboja",
    "underrubrik": "",
    "kammaraktivitet": "ärendedebatt",
    "anforande_id": "4b3efaec-3143-ed11-9177-901b0eac4c70",
    "anforande_nummer": "108",
    "talare": "Robert Hannah (L)",
    "parti": "L",
    "anforandetext": "<p>Fru talman! Liberalerna ställer sig bakom regeringens förslag till ändringar i lagen om intensivövervakning med elektronisk kontroll. Förslaget innebär att Kriminalvården på eget initiativ ska kunna pröva om ett fängelsestraff ska verkställas med fotboja. Kriminalvården får alltså rätt att själv besluta något som domstolar tidigare har bestämt.</p><p>När Kriminalvården ges dessa möjligheter blir det oerhört viktigt för oss liberaler att det är tydligt att dessa beslut aldrig får baseras på den brist på anstaltsplatser som råder i dag, på grund av Morgan Johanssons och Sregeringens brister när det gäller att ta fram platser.</p><p> STYLEREF Kantrubrik \\* MERGEFORMAT Ökad kontroll vid verkställighet av fängelsestraff med fotboja</p><p>Jag besökte för ett halvår sedan en kriminalvårdsanstalt i västra Sverige där man hade räknat med att dra ned på platserna, och nu ska man bygga nytt i stället. Det är olyckligt att denna analys inte kunnat göras tidigare.</p><p>Skälet till att straffet ska avtjänas med elektronisk övervakning måste vara baserat på att detta är rätt i sak och inte en konsekvens av att regeringen har misslyckats med att ta fram de anstaltsplatser som krävs. Vi i Liberalerna kommer att följa upp detta noggrant.</p><p>Liberalerna står även bakom de två tillkännagivanden som ligger på bordet och som vi ska besluta om imorgon.</p><p>Det gäller för det första frågan om brottsoffrets samtycke. Det är viktigt att det är först efter ett brottsoffers samtycke som verkställighet av ett fängelsestraff med fotboja kan bli aktuellt, även när den person som har dömts för våld eller hot inte delar brottsoffrets bostad eller har en parrelation med brottsoffret. Det kan finnas ett hot och en vilja hos brottsoffret att påverka om förövaren ska få ha fotboja eller inte även om man inte bor ihop eller är tillsammans.</p><p>Detta blir framför allt aktuellt vid hedersrelaterade brott, där fokus alltid måste ligga på att det är brottsoffrets trygghet och frihet som ska prioriteras. Det är också viktigt att ansvarig myndighet när frågan ställs ser och förstår konsekvenserna för barn och kvinnor som har utsatts för våld under lång tid och hur våldet har påverkat dem. Det ska inte få råda något som helst tvivel om att ett ja faktiskt har getts frivilligt.</p><p>Jag tycker att Socialdemokraterna sviker de hedersutsatta i dag när man tänker rösta mot detta förslag från Centerpartiet. Centerpartiet förtjänar ett tack för att de har drivit denna fråga och yrkat på detta i justitieutskottet.</p><p>Kriminalvårdens kunskap om brottsofferperspektivet måste också stärkas för att brottsoffret aldrig ska hamna i en gisslansituation och tvingas säga ja mot sin innersta vilja. Vi vet att det är vanligt bland hedersutsatta flickor och kvinnor att man säger ja på grund av press och hot.</p><p>För det andra gäller det frågan om vistelseförbud. Det bör vara större fysiska områden som omfattas av vistelseförbud än den omedelbara närheten kring ett brottsoffers bostad. I dag tvingas barn och kvinnor leva gömda och glömda, och förövaren har större frihet i relation till offrets frihetsbegränsningar.</p><p>Liberalerna har drivit på för att området för vistelseförbud geografiskt sett måste vara avsevärt större än i dag. Hur stor den geografiska ytan ska vara är dessutom avhängigt av polisens förmåga att skapa trygghet och ge garantier för att hinna fram. Om det är långt till polisen bör även kommuner och kanske större regioner kunna inkluderas i vistelseförbudet.</p><p>Fru talman! Det är vår skyldighet att se till att våldsutsatta barns och kvinnors trygghet och rörelsefrihet ökar avsevärt i framtiden. Det är vad vi tänker göra från de borgerliga partiernas sida när vi tar makten i höst. Det är under all kritik att så många brottsoffer i dag tvingas leva gömda och glömda. En liberal borgerlig regering kommer att se till att det blir tvärtom.</p><p>Överläggningen var härmed avslutad.</p><p>Ökad kontroll vid verkställighet av fängelsestraff med fotboja</p><p>(Beslut skulle fattas den 21 juni.)</p><p>Åtgärder för en jämnare fördelning av boende för vissa skyddsbehövande</p>",
    "intressent_id": "0223069839622",
    "rel_dok_id": "H901JuU42",
    "replik": "N",
    "systemdatum": "2022-10-03 17:42:39"
  }
}