{
  "anforande": {
    "dok_hangar_id": "5093501",
    "dok_id": "H809104",
    "dok_titel": "Protokoll 2020/21:104 Torsdagen den 8 april",
    "dok_rm": "2020/21",
    "dok_nummer": "104",
    "dok_datum": "2021-04-08 00:00:00",
    "avsnittsrubrik": "(forts. från § 7) Företag, kapital och fastighet (forts. SkU19)",
    "underrubrik": "",
    "kammaraktivitet": "",
    "anforande_id": "38eccd36-e2d8-eb11-9153-901b0eac4c78",
    "anforande_nummer": "114",
    "talare": "Patrik Lundqvist (S)",
    "parti": "S",
    "anforandetext": "<p>Fru talman! Nej, det har jag naturligtvis inte missat. Det var också det jag försökte poängtera. Frågan är hur vi ska lösa det nu. Den pandemi vi har är en av de faktorer som gör att vi inte har lyckats. Men vi har också, vad jag ändå anar, ett visst ointresse från delar av de partier som ingår i överenskommelsen av att genomföra någonting.</p><p>Gulan pratar om marginalskatter och samtidigt om låg- och medelinkomsttagare. Det är ett faktum att de flesta låg- och medelinkomsttagare inte betalar marginalskatt. Marginalskatt träffar dem som har de högsta inkomsterna. Det hela mitt anförande gick ut på var faktiskt att föra över statens inkomster från en majoritet där basen är låg- och medelinkomster till kapitalinkomster och andra inkomster som människor som har det sämre ställt inte har.</p><p>Min poäng var att den borgerliga högern i Sverige hela tiden pratar om att främja låg- och medelinkomsttagare men i själva verket levererar en majoritet förslag som bara sänker skatter för dem som har väldigt mycket pengar. Det här behöver vi göra någonting åt. Vi måste se till att låg- och medelinkomsttagarna får mer kvar, och det måste kompenseras med skatter på dem som har höga inkomster, framför allt från finanssektorn och kapitalinkomster.</p>",
    "intressent_id": "0418929039326",
    "rel_dok_id": "",
    "replik": "Y",
    "systemdatum": "2021-06-29 16:00:09"
  }
}