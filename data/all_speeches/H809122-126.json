{
  "anforande": {
    "dok_hangar_id": "5097414",
    "dok_id": "H809122",
    "dok_titel": "Protokoll 2020/21:122 Tisdagen den 18 maj",
    "dok_rm": "2020/21",
    "dok_nummer": "122",
    "dok_datum": "2021-05-18 00:00:00",
    "avsnittsrubrik": "Svar på interpellation 2020/21:687 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "dd75c7f0-3216-ec11-9160-901b0e9b71a0",
    "anforande_nummer": "126",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Vi befinner oss i ett väldigt allvarligt läge på svensk arbetsmarknad, och jag skulle vilja säga att det inte råder någon tvekan om att vi behöver kraftfulla insatser och en kraftfull, aktiv arbetsmarknadspolitik i det här landet.</p><p>Det är faktiskt ingenting nytt att vi använder oss av andra aktörer än staten i arbetsmarknadspolitiken. Sedan lång, lång tid använder vi oss av privata aktörer, utbildningsbolag, folkhögskolor, ideella organisationer och idéburen sektor. Det är väldigt viktigt att säga det.</p><p>Vi ska ha en mångfald av aktörer. Vi ska se till att vi formar en arbetsmarknadspolitik som också är möjlig att anpassa lokalt och regionalt, där många olika krafter både behövs och kan mötas för att skapa de bästa förutsättningarna för människor att komma i arbete men också ställa om till alla de nya, gröna och bättre jobb som också växer fram runt om i vårt avlånga land.</p><p>Vi är nu inne i ett arbete med att reformera Arbetsförmedlingen. Jag avser att återkomma innan sommaren med en departementsskrivelse när vi kan redogöra för hela den här styrningen och mer hur det är tänkt. Jag är säker på att vi får möjlighet att debattera den här frågan också då, men jag vill understryka att reformeringen ska ske ordnat och successivt. Steg för steg tar vi arbetet vidare. Det är viktigt att vi har det förhållningssättet, därför att när arbetsmarknaden förändras måste också arbetsmarknadspolitiken kunna förändras.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H810687",
    "replik": "N",
    "systemdatum": "2021-09-15 16:41:52"
  }
}