{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Åtgärder mot islamofobi",
    "kammaraktivitet": "statsministerns frågestund",
    "anforande_id": "aa5362de-cbb3-ed11-9183-901b0e9b71a8",
    "anforande_nummer": "83",
    "talare": "Bassem Nasr (MP)",
    "parti": "MP",
    "anforandetext": "<p>Fru talman! För fyra veckor sedan bjöd statsministern in företrädare för muslimska organisationer för en dialog om svenska muslimers situation. Jag tror genuint att sådana möten är oerhört betydelsefulla, för de skickar en tydlig signal om att regeringen tar islamofobin på allvar.</p><p>Som statsministern känner till är svenska muslimer utsatta för rasism, som tar sig uttryck i diskriminering, trakasserier och våld. Detta har svenska muslimer vittnat om, och det finns även beskrivet i Brottsförebyggande rådets rapport om islamofobi i det svenska samhället. Det finns sedan tidigare ett pågående arbete hos flera myndigheter som har bäring på frågan om islamofobin.</p><p>Min fråga är om regeringen avser att initiera nya insatser för att bekämpa islamofobin i det svenska samhället.</p>",
    "intressent_id": "0639398547124",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:56"
  }
}