{
  "anforande": {
    "dok_hangar_id": "5116276",
    "dok_id": "H90950",
    "dok_titel": "Protokoll 2021/22:50 Tisdagen den 11 januari",
    "dok_rm": "2021/22",
    "dok_nummer": "50",
    "dok_datum": "2022-01-11 00:00:00",
    "avsnittsrubrik": "Svar på interpellation 2021/22:154 om återinförande av skatter",
    "underrubrik": "",
    "kammaraktivitet": "interpellationsdebatt",
    "anforande_id": "bee9f32a-ad98-ec11-916c-901b0e9b71a0",
    "anforande_nummer": "23",
    "talare": "Boriana Åberg (M)",
    "parti": "M",
    "anforandetext": "<p>Fru talman! Jag noterade att finansministern inte ville lova att han inte tänker återinföra några skadliga skatter.</p><p>När det sedan gäller de höga elpriserna och de höga dieselpriserna är de resultat av Socialdemokraternas skadliga politik som de fört tillsammans med Miljöpartiet och som slår mot vanliga människor och mot jobben. En bred skattebas skapar man när fler tar steget från bidrag till arbete. Jag hörde inte hur ministern tänker lösa detta problem.</p><p>Han säger att vi har låga nivåer. 700 000 utlandsfödda är inte självförsörjande. Hur tänker finansministern skapa incitament för dessa personer att ta steget till arbetsmarknaden? Det finns så många vittnesmål från till exempel restaurangbranschen och taxibranschen om att man söker arbetskraft, men de som borde stå till arbetsmarknadens förfogande vill inte ta steget, för de förlorar pengar på att gå från bidrag till jobb. Man kan stapla bidrag på varandra om man har flera barn, och man behöver flera arbeten för att komma till samma nivå som bidragen erbjuder.</p><p>I stället för att ge sig på dem som jobbar och skapar värde borde finansministern verka för en politik som skapar den breda skattebas som han säger sig eftersträva.</p>",
    "intressent_id": "0105632258713",
    "rel_dok_id": "H910154",
    "replik": "N",
    "systemdatum": "2022-02-28 16:44:06"
  }
}