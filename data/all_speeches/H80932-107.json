{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Svar på interpellation 2020/21:88 om handelsavtalet Mercosur",
    "underrubrik": "",
    "kammaraktivitet": "interpellationsdebatt",
    "anforande_id": "d9701ac5-f533-eb11-914a-901b0e9b71a8",
    "anforande_nummer": "107",
    "talare": "Lorena Delgado Varas (V)",
    "parti": "V",
    "anforandetext": "<p>Fru talman! Tack, ministern!</p><p>Jag vill gärna fortsätta på temat hur Mercosuravtalet missgynnar utvecklingen.</p><p>Att fortsätta bedriva handel genom att uppmuntra långa transportvägar enbart för profitens skull är ännu ett bevis på att handelsavtalen inte håller måttet. Hur länge ska vi fortsätta att uppmuntra till import av varor som kan produceras nära men som EU vill importera på grund av det är billigare? Om vi funderar tre varv på varför kött skulle bli billigare att importera från Mercosur hittar vi svaret i överexploateringen, avskogningen, dåliga löner och dåliga arbetsvillkor.</p><p>Vilken utveckling gynnar Mercosuravtalet? Man pekar ut Parisavtalet men för in element som innebär en utveckling åt andra hållet. Det går liksom inte ihop. Man vill att Mercosurländerna ska följa Parisavtalet, men man öppnar upp för en produktion som man vet ger ett helt annat resultat.</p><p>Sanningen är att de stora skillnaderna mellan EU och Mercosurländerna när det gäller förhållandena inom agroindustrin kommer att leda till en fortsatt överexploatering av agroindustrin i Mercosurländerna, inte till en förbättring av förhållandena, eftersom det fortfarande är de ekonomiska intressena som står över allt annat.</p>",
    "intressent_id": "0852475703226",
    "rel_dok_id": "H81088",
    "replik": "N",
    "systemdatum": "2020-12-01 17:54:47"
  }
}