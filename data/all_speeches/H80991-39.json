{
  "anforande": {
    "dok_hangar_id": "5090137",
    "dok_id": "H80991",
    "dok_titel": "Protokoll 2020/21:91 Onsdagen den 10 mars",
    "dok_rm": "2020/21",
    "dok_nummer": "91",
    "dok_datum": "2021-03-10 00:00:00",
    "avsnittsrubrik": "Djurskydd",
    "underrubrik": "",
    "kammaraktivitet": "ärendedebatt",
    "anforande_id": "12a5103c-64bd-eb11-9156-901b0e9b71a8",
    "anforande_nummer": "39",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Riksdagsledamoten Gardfjell pratar om hundsmuggling. Det är uppenbart en viktig fråga för Miljöpartiet, för ni hade ett seminarium i går om detta. </p><p>Jag minns en bild jag såg på 16 hundvalpar som låg uppradade i tre rader och som man hade fått avliva för att de var i så dåligt skick. Det högg i hjärtat på mig, för jag är själv hundägare.</p><p>Men om man på allvar vill driva dessa frågor borde man prioritera den veterinärbrist som råder i landet. Det är ett stort problem att Tullverket inte får tag på distriktsveterinärer som kan hjälpa dessa hundar, och problemet växer i takt med att människor skaffar smuggelhundar, som kommer in i Sverige för att man inte har tillräcklig kontroll för att kunna stoppa dem. Dessa hundar kommer att behöva veterinärhjälp.</p><p>De kommande tolv månaderna behöver djursjukvården rekrytera minst 365 nya veterinärer. I Sverige examineras varje år omkring 90 veterinärer. Antalet utbildningsplatser skulle behöva dubblas. Dessa uppgifter kom redan i somras. Det behövs också 134 legitimerade djursjukskötare och 121 djurvårdare.</p><p>Det ökande antalet husdjur plus lantbruksdjuren gör att detta inte går ihop. Därför måste frågan prioriteras. Hur tänker Miljöpartiet agera?</p>",
    "intressent_id": "0358514648113",
    "rel_dok_id": "H801MJU10",
    "replik": "Y",
    "systemdatum": "2021-05-25 16:20:08"
  }
}