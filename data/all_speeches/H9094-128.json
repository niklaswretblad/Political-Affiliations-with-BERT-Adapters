{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:898 om utrikes födda kvinnors inträde på arbetsmarknaden",
    "underrubrik": "",
    "kammaraktivitet": "interpellationsdebatt",
    "anforande_id": "5fc1f047-4549-ec11-915f-901b0eac4c70",
    "anforande_nummer": "128",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Herr ålderspresident! Jag kommer att fortsätta mitt arbete för jämställdhet överallt, även inom etableringspolitiken. Jag kommer att oförtrutet fortsätta det arbete för varje kvinnas frihet och trygghet som har väglett mig under hela min politiska karriär. Jag kommer att fortsätta det arbete för varje barns trygghet och frihet som ledde till att jag för nio år sedan valde att engagera mig partipolitiskt. Det kommer jag aldrig någonsin att upphöra med.</p><p> STYLEREF Kantrubrik \\* MERGEFORMAT Svar på interpellationer</p><p>Jag kommer att fortsätta arbetet med att bryta det hedersrelaterade våldet och förtrycket så att varje flicka och kvinna i det här landet har sin fulla frihet att bestämma över sin kropp, över sin tid och över de val hon gör i livet. Jag kommer att fortsätta arbeta oförtrutet mot mäns våld mot kvinnor i ett brett perspektiv, såväl våld i nära relationer som hedersrelaterat våld och förtryck och våld mellan unga i parrelationer. Jag kommer aldrig någonsin att backa i det här arbetet.</p><p>När det gäller etableringspolitiken ska kvinnor och män mötas av samma förväntningar, krav och - det vill jag verkligen understryka - stöd. Fler utrikes födda kvinnor ska komma in på arbetsmarknaden, kunna försörja sig själva, stå på egna ben och därmed också ha möjlighet att, om man så väljer, lämna destruktiva relationer och destruktiva strukturer.</p><p>Det här har den här regeringen och jag arbetat för under många år genom flera reformer och flera satsningar. Och vi kommer att fortsätta vidta de åtgärder som krävs för att öka egenmakten för fler, för kvinnor och män och för utrikes och inrikes födda. Det är ett arbete som i alla fall jag aldrig kommer att upphöra att slåss för.</p><p>Interpellationsdebatten var härmed avslutad.</p>",
    "intressent_id": "0349986646724",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:32"
  }
}