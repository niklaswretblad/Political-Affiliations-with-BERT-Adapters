{
  "anforande": {
    "dok_hangar_id": "5166264",
    "dok_id": "HA0959",
    "dok_titel": "Protokoll 2022/23:59 Onsdagen den 8 februari",
    "dok_rm": "2022/23",
    "dok_nummer": "59",
    "dok_datum": "2023-02-08 00:00:00",
    "avsnittsrubrik": "2022 års redogörelse för företag med statligt ägande",
    "underrubrik": "",
    "kammaraktivitet": "ärendedebatt",
    "anforande_id": "cacee550-efa7-ed11-917f-901b0eac4c70",
    "anforande_nummer": "40",
    "talare": "Kjell Jansson (M)",
    "parti": "M",
    "anforandetext": "<p>Herr talman! Detta är en tydlig punkt i Tidöavtalet, och det är också en ganska viktig punkt med tanke på att vi snart har energibrist som väntar. Vi har det inte ännu, förutom tidvis, när det är kallt och när det inte blåser.</p><p>Vi måste rusta för robust elförsörjning i Sverige. Då krävs det att vi bygger ut kärnkraft, och det är ett av skälen till att vi har ett statligt bolag vi kan ge i uppdrag att göra detta. Det är svårare att ge de direktiven till andra energibolag, som inte staten äger. Jag tycker att det är en väldigt bra punkt i Tidöavtalet.</p><p>Detta är fullt nödvändigt, för vi räknar med en dubbel elkonsumtion redan till 2035. Vi har stora industrisatsningar i Norrland. En av dem, Hybrit, föreslås dra lika mycket el som Finland i dag konsumerar årligen. Då måste vi ha kärnkraft. Det räcker tyvärr inte med vattenkraft, fast det är en väldigt bra energikälla.</p>",
    "intressent_id": "0779329190517",
    "rel_dok_id": "HA01NU4",
    "replik": "Y",
    "systemdatum": "2023-02-08 21:30:24"
  }
}