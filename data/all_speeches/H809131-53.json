{
  "anforande": {
    "dok_hangar_id": "5099246",
    "dok_id": "H809131",
    "dok_titel": "Protokoll 2020/21:131 Tisdagen den 1 juni",
    "dok_rm": "2020/21",
    "dok_nummer": "131",
    "dok_datum": "2021-06-01 00:00:00",
    "avsnittsrubrik": "Svar på interpellation 2020/21:729 om lagstiftningen om könsdysfori",
    "underrubrik": "",
    "kammaraktivitet": "interpellationsdebatt",
    "anforande_id": "91d12d3e-b517-ec11-9160-901b0e9b71a0",
    "anforande_nummer": "53",
    "talare": "Mikael Oscarsson (KD)",
    "parti": "KD",
    "anforandetext": "<p></p><p>Fru talman! Vi hade en debatt för ungefär två år sedan. Jag ställde samma fråga. Det är nu tre år sedan som regeringens företrädare, dåvarande socialminister Annika Strandhäll och demokratiminister Alice Bah Kuhnke, sa att byte av juridiskt kön ska bli en enkel process som inte kräver kontakt med vården. Det ska kunna ske från 12 års ålder, och processen ska göras enklare för den som upplever att man inte är född i rätt kropp. Operationer i könsorganet ska kunna göras från 15 års ålder, utan att föräldrarna ska känna till det. Kan vi få ett klart och tydligt svar från socialministern att det här var helt fel? Detta var ett försök att politisera. Frågan är varifrån efterfrågan kommer. Man gick ju ut med detta till valet. Vad låg bakom att man skrev att man skulle göra så?</p><p>I Socialstyrelsens nationella kunskapsstöd från 2015 sägs det att det för kirurgiska ingrepp finns en 18-årsgräns. Men i lagen regleras endast ingrepp i det primära könsorganet. Det finns ingen åldersgräns i könstillhörighetslagen för när hormonbehandlingar eller kirurgiska ingrepp för sekundära könskarakteristika tidigast kan bli aktuella. Det vill säga att flickor kan ges stopphormoner och manligt könshormon, och vice versa, tidigare. Med uttrycket \"sekundära könskarakteristika\" menas här primärt bröst, och enligt <em>Uppdrag granskning</em> finns fall som opererats så tidigt som i 14 års ålder i Stockholm.</p><p>Fru talman! Är det rimligt att ens tänka att ha så låg åldersgräns? Måste det inte vara reglerat?</p><p>Sedan är det frågan om tung medicinering resten av livet. Vi vet att vuxna män som dopar sig med testosteron får enorma biverkningar. De får hjärtförstoring, hjärtsvikt och en mängd problem. Här är det fråga om off-label-användning av läkemedel som inte ens är utprovade för gruppen, och de ska användas på barn! Det är anmärkningsvärt.</p><p>För två år sedan läste jag upp samma lista som Karolinska nu har. Där framgår att det är fråga om omfattande biverkningar, exempelvis hjärt-kärlsjukdomar, benskörhet, infertilitet, vissa cancerrisker och blodproppar. Man säger också att försiktighetsprincipen måste råda. Det var precis vad jag för två år sedan sa i talarstolen; vi måste använda försiktighetsprincipen. Det är en princip som vi har hyllat i Sverige: Om det inte finns evidens avvaktar vi.</p><p>Här har vi en regering som inför valet var bråd att skriva att man ville sänka åldersgränsen till 12 respektive 15 år. Var fanns forskningen? Var fanns underlaget? Var fanns den evidensbaserade behandlingsmetoden?</p><p>Fru talman! Vem tar ansvar för att barn och unga fattar oåterkalleliga beslut som gör dem sterila för livet? Barnen har i nästan samtliga fall andra diagnoser som kan behandlas. Hur är det möjligt efter två år när <em>Uppdrag granskning </em>har slagit larm, med domstolsutslaget i London och beslutet vid Astrid Lindgrens barnsjukhus? Får vi nu ett besked att förslaget är fullständigt avskrivet?</p>",
    "intressent_id": "0973782197017",
    "rel_dok_id": "H810729",
    "replik": "N",
    "systemdatum": "2021-09-17 14:46:50"
  }
}