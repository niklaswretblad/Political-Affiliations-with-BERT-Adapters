{
  "anforande": {
    "dok_hangar_id": "5135668",
    "dok_id": "H909120",
    "dok_titel": "Protokoll 2021/22:120 Måndagen den 30 maj",
    "dok_rm": "2021/22",
    "dok_nummer": "120",
    "dok_datum": "2022-05-30 00:00:00",
    "avsnittsrubrik": "Barnets bästa när vård enligt LVU upphör - lex lilla hjärtat",
    "underrubrik": "",
    "kammaraktivitet": "ärendedebatt",
    "anforande_id": "22786589-bc39-ed11-9178-901b0e9b71a8",
    "anforande_nummer": "22",
    "talare": "Camilla Waltersson Grönvall (M)",
    "parti": "M",
    "anforandetext": "<p>Fru talman! Det kanske skedde massor av hårt arbete, men av det hördes faktiskt inte ett pip.</p><p>Det sker ett oerhört viktigt arbete i riksdagen. Det är det arbetet som vi nu har klarat av. Det är till och med så att riksdagen för första gången i Sveriges historia har tvingats tillsätta en egen utredare därför att regeringen inte har velat hörsamma vad sex av åtta partier vill. Sex av åtta partier, och där ingår alltså inte Miljöpartiet. Det är de fyra borgerliga partierna, Sverigedemokraterna och Vänsterpartiet som har drivit det här framåt.</p><p>Eftersom ledamoten Hirvonen säger att Miljöpartiet har arbetat så hårt för barnens bästa - även om det inte nådde utanför regeringens väggar - skulle det vara intressant att få veta for the record vad Miljöpartiet gjorde under sina regeringsår för att trycka på regeringen.</p><p>Vi träffade statssekreterare, vi träffade statsrådet och vi träffade utredaren. Men det var fullständigt omöjligt att få till en utredning som såg över om barnet kunde bli ett eget rättsrekvisit. Det var nämligen inte rättssäkert, sa man.</p><p>Menar ledamoten Hirvonen att Miljöpartiet hade den här uppfattningen när man satt i regeringen men inte kommunicerade den därför att man var \"inom ramen för regeringen\"? Var det inte ett väldigt högt pris att betala att man då inte kunde göra utsatta barns situation bättre?</p>",
    "intressent_id": "0781623040415",
    "rel_dok_id": "H901SoU33",
    "replik": "Y",
    "systemdatum": "2022-09-21 16:49:33"
  }
}