{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "1ac790c4-7aba-ec11-9167-901b0eac4c78",
    "anforande_nummer": "25",
    "talare": "Sofia Damm (KD)",
    "parti": "KD",
    "anforandetext": "<p>Fru talman! Jag tackar Morgan Johansson för svaret.</p><p>Jag skulle säga att det inte är helt likt och att det inte bara rör sig om en annan myndighet. Norge har infört en liknande modell med tät samverkan med identifierade ambassader och samverkan mellan polisen och ambassaderna för att kunna hindra att unga tjejer gifts bort mot sin vilja. Jag tycker, återigen, att det är värt att vi gör detsamma.</p><p>Vi kristdemokrater vill även införa ett liknande system för att motverka könsstympning, som är allvarlig kriminalitet. Med hjälp av ett hälsointyg eller, om man så vill, ett skyddsbrev ska man vid resa till hemlandet tydligt kunna visa att könsstympning är förbjudet enligt svensk lag samt visa att föräldrarna har ansvaret och kommer att dömas enligt svensk lag även om könsstympningen sker i ett annat land än Sverige.</p><p>Detta är en modell som har haft effekt i Frankrike. När regeringen nu är igång och ska vända på stenar bör man inte glömma bort exempel från andra länder utan våga pröva dem. Det kan inte fortsätta så här.</p>",
    "intressent_id": "0306286538528",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}