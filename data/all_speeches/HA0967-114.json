{
  "anforande": {
    "dok_hangar_id": "5167708",
    "dok_id": "HA0967",
    "dok_titel": "Protokoll 2022/23:67 Onsdagen den 22 februari",
    "dok_rm": "2022/23",
    "dok_nummer": "67",
    "dok_datum": "2023-02-22 00:00:00",
    "avsnittsrubrik": "Integration",
    "underrubrik": "",
    "kammaraktivitet": "ärendedebatt",
    "anforande_id": "750ec2b0-e8b2-ed11-917f-901b0eac4c70",
    "anforande_nummer": "114",
    "talare": "Sofia Amloh (S)",
    "parti": "S",
    "anforandetext": "<p>Herr talman! Att fråga när Sverige är färdigintegrerat eller när det inte finns någon segregation längre och försöka sätta ett datum för det tror jag faktiskt är ganska ansvarslöst och oseriöst. Men att säga att vi behöver ta ett gemensamt, brett grepp och kanske inte ha så hög svansföring i alla frågor hela tiden utan komma ned och se hurdant det ligger till, ta dessa frågor på djupt allvar och se hur svåra de faktiskt är, är en grundförutsättning för att lyckas med det här.</p><p>När det kommer till en rad saker som jag nämnt tycker vi socialdemokrater ändå att det är bra att ledamoten också tycker att bosättningslagen har uppfyllt sitt syfte och att etableringstiden kortats under socialdemokratiskt styre. På det spåret tänker jag att man ska fortsätta. Det känns inte riktigt som att den nuvarande regeringen vill det, men det är i alla fall Socialdemokraternas vilja.</p><p>Att säga när en person är integrerad och när den inte är det, och att lägga den definitionen i händerna Sverigedemokraterna, tycker jag känns oroväckande. Ett land där man bryter segregationen i skolan, på bostadsmarknaden och arbetsmarknaden är vägen framåt för integrationen.</p><p>(Applåder)</p>",
    "intressent_id": "0521260619925",
    "rel_dok_id": "HA01AU6",
    "replik": "Y",
    "systemdatum": "2023-02-22 20:40:52"
  }
}