{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "1ce5fe42-382c-ec11-915b-901b0eac4c78",
    "anforande_nummer": "69",
    "talare": "Martin Ådahl (C)",
    "parti": "C",
    "anforandetext": "<p>Fru talman! Just i den här frågan borde väl inte rimligtvis ens Oscar Sjöstedt sväva i något tvivel om var Centerpartiet sätter till alla klutar. Hela Sverige pratar ju om hur vi värnar om äganderätten till skogen och förvaltandet av skogen, även när vissa inte förstår hur viktig den är för klimatarbetet. Vi har gjort detta till ett grundvillkor för den här regeringen.</p><p>Jag noterar att ni i Sverigedemokraterna gör det till ett grundvillkor för en regering att man inte ska hjälpa flyktingar på plats längre. Jag vet inte hur det ska gå till. Nu ska man inte hjälpa på plats i Afghanistan eller andra länder som folk kan vara flyktingar från, men man ska inte heller ta emot dem. Det är uppenbarligen ert grundvillkor - ni ska ta bort biståndet för att Moderaterna ska få sin eftertraktade statsministerpost. I det här fallet har vi ställt helt andra grundvillkor på regeringen, utöver det som vi har drivit i januariavtalet: man ska göra en stor omställning av svensk arbetsmarknad, skydda äganderätten i skogen och möjliggöra en strandskyddsreform.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}