{
  "anforande": {
    "dok_hangar_id": "5074343",
    "dok_id": "H80934",
    "dok_titel": "Protokoll 2020/21:34 Torsdagen den 12 november",
    "dok_rm": "2020/21",
    "dok_nummer": "34",
    "dok_datum": "2020-11-12 00:00:00",
    "avsnittsrubrik": "Statsministerns frågestund",
    "underrubrik": "Den svenska coronastrategin",
    "kammaraktivitet": "statsministerns frågestund",
    "anforande_id": "b7990b52-8f35-eb11-914a-901b0e9b71a8",
    "anforande_nummer": "19",
    "talare": "Ulf Kristersson (M)",
    "parti": "M",
    "anforandetext": "<p>Statsministerns frågestund</p><p>Fru talman! Corona drar nu in över stora delar av Sverige igen. Smittspridningen ökar dramatiskt både här och i andra länder. Då måste vi samla ihop oss och samarbeta oss igenom krisen igen, samarbeta mellan riksdag och regering, mellan regering och opposition, mellan staten, kommunerna och regionerna. Det är tid att hjälpas åt, inte att peka finger.</p><p>Därför var det inte helt imponerande att höra socialministern i Sveriges Televisions <em>Uppdrag granskning</em> skylla vårens haveri med coronatestning på landets hårt arbetande regioner. Det är ovärdigt, för det var inte sant. Och i kris tar man ansvar och leder, i kris svär man sig inte fri från ledarskap. Jag förutsätter att det var sista gången vi hörde sådant.</p><p>Men för att kunna samarbeta och hjälpas åt måste man veta vad som är strategin, och den är just nu inte helt uppenbar. Det kommer dubbla budskap om vad som gäller, olika signaler från vecka till vecka, lättade nationella restriktioner om folksamlingar ena dagen som motsägs av hårdare regler andra dagen.</p><p>På gårdagens möte ställde jag frågan vad som egentligen är den svenska strategin och vilken analys som just nu ligger bakom den strategin. Jag fick då svaret: att göra rätt sak vid rätt tillfälle. Med all respekt, det är aldrig en dålig idé att göra rätt sak vid rätt tillfälle, men det är en förutsättning för framgång i alla strategier. Den ger mycket lite vägledning just nu.</p><p>Jag ställer därför frågan igen: Kan Stefan Löfven inför riksdagen förklara den svenska strategin just nu? Och vad är planen framåt?</p><p>(Applåder)</p>",
    "intressent_id": "0222691314314",
    "rel_dok_id": "H8C120201112sf",
    "replik": "N",
    "systemdatum": "2020-12-03 18:46:01"
  }
}