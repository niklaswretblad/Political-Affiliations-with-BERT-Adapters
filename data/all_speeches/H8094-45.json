{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "f1c561ee-2d03-eb11-9146-901b0e9b71a8",
    "anforande_nummer": "45",
    "talare": "Ulf Kristersson (M)",
    "parti": "M",
    "anforandetext": "<p>Herr talman! Det vore mig främmande att recensera talmannen, men jag håller med talmannen. Jonas Sjöstedt har en viss fäbless för att i denna kammare diskutera beslut som fattas i kommuner och regioner. Men samme Jonas Sjöstedt undviker gärna att diskutera de beslut som bara kan fattas på nationell nivå och som skulle hjälpa kommuner och regioner. Det tycker jag är obegripligt.</p><p>Jag litar fullt ut på att Stockholm klarar av att sköta Stockholms uppgifter. Jag litar faktiskt också på att företrädare för Skåne och Västra Göta-land och andra kommunala och regionala företrädare är kloka människor som fattar kloka beslut för sina regioner - det gör jag ibland trots att de inte har min partifärg.</p><p> STYLEREF Kantrubrik \\* MERGEFORMAT Partiledardebatt</p><p>Jag är övertygad om att väldigt många svenskar under det senaste halvåret har fått en väldigt stor respekt för svensk sjukvård, oavsett om den finns i Stockholm eller på andra ställen. Det handlar om förmågan att snabbt växla upp, att rädda liv, att ställa om IVA-platser och att göra allt det som bara sjukvården kan göra. Jag tycker att allmänt gnällande om svensk sjukvård är djupt orättvist. Jag är övertygad om att Stockholm kommer att fortsätta att förvalta sitt ansvar väldigt väl.</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2020-09-30 17:02:42"
  }
}