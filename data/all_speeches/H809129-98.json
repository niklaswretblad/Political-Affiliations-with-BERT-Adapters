{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Svar på interpellation 2020/21:678 om akut brist på specialistsjuksköterskor inom intensivvården",
    "underrubrik": "",
    "kammaraktivitet": "interpellationsdebatt",
    "anforande_id": "39a28ea4-3516-ec11-9160-901b0e9b71a0",
    "anforande_nummer": "98",
    "talare": "Socialministern Lena Hallengren (S)",
    "parti": "S",
    "anforandetext": "<p></p><p>Herr talman! Lotta Olsson har frågat mig om jag avser att vidta några åtgärder för att lösa bristen på specialistsjuksköterskor inom intensivvården, och i så fall vilka åtgärder.</p><p>Vi står inför stora utmaningar vad gäller att hantera både covid-19-relaterad vård och uppskjuten vård. En stärkt bemanning i hälso- och sjukvården är en högt prioriterad fråga för regeringen.</p><p>Under pandemin har regeringen skjutit till mycket stora summor för att stödja regionerna för att de ska kunna ta in extra personal. Regeringens stöd har bidragit till att regionerna har kunnat genomföra flera insatser för att tillfälligt stärka bemanningen. Därutöver har regeringen gett Socialstyrelsen i uppdrag att följa och stötta regionernas arbete med att vid behov låna in personal från varandra. </p><p>Vi måste alla hjälpas åt i detta allvarliga läge. I de fall som regioner valt att låta privata aktörer utföra en stor andel av hälso- och sjukvården är det särskilt viktigt att alla aktörer bidrar. Men om regionen inte i förväg har upprättat avtal med krav på att ställa upp i kris bygger privata vårdgivares medverkan på frivillighet. </p><p>Enligt uppgifter från Region Stockholm har de privata vårdgivarna i den tredje vågen inte frigjort personal på samma sätt som tidigare. Regeringen bedömer att det är angeläget att alla resurser kan mobiliseras vid behov. Därför har regeringen gett Utredningen om hälso- och sjukvårdens beredskap i uppdrag att se över hur kommuner och regioner i kris skulle kunna ta i anspråk hälso- och sjukvårdspersonal som till vardags inte är anställd i kommunen eller regionen.</p><p>Det är helt riktigt att Sverige behöver fler specialistsjuksköterskor, även till vardags. Under 2015 inledde därför regeringen en utbyggnad av specialistsjuksköterskeutbildningen. Universitet och högskolor har tillförts resurser motsvarande ytterligare 600 utbildningsplatser per helår. I år har en utbyggnad med ytterligare 5 200 utbildningsplatser inom olika bristyrken inletts. Specialistsjuksköterskeutbildning med inriktning mot intensivvård omfattas av båda satsningarna. Därutöver genomförs uppdragsutbildning av specialistsjuksköterskor där lärosäten och regioner samarbetar.</p><p>Regeringen har också infört och successivt stärkt satsningen för att ge fler sjuksköterskor möjlighet att läsa till specialistsjuksköterska genom betald utbildning. Den uppgår nu till 500 miljoner kronor per år. Socialstyrelsens uppföljning av satsningen visar att alla regioner ger möjlighet för sjuksköterskor att vidareutbilda sig till specialistsjuksköterska med bibehållen lön. I uppföljningen uppger även flera regioner att antalet färdigutbildade specialistsjuksköterskor har ökat. Sedan 2014 har antalet som blir färdiga specialistsjuksköterskor i anestesi och intensivvård ökat med 24 procent.</p><p>Vidare har regeringen från och med den 1 januari 2020 inrättat ett nationellt vårdkompetensråd som bland annat ska kartlägga, samordna och effektivisera kompetensförsörjningen av personal inom vården. Rådet arbetar just nu bland annat med att främja ett ökat samarbete mellan lärosäten i varje sjukvårdsregion om särskilt efterfrågade specialistinriktningar för sjuksköterskor. </p><p>Jag ser fram emot att få ta del av rådets arbete, och jag förväntar mig att arbetet ska förbättra kompetensförsörjningen inom hälso- och sjukvården.</p>",
    "intressent_id": "0853395328224",
    "rel_dok_id": "H810678",
    "replik": "N",
    "systemdatum": "2021-09-15 17:00:52"
  }
}