{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Frågestund",
    "underrubrik": "Rekryteringen av unga till kriminella gäng",
    "kammaraktivitet": "frågestund",
    "anforande_id": "27af6c2c-c567-eb11-914e-901b0e9b71a0",
    "anforande_nummer": "57",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag delar Malin Höglunds oro över denna typ av rekrytering. Här handlar det naturligtvis om att arbeta på flera olika fronter. Polisen måste ha sina resurser - vi har nu fler poliser än vad vi någonsin har haft i Sverige, och detta kommer att förstärkas efter hand under de kommande åren med de stora satsningar som vi går fram med. Även socialtjänsten måste ha sina resurser, och jag tycker att det är väldigt bra att vi ger kommunsektorn så mycket mer pengar att man i år faktiskt räknar med ett överskott på över 40 miljarder kronor. Jag hoppas att kommunsektorn kan använda en del av dessa pengar till att göra förebyggande insatser, till exempel för att stoppa rekryteringen.</p><p>Vi behöver också göra mer på lagstiftningssidan. Jag har därför bett hovrättspresidenten Anders Perklev att utreda om vi kan göra mer bland annat när det gäller straffsidan gentemot dem som riktar sig mot och rekryterar den här typen av ungdomar. Det kommer ett betänkande till mig i vår, och jag är beredd att då gå vidare med nya åtgärder.</p>",
    "intressent_id": "0473783431010",
    "rel_dok_id": "H8C120201210fs",
    "replik": "N",
    "systemdatum": "2021-02-05 16:17:33"
  }
}