{
  "anforande": {
    "dok_hangar_id": "5106716",
    "dok_id": "H90912",
    "dok_titel": "Protokoll 2021/22:12 Onsdagen den 29 september",
    "dok_rm": "2021/22",
    "dok_nummer": "12",
    "dok_datum": "2021-09-29 00:00:00",
    "avsnittsrubrik": "Pausad BNP-indexering av skatten på bensin och diesel för 2022",
    "underrubrik": "",
    "kammaraktivitet": "",
    "anforande_id": "86851f8f-a231-ec11-915b-901b0eac4c78",
    "anforande_nummer": "66",
    "talare": "Niklas Wykman (M)",
    "parti": "M",
    "anforandetext": "<p>Fru talman! Det var ett mycket överraskande och glädjande besked att Centerpartiet inte kommer att rösta på Socialdemokraternas och Miljöpartiets budget. Det välkomnar jag, och det kommer att innebära en stor förändring för hur Sverige kommer att styras nästa år. Det är mycket uppskattat om denna typ av symbolpolitik försvinner. </p><p> STYLEREF Kantrubrik \\* MERGEFORMAT Pausad BNP-indexer-ing av skatten på ben-sin och diesel för 2022</p><p>Vi får dock utvärdera Helena Vilhelmssons utsaga efter att vi har tryckt färdigt på knapparna här i kammaren och sett hur det blir med den saken. Jag tror att Centerpartiet till slut kanske ändå faller till föga och röstar för höga skatter på landsbygden till förmån för subvention av elsparkcyklar i Stockholms innerstad.</p><p>Helena Vilhelmsson försöker missleda dem som lyssnar genom att säga att den största summan hamnar storstäderna. Ja, i kronor och ören räknat blir det såklart mest där det bor flest. Men procentuellt, som andel av inkomsten, gynnar en bensin- och dieselskattesänkning dem som har de största utgifterna för detta, och det är inte de som har de kortaste avstånden eller som åker tunnelbana - om Helena Vilhelmsson nu på riktigt tycker eller tror det.</p><p>Frågorna kvarstår: Är det rimligt med ett dieselpris på 18,50? Är det rimligt att människor som jobbar och driver företag på landsbygden ska betala så mycket? Är det välavvägt inom ramen för en klimatpolitik där man har stängt ned koldioxidfri elproduktion och i stället eldar 140 000 liter olja i timmen för att det ska finnas el i landet? Hur går denna politik ihop?</p><p>Det finns såklart många utmaningar med att bo på landsbygden. En av de absolut största är när det blir så dyrt att man inte har råd. Jag betvivlar inte att Helena Vilhelmsson med sitt riksdagsarvode har råd, men även undersköterskan, småföretagaren och alla andra med mer vanliga inkomster ska också ha råd. Helena Vilhelmsson ska väl rimligtvis inte bo ensam på landsbygden.</p>",
    "intressent_id": "0493288854424",
    "rel_dok_id": "",
    "replik": "Y",
    "systemdatum": "2021-10-20 14:38:40"
  }
}