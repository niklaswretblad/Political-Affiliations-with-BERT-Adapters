{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Svar på interpellation 2021/22:463 om Postnords efterlevnad av gällande lagstiftning",
    "underrubrik": "",
    "kammaraktivitet": "interpellationsdebatt",
    "anforande_id": "0d839754-be2a-ed11-9178-901b0e9b71a8",
    "anforande_nummer": "90",
    "talare": "Thomas Morell (SD)",
    "parti": "SD",
    "anforandetext": "<p>Herr talman! Tack, statsrådet, för svaret!</p><p>Statsrådet har ju en bakgrund i den fackliga rörelsen och har jobbat för att det ska vara sjysta villkor inom alla sektorer på vår arbetsmarknad. Det borde rimligen störa statsrådet lika mycket som det stör mig att se det här dyka upp gång på gång.</p><p>Vi skulle kunna ägna flera timmar i den här debatten åt att beskriva vad som finns runt omkring dessa olagliga fordon i form av insmuggling av vapen, narkotika, alkohol och människor. Det är en svarthandel som är helt obeskrivlig. Man köper människor på en marknad som man går in och köper en liter mjölk, och sedan utnyttjar man dessa människor å det grövsta. Det finns även annat runt omkring det här. Man tar in unga flickor som får leva som prostituerade.</p><p>I den här soppan dyker Postnord upp gång på gång.</p><p>Detta borde rimligen få statsrådet att känna precis detsamma som jag: Det här är inte acceptabelt. Statsrådet har ju makten i sin hand att ifrågasätta ledningen för bolaget. Det är alldeles uppenbart att de inte klarar det uppdrag de har från staten. Att gång på gång få de här svaren duger inte. Statsrådet säger i sitt interpellationssvar: \"Jag utgår från att bolag med statligt ägande följer lagar och regler.\" Utgår? Vi hade inte haft sex interpellationer i ämnet om det hade fungerat. Det är alldeles uppenbart, med tanke på alla de här interpellationerna, att åtgärderna inte är tillräckliga.</p><p>Statsrådet måste omedelbart vidta åtgärder, så att det blir en förändring. Vi kan ju inte stå här och ha debatt efter debatt om ett statligt bolag som figurerar i de här sammanhangen. Man måste göra någonting åt det. Det är alldeles tydligt att ledningen inte fungerar. Det finns svenska åkerier som följer regelverket och står till marknadens förfogande. Hur svårt kan det vara att beställa en sådan transport? Man behöver inte köpa på den spotmarknad som finns - det är det vi pratar om. Det finns åkerier som erbjuder sjysta villkor, där förarna får sin lön och där alla sociala villkor är uppfyllda. Men Postnord envisas prompt med att köpa de här grumliga transporterna. Det duger inte.</p><p>Jag vill kommentera en annan intressant del av interpellationssvaret. Vad menar statsrådet med formuleringen \"regeringen arbetar intensivt med att främja sund konkurrens\"? Kan statsrådet beskriva vad som menas med det och hur det tar sig uttryck? Vad menar statsrådet egentligen med att regeringen arbetar intensivt? Vi har som sagt den sjätte debatten i dag. Hade arbetet varit intensivt hade vi inte stått här i dag. Möjligen hade vi kunnat stå någon annanstans och prata om någonting helt annat, men vi hade i alla fall inte stått här och haft den här debatten ännu en gång. Kruxet är att det till och med kan bli ännu en debatt före sommaruppehållet. Men jag hoppas att vi slipper det.</p>",
    "intressent_id": "0880018341619",
    "rel_dok_id": "H910463",
    "replik": "N",
    "systemdatum": "2022-09-02 14:54:48"
  }
}