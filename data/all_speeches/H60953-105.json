{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "Frågestund",
    "underrubrik": "Polisens förebyggande arbete mot dödligt gängvåld",
    "kammaraktivitet": "frågestund",
    "anforande_id": "fc731eb7-f740-e911-9116-901b0eac4c78",
    "anforande_nummer": "105",
    "talare": "Carina Ohlsson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! I Alexandra Pascalidous bok <em>Mammorna</em> kan vi läsa gripande vittnesmål från mödrar som står handfallna när deras söner sugs upp av kriminella kretsar eller drogberoende. Flera av dem har förlorat sin son - några av mammorna till och med flera söner - och fått samtal eller besök av polisen som säger att deras son är mördad, skjuten.</p><p>Nu vill jag fråga statsrådet Damberg hur polisen jobbar konkret med frågorna för att både motverka och förebygga detta våld. Ofta beskrivs det ju väldigt anonymt. Man kan läsa om skjutningar och om gängkriminalitet, men det handlar ofta om söner som mördas eller mördar. Det handlar om mödrar, vänner, släktingar och omgivningen. Det handlar om sorg, rädsla, otrygghet och frustration, och jag skulle därför vilja höra mer om hur Polismyndighetens konkreta arbete går till.</p>",
    "intressent_id": "0859968278117",
    "rel_dok_id": "H6C120190214fs",
    "replik": "N",
    "systemdatum": "2019-03-07 17:41:16"
  }
}