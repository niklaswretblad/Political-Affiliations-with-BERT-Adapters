{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellationerna 2019/20:266 och 278 om höjda kursavgifter för ordningsvakter",
    "underrubrik": "",
    "kammaraktivitet": "interpellationsdebatt",
    "anforande_id": "0e1478f2-6168-ea11-912e-901b0eac4c78",
    "anforande_nummer": "41",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Polismyndigheten har meddelat att från den 1 mars kommer priserna för bland annat grundutbildning och fortbildning för ordningsvakter att höjas. Jag tycker nog inte att det räcker att säga att det blir en chockhöjning:</p><p>194 procents ökning på grundutbildning för ordningsvakter</p><p>360 procents ökning på fortbildning för ordningsvakter, något de måste gå på kontinuerligt</p><p>350 procents ökning för arenautbildningen.</p><p>Vi talar här om väldigt höga avgifter.</p><p>Jag har från flera ordningsvakter i mitt Värmland fått höra att de funderar på att sluta eftersom de inte kommer att ha råd med detta. Det handlar ju inte om ett direkt högt betalt yrke, trots de risker de tar och den obekväma arbetstid de har.</p><p>Jag vet inte om statsrådet har förstått - det tror jag nog dock att han har - vilket kritiskt läge Sverige befinner sig i med ökande gängkriminalitet. Man ser också att ungdomar använder mer narkotika. Narkotikan flödar på krogarna. </p><p>Otryggheten bereder ut sig i hela Sverige. Hemma i Karlstad i Värmland får jag hela tiden ta emot berättelser från personer som har blivit utsatta för brott. Ungdomar ser hur människor öppet tar droger på krogen. Unga tjejer känner sig otrygga när de går hem. Ordningsvakterna finns till för att öka tryggheten. De kan stävja brott som är på väg att begås. De kan se om tjejer på krogen är på väg att utsättas för brott.</p><p> STYLEREF Kantrubrik \\* MERGEFORMAT Svar på interpellationer</p><p>I detta saknas rim och reson. Vi vet hur illa ställt det är med polisens resurser. Vi vet hur otryggheten breder ut sig i hela Sverige. Vi vet hur rädda unga tjejer och kvinnor är för att gå hem på kvällarna. Vi vet hur öppet det har blivit att ta droger på krogen. Här är ordningsvakterna en bromskloss. De kan vara helt avgörande för att brott förhindras. </p><p>Hur kan statsrådet motivera denna höjning, som med största sannolikhet kommer att innebära att antalet ordningsvakter i samhället minskar? De kommer inte att ha råd. Detta sker i en tid då de behövs som mest. De är polisens förlängda arm. Alla förstår och vet vilket viktigt arbete ordningsvakterna gör, och det behövs snarare fler än färre för att öka tryggheten i samhället.</p><p>Jag tycker att man bör överväga att se över detta en gång till. Det gäller i synnerhet för att öka tryggheten i det kritiska läge som vi just nu befinner oss i.</p><p>När jag är hemma brukar jag stanna och prata med de ordningsvakter som går på gatorna i Karlstad för att höra hur läget är. Jag ser vilket arbete de utför. Jag ser också ibland hur tröstlöst arbetet är då de inte räcker till. Polisen är inte tillräckligt snabbt på plats när den behövs. Detta talar sitt tydliga språk. Ordningsvakter behövs mer än någonsin. Vi behöver värdera dem mycket högre än så som det kommer till uttryck i det som nu föreslås. </p><p>Vi behöver ordningsvakter i centrum, i stadsparker och på krogarna. Vi behöver dem för att rätta till det som håller på att hända. Vi behöver dem för att människor ska känna sig trygga på kvällarna när de går hem. Vi behöver dem som polisens förlängda arm. </p><p>Min fråga till dig, statsrådet, är: Hur ska du jobba för att öka tryggheten och för att öka motivationen för ordningsvakter att fortsätta göra sitt jobb?</p>",
    "intressent_id": "0358514648113",
    "rel_dok_id": "H7C120200131ip",
    "replik": "N",
    "systemdatum": "2020-03-17 16:14:35"
  }
}