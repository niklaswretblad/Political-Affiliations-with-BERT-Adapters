{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "9d15cb82-f493-ec11-916c-901b0e9b71a0",
    "anforande_nummer": "40",
    "talare": "Magnus Persson (SD)",
    "parti": "SD",
    "anforandetext": "<p>Fru talman! Jag vill börja med att säga att jag tycker att Alireza Akhondi är en bra person och en duktig politiker. Jag tycker därför inte att han behöver sänka sig till denna nivå och klistra färger och färgkoder på andra politiker. Jag tycker helt enkelt att han är en för bra människa för att göra det. Han vinner inga pluspoäng på det.</p><p>Jag har tittat en del på Centerpartiets budgetförslag, och jag skulle vilja ställa ett par frågor till Alireza Akhondi om hur man tänker och resonerar.</p><p>När det gäller Arbetsförmedlingens förvaltningskostnader sänker man anslaget med 6 780 miljoner, och man lämnar kvar 1,2 miljarder. Hur motiverar man det? Arbetsförmedlingen ska vara en granskningsmyndighet och ha huvudansvaret för reformeringen och dylikt. Hur tänker Centerpartiet att man ens ska kunna genomföra sitt arbete med en sådan stor sänkning?</p><p>Hur ser Centerpartiet på det fortsatta viktiga arbetsmiljöarbetet på våra svenska arbetsplatser? Man sänker anslaget till Arbetsmiljöverket väldigt kraftigt. Det är ett verk som fyller en viktig funktion när det gäller att granska fusket och arbetslivskriminaliteten på våra arbetsplatser. Hur ser Centerpartiet på det?</p>",
    "intressent_id": "0641953830512",
    "rel_dok_id": "H901AU2, H901AU6",
    "replik": "Y",
    "systemdatum": "2022-02-22 16:32:15"
  }
}