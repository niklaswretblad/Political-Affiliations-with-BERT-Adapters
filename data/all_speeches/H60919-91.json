{
  "anforande": {
    "dok_hangar_id": "5009832",
    "dok_id": "H60919",
    "dok_titel": "Protokoll 2018/19:19 Onsdagen den 21 november",
    "dok_rm": "2018/19",
    "dok_nummer": "19",
    "dok_datum": "2018-11-21 00:00:00",
    "avsnittsrubrik": "Föräldrapenning för fler familjekonstellationer och reserverad grundnivå",
    "underrubrik": null,
    "kammaraktivitet": "ärendedebatt",
    "anforande_id": "b0df38c5-fefd-e811-9111-901b0eac4c70",
    "anforande_nummer": "91",
    "talare": "Ann-Sofie Alm (M)",
    "parti": "M",
    "anforandetext": "<p>Fru talman! Tack, Kadir Kasirga, för frågan!</p><p>Det är förvånande att man i dag från socialdemokratiskt håll tar upp hur man som parti ställer sig till ett ungdomsförbunds utspel. Jag tänker inte minst på vad som till exempel händer i Malmö.</p><p>Moderaterna har inte diskuterat de förslag som enskilda företrädare för Moderata ungdomsförbundet och Moderatkvinnorna har presenterat tillsammans med en utredare i en tidningsartikel. För mig låter detta ganska främmande. Men allt är som sagt värt att diskutera. </p><p> STYLEREF Kantrubrik \\* MERGEFORMAT Föräldrapenning för fler familjekonstella-tioner och reserverad grundnivå</p><p>När Kadir Kasirga ställde sin fråga till mig inledde han med att säga att jag hade en intressant inledning på mitt anförande. Detta är ett typexempel på hur man kan se Socialdemokraterna sätta statens förträfflighet före tron på människans inneboende kraft att kunna bestämma över sitt eget liv och att kunna ta ansvar för de egna handlingarna. Det går en tydlig skiljelinje där.</p><p>Jag tror på människan. Jag tror att föräldrar gör det absolut bästa val de kan för sitt barn, och jag tycker inte att staten ska lägga sig i det.</p><p>(Applåder)</p>",
    "intressent_id": "028954589415",
    "rel_dok_id": "H601SfU11",
    "replik": "Y",
    "systemdatum": "2018-12-12 12:13:17"
  }
}