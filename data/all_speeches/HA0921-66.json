{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "8c87c5b8-3e76-ed11-917b-901b0eac4c70",
    "anforande_nummer": "66",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag anser inte att el är vilken produkt som helst. Det är därför vi har det statliga Vattenfall. Det är därför vi har offentliga transmissionsnät som gör att vi bygger. Vi har mycket omfattande regelverk kring vår elförsörjning. Det är en säkerhetspolitisk fråga. Det är en viktig klimatpolitisk fråga.</p><p>El är något som vi måste ha för att överleva. Jag är inte beredd att lägga ut det på en marknad och låta den som betalar högst få elen, för då överlever inte de svenska pensionärerna. Då får vi inte det som alltid varit den svenska konkurrensfördelen - ett lågt, stabilt elpris.</p><p>Johan Pehrson vill ha ett och samma elområde i hela Sverige. Vad ska SSAB säga om detta? Vad ska Northvolt säga om detta? Ska vi inte ha elintensiv industri i Sverige? Då kommer ju alla att behöva betala det höga kontinentala priset. Det vore en katastrof, en mardröm, fru talman. Det kan vi inte gå med på.</p><p>(Applåder)</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-12-07 15:52:38"
  }
}