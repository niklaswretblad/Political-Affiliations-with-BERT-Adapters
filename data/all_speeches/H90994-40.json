{
  "anforande": {
    "dok_hangar_id": "5127368",
    "dok_id": "H90994",
    "dok_titel": "Protokoll 2021/22:94 Onsdagen den 6 april",
    "dok_rm": "2021/22",
    "dok_nummer": "94",
    "dok_datum": "2022-04-06 00:00:00",
    "avsnittsrubrik": "Ökade möjligheter till grundläggande behörighet för elever på gymnasieskolans yrkesprogram",
    "underrubrik": "",
    "kammaraktivitet": "ärendedebatt",
    "anforande_id": "b589ee29-2bf6-ec11-916f-901b0eac4c70",
    "anforande_nummer": "40",
    "talare": "Patrick Reslow (SD)",
    "parti": "SD",
    "anforandetext": "<p>Herr talman! Jag konstaterar att skolministern sällar sig till den mängd ministrar som förvanskar och generaliserar vårt sätt att se på saker och ting. Jag beklagar detta. Jag hade ändå förhoppningar om att vi kanske skulle få en skolminister som inte ägnade sig åt sådant, men de förhoppningarna grusades redan i det första replikskiftet.</p><p>Vi pratar inte bara om skoltrötta och studiesvaga. Men det vi kan slå fast är att studiestarka elever klarar sig oavsett vad de väljer. Några kanske väljer ett yrkesprogram. Det finns ju de som är intresserade av det, kanske just därför att de inte vill fortsätta att läsa teoretiska ämnen. De kanske är bra på bild, teknik eller någonting annat och vill använda händerna, bli murare eller elektriker - som vi behöver så mycket. Studiestarka elever klarar sig oavsett vilken utbildning de väljer. Det visar också Skolverkets rapport. Men studiesvaga elever klarar sig bättre på yrkesprogrammen.</p><p>Jag fick inget svar på hur skolministern ser på genomströmningstiden. Skolverket är tydligt i sin kritik: Detta kommer att påverka genomströmningstiden. Detta kommer att innebära problem med att ta en examen inom tre år. Det är väl inte en bra politik att föra?</p><p>Vi ska ge ungdomar chanser, alla chanser som finns. Vi ska se till att de utbildar sig till det de vill bli. Men vi ska inte stöpa dem i samma form. Vi måste inse att elever är olika, och vi ska bejaka de olikheterna. Vi måste inse att det finns de som har det lätt i skolan och också de som går ur skolan med dåliga förkunskaper. Vi gör inte dem en tjänst genom att tvinga dem att läsa teoretiska ämnen om de inte vill det. Tvärtom kommer det att bli en katastrof.</p><p>Jag skulle gärna vilja höra vad ministern tycker om Skolverkets rapport angående genomströmningstiden för just studiesvaga elever.</p>",
    "intressent_id": "0545733815610",
    "rel_dok_id": "H901UbU22",
    "replik": "Y",
    "systemdatum": "2022-06-27 17:10:14"
  }
}