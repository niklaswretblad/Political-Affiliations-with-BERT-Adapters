{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "dd829754-be2a-ed11-9178-901b0e9b71a8",
    "anforande_nummer": "47",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Om vi ska prata om det område där jag har verkat, Rinkeby, lyckades man där ganska väl tack vare samverkan med civilsamhället, med precis samma personer som jag har samverkat med. Vi tappade inte kontrollen i Rinkeby; demonstrationen kunde genomföras. I Rinkeby har vi haft betydligt färre kravaller. Om man jämför med Husbykravallerna 2013, där poliserna inte kunde ingripa själva, har situationen för polisen blivit mycket lugnare i dag. Om man kan Rinkeby ska man nog inte säga att vi successivt har misslyckats med allting.</p><p></p><p>Även andra saker är på väg upp. Skolresultaten är mycket bättre. Där säger man också att samverkan med områdespolis har varit en nyckelfaktor för att skapa trygghet. Arbetslösheten är på väg ned. Vi har fortfarande jätteproblem, som det jobbas med. Men det är bra att ha rätt fakta.</p><p>Sedan har vi som sagt ett samhällsproblem, och vi behöver jobba tillsammans. Detta är något jag vet från min roll som områdespolis. Vi kan inte lyckas om vi sätter oss emot medborgarna i våra områden. Vi måste jobba tillsammans med dem. Då kan man inte hålla på och peka ut hela områden och polarisera.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}