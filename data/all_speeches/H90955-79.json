{
  "anforande": {
    "dok_hangar_id": "5117432",
    "dok_id": "H90955",
    "dok_titel": "Protokoll 2021/22:55 Onsdagen den 19 januari",
    "dok_rm": "2021/22",
    "dok_nummer": "55",
    "dok_datum": "2022-01-19 00:00:00",
    "avsnittsrubrik": "2021 års redogörelse för bolag med statligt ägande",
    "underrubrik": "",
    "kammaraktivitet": "ärendedebatt",
    "anforande_id": "56712b27-beb5-ec11-9167-901b0eac4c78",
    "anforande_nummer": "79",
    "talare": "Camilla Hansén (MP)",
    "parti": "MP",
    "anforandetext": "<p>Herr talman! Jag anser inte att astronomiska elpriser har ett egenvärde. Man behöver däremot betala för utsläpp man gör.</p><p>Jag tycker ändå att det är glädjande att höra att Moderaterna öppnar för en utfasning av kärnkraften, som möts upp med förnybar energi. Jag, som inte fördjupar mig i dessa frågor varje dag eftersom jag inte sitter i det här utskottet, känner inte till några reaktorer som står inför en omedelbar nedläggning. Men det finns säkert andra i kammaren som känner till detta bättre.</p><p>Det vi vet är att vi producerar mycket energi i Sverige. Vi vet att folk står i kö för att bygga vindkraftverk längs Sveriges kuster. Här finns en enorm potential. Vi vet också - och såvitt jag förstår är det ingen som är oense om detta - att överföringen av energi mellan olika delar av landet inte är tillräcklig.</p><p>Vi ska ha rimliga elpriser, och vi ska också ha rimliga energislag, det vill säga förnybara energislag som ger oss en stabilitet in i framtiden.</p><p>Jag tycker också att det vi behöver göra när vi nu stöder hushåll, industrier och verksamheter är att hjälpa till så att man kan ställa om till hållbar energi i sina hus och fastigheter, göra tilläggsisolering eller vad det nu är som behövs på olika sätt. Så minskar vi beroendet av de europeiska elpriserna.</p>",
    "intressent_id": "0692076685824",
    "rel_dok_id": "H901NU4",
    "replik": "Y",
    "systemdatum": "2022-04-06 17:28:44"
  }
}