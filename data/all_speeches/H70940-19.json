{
  "anforande": {
    "dok_hangar_id": "5048480",
    "dok_id": "H70940",
    "dok_titel": "Protokoll 2019/20:40 Torsdagen den 28 november",
    "dok_rm": "2019/20",
    "dok_nummer": "40",
    "dok_datum": "2019-11-28 00:00:00",
    "avsnittsrubrik": "Lägre kapitalkrav för privata aktiebolag ",
    "underrubrik": "",
    "kammaraktivitet": "ärendedebatt",
    "anforande_id": "5312cdcb-7722-ea11-912c-901b0e9b71a8",
    "anforande_nummer": "19",
    "talare": "Mikael Eskilandersson (SD)",
    "parti": "SD",
    "anforandetext": "<p>Fru talman! Ola Möllers anmälda åtta minuters talartid gick så snabbt att jag inte riktigt hann ta replik på honom, så jag får ta replik på den andra företrädaren för regeringsunderlaget, Ola Johansson, i stället. </p><p> STYLEREF Kantrubrik \\* MERGEFORMAT Lägre kapitalkrav för privata aktiebolag</p><p>Sänkningen av aktiekapitalet från 50 000 till 25 000 framställs som rena välgörenheten för alla företag i hela Sverige och som om det nu kommer att flyga upp massor med nya arbetstillfällen. Men det är kanske inte riktigt så det ser ut i verkligheten.</p><p>Det har ju gått att starta företag med noll kronor, och det går fortfarande. Det är bara en fråga om att man förhoppningsvis kan slippa lite av sin personliga borgen genom att ha ett aktiebolag. Det är inte heller en reform som tar bort någon administration, vilket man också nästan har låtit påskina här.</p><p>Samma motivering som vi använder denna gång skulle vi egentligen kunna använda en gång till. Vi skulle kunna säga att vi halverar aktiekapitalet till 12 500 i stället 25 000. Jag tror inte att det heller skulle påverka antalet arbetstillfällen särskilt mycket.</p><p>Jag är dock högst oroad för vad som händer med kreditvärdigheten hos aktiebolagen. Ser inte Centerpartiet och Ola Johansson också problem om kreditvärdigheten helt försvinner? Det finns ingen särskilt stor utredning bakom detta som säger vad som händer med kreditvärdigheten. Kommer bankerna att kräva personlig borgen oftare? Det är väl troligt att de kommer att göra det, men det påverkar i så fall alla aktiebolag som i dag är ärliga och har en bra och välfungerande verksamhet.</p>",
    "intressent_id": "0468956880528",
    "rel_dok_id": "H701CU5",
    "replik": "Y",
    "systemdatum": "2019-12-19 16:54:59"
  }
}