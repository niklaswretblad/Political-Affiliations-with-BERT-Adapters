{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "dbaf6c2c-c567-eb11-914e-901b0e9b71a0",
    "anforande_nummer": "230",
    "talare": "John Widegren (M)",
    "parti": "M",
    "anforandetext": "<p>Fru talman! Jag tackar för svaret, om vi nu ska kalla det för svar - jag tycker egentligen inte att Isak From kom fram med någonting konkret om vad vi faktiskt behöver göra annorlunda. Det som görs i dag verkar ju inte vara tillräckligt för att vända trenden.</p><p>Någon tidigare talare nämnde ett antal nya EU-strategier som är på gång. Väldigt många av dem handlar om att vi ska minska olika insatsmedel. Vi ska ta mark ur produktion. Men jag hör att Socialdemokraterna och regeringen egentligen vill att vi ska öka vår produktion. Hur ska det här gå till?</p><p>Samtidigt som vissa regeringspartier vurmar väldigt mycket för den ekologiska produktionen, som innebär en mindre mängd producerat foder, säger EU-strategierna att vi ska minska mängden mark som vi har i produktion. Hur ska man få ihop den ekvationen, och är regeringen beredd att verkligen jobba i EU för att detta ska anpassas efter de svenska systemen? Annars kommer vi ju att fortsätta att minska produktionen här i Sverige.</p>",
    "intressent_id": "025877594729",
    "rel_dok_id": "H801MJU2",
    "replik": "Y",
    "systemdatum": "2021-02-05 16:17:43"
  }
}