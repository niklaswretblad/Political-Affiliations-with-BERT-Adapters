{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1230b099-7c6f-ea11-9134-0090facf175a",
    "anforande_nummer": "36",
    "talare": "Lars Adaktusson (KD)",
    "parti": "KD",
    "anforandetext": "<p>Herr talman! Hans Wallmark är en god kollega och vän i riksdagsarbetet. Våra respektive partier står varandra mycket nära och kommer förhoppningsvis att gemensamt bilda nästa regering.</p><p>Samtidigt finns det, om man letar noga, en och annan skillnad i vissa frågor. Just nu handlar en av dem om hur regeringen bör agera i relation till Kinas Sverigeambassadör. Som bekant har han uttalat sig hotfullt mot landets kulturminister. Han har utsatt svenska fria medier för aggressiva påtryckningar och försökt begränsa svensk yttrandefrihet.</p><p>Kristdemokraterna anser därför att förtroendet för Kinaambassadören är förbrukat och att han ska förklaras icke önskvärd i Sverige. Moderaterna har dragit en annan slutsats. I ett uttalande i SVT i december säger Hans Wallmark att ambassadören bör få vara kvar med hänvisning till risken för motåtgärder från Kinas sida.</p><p>Men var, Hans Wallmark, hamnar vi om politiska beslut i Peking får påverka svenska beslut i utrikespolitiken?</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2020-03-26 17:13:00"
  }
}