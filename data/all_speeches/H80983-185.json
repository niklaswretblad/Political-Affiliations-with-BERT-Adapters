{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "5194bf96-a1ad-eb11-914f-901b0eac4c78",
    "anforande_nummer": "185",
    "talare": "Magnus Ek (C)",
    "parti": "C",
    "anforandetext": "<p></p><p>Fru talman! Man ska ändå komma ihåg att många av länderna i Latinamerika är länder som genom Agenda 2030 har ett ansvar för att lyfta sin egen befolkning ur fattigdom. I många fall skulle jag vilja påstå att det finns ett stort ointresse av att på djupet ta itu med problemen. Där behöver vi kanske inte bara hjälpa till utan också kunna sätta press.</p><p>Jag går tillbaka till landsbygdsbefolkningen, för det här är ett problem som gäller världen över när vi försöker hjälpa till att lyfta människor ur fattigdom. Här finns det ändå saker som vi kan tänka oss att vi ska göra. Förutom infrastrukturen, som ledamoten nämnde, handlar det om att höja egenmakten för de här människorna, att vi försöker få till stånd precis de saker som lyfte den svenska befolkningen ur fattigdom: tillgång till utbildning, tillgång till en fungerande rättsstat, tillgång till en fungerande äganderätt, tillgång till kapitalströmmar och finansieringsinstrument. Det behöver inte vara storbanker. I Sveriges fall handlar det ju om något så grundläggande som Landshypotek. Ser ledamoten att vi kan förstärka det arbetet?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-05-05 14:58:56"
  }
}