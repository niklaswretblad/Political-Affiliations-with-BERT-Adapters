{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:457 om säkerhetsbrister vid ungdomshem",
    "underrubrik": "",
    "kammaraktivitet": "interpellationsdebatt",
    "anforande_id": "6f48e5fe-ab04-eb11-9146-901b0e9b71a8",
    "anforande_nummer": "26",
    "talare": "Mikael Damsgaard (M)",
    "parti": "M",
    "anforandetext": "<p>Fru talman! Att bli dömd till sluten ungdomsvård är naturligtvis ett kännbart straff för den unge. Men det kan också innebära en möjlighet att bryta med destruktiva beteenden, att motiveras att lämna de kriminella nätverken och inte minst att slutföra en ofta bristfällig skolgång som dessa ungdomar har med sig. En förutsättning för att detta ska lyckas är naturligtvis att verksamheten är drogfri och att den unge inte ständigt påverkas av destruktiva kontakter utanför institutionerna. Ibland är dessa kontakter just den egna familjen.</p><p>Som en naturlig följd av rymningarna har frågan om stängsel och skalskydd runt anläggningarna diskuterats mycket. Den är viktig och berördes också i statsrådets svar. Men även hur verksamheten bedrivs påverkar i hög grad säkerheten och tryggheten.</p><p>De fackliga organisationerna inom Statens institutionsstyrelse ger vittnesmål om en allt tuffare miljö på ungdomshemmen. Förekomsten av narkotika ökar och antalet incidenter med hot och våld likaså. Denna bild bekräftas av myndighetens egen rapportering.</p><p>Inom ungdomsvården har antalet incidenter med hot och våld riktat mot personal ökat med 22 procent mellan 2017 och 2019. Antalet incidenter mellan ungdomar har under samma period ökat med hela 47 procent.</p><p>ST:s fackordförande på Sis skriver i Svenska Dagbladet den 31 augusti hur situationen har försämrats under senare år, inte minst med anledning av lagförändringar som, i vissa avseenden, har begränsat personalens möjligheter att upprätthålla en säker och trygg miljö på institutionerna.</p><p> STYLEREF Kantrubrik \\* MERGEFORMAT Svar på interpellationer</p><p>Att hålla droger utanför institutionerna är, som jag nämnde, helt avgörande för att verksamheten ska kunna bedrivas framgångsrikt. Detta arbete har, menar ST, försvårats genom att personalens befogenheter att genomföra visitationer och kräva att den unge lämnar urinprov har begränsats.</p><p>En ökad tillgång till mobiltelefoner och internet innebär också en ökad risk för avvikningar, fritagningar och införsel av droger. Det är riktigt, som statsrådet anförde i sitt svar, att myndigheten själv fattar beslut om inskränkningar i rätten att använda elektroniska kommunikationstjänster.</p><p>Bekymret är att myndigheten enligt nuvarande lagstiftning behöver göra individuella bedömningar var 14:e dag, vilket i sig är väldigt arbetskrävande och svårt för myndigheten att klara. Det kan också räcka med att en enda person på en avdelning har tillgång till en mobiltelefon för att även enskilda som inte har rätt till det ska kunna upprätthålla destruktiva kontakter. Som jag ser det är det uppenbart att det krävs en översyn av denna reglering.</p><p>Jag kommer nu tillbaka till vad ST:s fackordförande på Sis skrev i Svenska Dagbladet: \"På SIS ungdomshem var gränssättning och tydlig struktur för några år sedan en självklarhet; det var en del i att ge ungdomarna verktyg att komma på rätt köl och fungera i samhället. Den behandlingsassistent som idag pratar om behovet av en tydlig struktur och gränssättning riskerar att ses som mindre lämplig för jobbet. [.] Det verkar ha blivit viktigare att vara vän med ungdomarna än att vara gränssättande vuxen.\"</p><p>Mot denna bakgrund vill jag fråga statsrådet om hon ser behov av förändringar av den lagstiftning som reglerar den slutna ungdomsvården.</p>",
    "intressent_id": "066036027425",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:04"
  }
}