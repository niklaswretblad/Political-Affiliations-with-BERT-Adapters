{
  "anforande": {
    "dok_hangar_id": "5089269",
    "dok_id": "H80987",
    "dok_titel": "Protokoll 2020/21:87 Onsdagen den 3 mars",
    "dok_rm": "2020/21",
    "dok_nummer": "87",
    "dok_datum": "2021-03-03 00:00:00",
    "avsnittsrubrik": "Språkplikt - deltagande i vuxenutbildning i svenska för invandrare (sfi) för rätt till försörjningsstöd",
    "underrubrik": "",
    "kammaraktivitet": "ärendedebatt",
    "anforande_id": "4d6f8c75-feb7-eb11-914f-901b0eac4c78",
    "anforande_nummer": "32",
    "talare": "Nicklas Attefjord (MP)",
    "parti": "MP",
    "anforandetext": "<p>Herr talman! Ledamöter! Jag börjar med att yrka bifall till utskottets förslag.</p><p>För mig som ny ledamot och för Miljöpartiet är detta en viktig reform. Språk är - det har nämnts tidigare - en biljett och en nyckel till makt, framför allt egenmakt.</p><p>Innan jag går in på det vill jag reflektera lite över hur vi använder språket i Sverige och jämföra med hur det används i till exempel andra nordiska länder. I Sverige har vi skolplikt, som det så vackert heter. I den här kammaren har det alltså beslutats att föräldrar i princip ska hotas med kanske inte fängelse men i alla fall böter om de inte ser till att deras barn går i skolan. Huruvida barnen lär sig något eller inte har vi väl i och för sig också synpunkter på, men det finns i alla fall inte något straff som har med det att göra.</p><p>I vårt grannland Danmark har man i princip samma sak, men där heter det rätt till utbildning, alltså barnets rätt till utbildning. Man använder ord och deras innebörd på lite olika sätt. Som den halvdansk jag är gillar jag såklart den danska versionen där man pratar om rättigheterna.</p><p>Det här förslaget handlar, som jag och Miljöpartiet uppfattar det, om rättigheten att lära sig språk. Med den rättigheten i handen kan man som ny medborgare i det här landet också få nycklar till och kunskaper för att stå upp för sina rättigheter. Till exempel kan en kvinna som är i en destruktiv relation söka och hitta hjälp. Föräldrar kan hjälpa sina barn i skolan och så vidare. Språk är viktigt.</p><p>Jag värjer mig lite mot de, som jag tycker, ibland märkliga beskrivningarna av människor som lever på försörjningsstöd eller med hjälp av samhället. Många i min vänskapskrets har varit där, och jag vill nog säga att väldigt få av dem beskriver det som någon lättjefull tillvaro.</p><p>Det är ganska populärt med utmaningar på till exempel Facebook. Man utmanar varandra att göra armhävningar, situps och så vidare. Socialutskottet kanske ska titta på en utmaning där vi kan prova att leva två månader på försörjningsstödskvoten. Sedan får vi se hur roligt och lätt vi bedömer att det är att se till att barnen har det de ska och att vi har alla de prylar som vi behöver för att klara oss i samhället. Men det är delvis en annan fråga.</p><p>I grunden är det viktigt med språk. Språk är som sagt nyckeln till makt. Jag vill gärna se modiga medborgare som kan stå upp för och kräva sina rättigheter men också delta i samhället, i de samtal vi har här i riksdagen, i samhällsdebatten och i det politiska samtalet.</p><p>Jag yrkar som sagt bifall till utskottets förslag.</p><p>Språkplikt - deltag-ande i vuxenutbildning i svenska för invand-rare (sfi) för rätt till försörjningsstöd</p><p>Överläggningen var härmed avslutad.</p><p>(Beslut fattades under § 18.)</p><p>Möjlighet till betyg från årskurs 4</p>",
    "intressent_id": "0965245623824",
    "rel_dok_id": "H801SoU21",
    "replik": "N",
    "systemdatum": "2021-05-18 19:29:13"
  }
}