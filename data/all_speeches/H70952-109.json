{
  "anforande": {
    "dok_hangar_id": "5050497",
    "dok_id": "H70952",
    "dok_titel": "Protokoll 2019/20:52 Måndagen den 16 december",
    "dok_rm": "2019/20",
    "dok_nummer": "52",
    "dok_datum": "2019-12-16 00:00:00",
    "avsnittsrubrik": "Allmän miljö- och naturvård",
    "underrubrik": "",
    "kammaraktivitet": "ärendedebatt",
    "anforande_id": "2f761e44-3148-ea11-9130-901b0e9b71a0",
    "anforande_nummer": "109",
    "talare": "Kjell-Arne Ottosson (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Allmän miljö- och naturvård</p><p>Herr talman! Låt mig först korrigera Marlene Burwick: Om du räknar med utrikes transporter har utsläppen i Sverige ökat med 2 procent under de senaste två åren.</p><p>Men det var inte detta som var min fråga. Allt fler rapporter visar att vi behöver mer el framöver, inte mindre, om vi ska klara klimatutmaningarna. Som jag sa i mitt anförande vill vi se en framtid för både kärnkraft, vattenkraft, solkraft och vindkraft. Den energimix som vi har i Sverige är bra. Vår gemensamma fiende borde i stället vara olja och kol, inte kärnkraft.</p><p>Sveriges elbehov kommer att öka, och det betyder att vi ska utveckla samhället och minska oljeberoendet samtidigt som vi ska klara klimatmålen. Planeringen för ökad elanvändning ser ut att utgå från ett elbehov på minst 200 terawattimmar år 2045 om alla åtaganden ska kunna uppfyllas. Här behövs alltså alla icke-fossila energislag och ett utbyggt elnät. Det är avgörande. Detta är Svenskt Näringsliv, IVA och Energiföretagen eniga om.</p><p>Det behövs alltså minst 200 terawattimmar år 2045. Hur tänker Socialdemokraterna att vi ska klara att lösa detta när vi lägger ned kärnkraften, och till vilken kostnad? Det är min fråga till Marlene Burwick.</p>",
    "intressent_id": "0509415296421",
    "rel_dok_id": "H701MJU1",
    "replik": "Y",
    "systemdatum": "2020-02-05 17:05:47"
  }
}