{
  "anforande": {
    "dok_hangar_id": "5165104",
    "dok_id": "HA0957",
    "dok_titel": "Protokoll 2022/23:57 Fredagen den 3 februari",
    "dok_rm": "2022/23",
    "dok_nummer": "57",
    "dok_datum": "2023-02-03 00:00:00",
    "avsnittsrubrik": "Svar på interpellation 2022/23:153 om skattemedel till organisationer med koppling till regimen i Iran",
    "underrubrik": "",
    "kammaraktivitet": "interpellationsdebatt",
    "anforande_id": "afc350c7-47b4-ed11-9183-901b0e9b71a8",
    "anforande_nummer": "6",
    "talare": "Nima Gholam Ali Pour (SD)",
    "parti": "SD",
    "anforandetext": "<p>Fru talman! Statsrådet ska veta att hans arbete för att städa upp efter Socialdemokraterna och deras jamsande med islamister är mycket uppskattat.</p><p>Problemet är dock att det kommer att ta tid innan alla dessa utredningar är klara, och under den tiden kommer Järfällabor oavsett bakgrund att se skattemedel tilldelas en moské som hyllar regimen i Iran. Denna orättvisa kommer att vara en verklighet för dem som ser den även om statsrådet har en gedigen planering för att bemöta det här problemet.</p><p>Denna orättvisa kommer att stärkas varje gång det sker en avrättning i Iran eller när en ung man eller kvinna skjuts till döds av Islamiska revolutionsgardet. Därför är det viktigt att statsrådet framöver är mycket tydlig mot de institutioner som stöder diktaturer och som har mottagit statligt stöd med att deras tid Sverige är slut. Statsrådet måste vara tydlig med att myndigheter från och med nu aktivt kommer att motverka diktaturkramare som Imam Ali Islamic Center.</p><p>Det som också måste beaktas i ny lagstiftning är att olika trossamfund eller organisationer kan, som Imam Ali Islamic Center, använda sig av andra föreningar som bulvaner. Vissa aktörer och skurkstater ser det svenska regelverkets möjligheter, och i sin lömskhet uppfattar de oss som naiva. Detta förhållningssätt hos vissa skurkstater måste erkännas och bemötas. Jag hoppas att statsrådet kommer att göra det i sitt arbete framöver.</p>",
    "intressent_id": "0136268785826",
    "rel_dok_id": "HA10153",
    "replik": "N",
    "systemdatum": "2023-02-24 14:33:43"
  }
}