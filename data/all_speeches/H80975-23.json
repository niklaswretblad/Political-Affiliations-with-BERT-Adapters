{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f410d8e4-cca2-eb11-9152-901b0e9b71a8",
    "anforande_nummer": "23",
    "talare": "Åsa Westlund (S)",
    "parti": "S",
    "anforandetext": "<p>Fru talman! Många företagare har det väldigt tufft i denna kris. Det är också därför som vi satsar så många miljarder på att försöka stödja dem genom krisen, eftersom vi vet att Sverige måste ha många livskraftiga företag som drar in pengar till välfärden men som också anställer många människor och ger dem försörjning. </p><p>Att företag som drabbas på grund av covid-19 ska få det stöd och den hjälp som de behöver är faktiskt självklart för mig och för Elisabeth Svantesson. Men för mig är det också självklart att en person som drabbas av arbetslöshet på grund av covid-19 ska få stöd och hjälp till ett nytt jobb men också ska få stöd och hjälp under den tid som det tar att få ett nytt jobb. Så är det inte för Moderaterna. Med er budget hade de som drabbas av arbetslöshet haft det betydligt tuffare just nu. </p><p>På vilket sätt, Elisabeth Svantesson, blir jobben fler genom att de som drabbas av arbetslöshet också drabbas direkt av fattigdom? Varför sträcker sig inte er solidaritet också till löntagarna?</p>",
    "intressent_id": "0802546764724",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}