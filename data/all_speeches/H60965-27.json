{
  "anforande": {
    "dok_hangar_id": "5025629",
    "dok_id": "H60965",
    "dok_titel": "Protokoll 2018/19:65 Torsdagen den 14 mars",
    "dok_rm": "2018/19",
    "dok_nummer": "65",
    "dok_datum": "2019-03-14 00:00:00",
    "avsnittsrubrik": "Stöd till personer med funktionsnedsättning",
    "underrubrik": null,
    "kammaraktivitet": "ärendedebatt",
    "anforande_id": "7d9f9228-f956-e911-911c-0090facf175a",
    "anforande_nummer": "27",
    "talare": "Lina Nordquist (L)",
    "parti": "L",
    "anforandetext": "<p>Fru talman! Pia Steensland frågar om det förslag som alldeles nyss har kommit som gäller viss andningshjälp och sondmatning. Det är knappt en del av januariavtalet, måste jag tillstå. Det är en alldeles för liten del.</p><p>Det januariavtalet talar om är all egenvård. Där ingår även sådant som tyvärr inte är så sexigt men som är väldigt viktigt för människor. Det handlar om stomier och många sorters egenvård. Vi uppfattar inte detta som annat än <em>ett</em> litet steg på en mycket lång resa mot ett värdigt liv för människor.</p><p>Vad gäller utredningen som genomförts diskuterar vi nu vad som ska hända med den. En utredning kan aldrig, oavsett utredarens egna goda intentioner, nå verklig framgång när uppdraget ser ut som det gör.</p><p>Uppdraget siktade in sig på att besparingarna skulle vidmakthållas. Det är därför som vi är mycket skeptiska till att ta vara på alltför mycket från utredningen. Den har helt enkelt utgått från alldeles för usla premisser. Så är det.</p><p> STYLEREF Kantrubrik \\* MERGEFORMAT Stöd till personer med funktionsnedsättning</p><p>Slutligen vad gäller andra partiers ord och huruvida jag och Liberalerna tror på andra ledamöters ord och andra partiers företrädares ord är jag inte så intresserad av ord. Jag är intresserad av resultat.</p>",
    "intressent_id": "0161616238120",
    "rel_dok_id": "H601SoU12",
    "replik": "Y",
    "systemdatum": "2019-04-04 18:47:06"
  }
}