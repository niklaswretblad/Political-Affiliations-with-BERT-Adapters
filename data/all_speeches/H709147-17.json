{
  "anforande": {
    "dok_hangar_id": "5065781",
    "dok_id": "H709147",
    "dok_titel": "Protokoll 2019/20:147 Torsdagen den 27 augusti",
    "dok_rm": "2019/20",
    "dok_nummer": "147",
    "dok_datum": "2020-08-27 00:00:00",
    "avsnittsrubrik": "Svar på interpellation 2019/20:440 om olycksfall och systematiskt arbetsmiljöarbete på Samhall",
    "underrubrik": "",
    "kammaraktivitet": "interpellationsdebatt",
    "anforande_id": "c4b28e39-f0f8-ea11-9146-901b0e9b71a8",
    "anforande_nummer": "17",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr talman! Tack, Ali Esbati, för frågan! Vi har diskuterat detta tidigare. Och sedan vi diskuterade detta har vi genomfört ett antal förändringar, inte minst i den ägarstyrning som jag är ansvarig för i regeringen - det är därför som jag svarar på denna fråga i stället för arbetsmarknadsministern.</p><p>Vi har gjort detta eftersom jag är övertygad om att vi aldrig någonsin kan tro att vi har gjort allt och att vi därmed inte behöver vidta några ytterligare åtgärder.</p><p>Samhall är ett stort bolag, som Ali Esbati väl känner till. Det är 25 000 medarbetare som jobbar i olika kunduppdrag på närmare 13 000 arbetsplatser, och dessa arbetsplatser finns runt om i vårt land. Jag är fullt medveten om att det förekommer kritik mot bolaget. Det förekommer medialt, men det kommer naturligtvis också fram i direkt diskussion mellan fack och arbetsgivare, vilket är precis som det ska. Det är mot den bakgrunden vi alltid tar upp detta i vår ägardialog. Det var också mot den bakgrunden som vi på årsstämman gjorde förändringar i vår ägarpolicy, precis som jag redogjorde för.</p><p>Ali Esbati säger att han inte är tillfredsställd med det svar som jag lämnade. Jag är inte säker på att interpellationer alltid ställs för att man just ska bli tillfredsställd. Men om det är så som Ali Esbati säger, att han känner en oro över att vi inte har vidtagit några åtgärder, kan jag säga att det inte är korrekt att vi inte har vidtagit några åtgärder. Vi har vidtagit åtgärder, och vi kommer att fortsätta att vidta åtgärder.</p><p>Varför? Jo, för att Samhall är väldigt viktigt. Samhall är väldigt viktigt därför att nästan alla människor som jobbar där är människor som, precis som jag sa tidigare, kanske inte kan hitta jobb på den öppna arbetsmarknaden och som har olika typer av funktionshinder med alla utmaningar det innebär.</p><p></p><p>Det är mot den bakgrunden viktigt för oss att se till att den verksamheten kan utvecklas och att den är stark. Men det handlar naturligtvis också om att göra sitt yttersta för att se till att både arbetsmiljö och trygghet kan garanteras på dessa 13 000 olika arbetsställen.</p><p>Förekommer det brister? Ja, det förekommer rapporter om det. Det finns en skillnad den här gången, när jag och Ali Esbati diskuterar detta, i de nyhetsartiklar som Ali Esbati tar upp i sin interpellation. Jag kan tyvärr inte som minister gå in i enskilda ärenden, men jag noterar att de som vittnar om brister också vittnar om att Samhall agerar mycket snabbare och mer resolut, om inte lokalt så nationellt, när man till exempel hör av sig till HR-avdelningen. Det är bra.</p><p>Detta innebär inte att vi därmed kan säga: Ja, men då har vi förebyggt alla problem för framtiden. Med tanke på verksamhetens beskaffenhet kommer det alltid att tillkomma nya arbetsställen, med allt vad det innebär av nya utmaningar. Det är mot den bakgrunden vi ställer krav gentemot företaget och företagsledningen och följer upp hur man systematiskt jobbar med detta men också hur man agerar när det framkommer brister. Det handlar också om att man har en mycket tät och förtroendefull diskussion med sina fackliga motparter.</p><p>Jag tror att både jag och Ali Esbati i grunden är väldigt angelägna om att denna verksamhet fortsätter att utvecklas och att den utvecklas så att människor som annars har väldigt svårt att hitta en sysselsättning får sysselsättning men på ett säkert och tryggt sätt, så som vi alla har rätt att ha det när vi är på jobbet.</p>",
    "intressent_id": "0973474532717",
    "rel_dok_id": "H710440",
    "replik": "N",
    "systemdatum": "2020-09-17 16:16:01"
  }
}