{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "da93bf96-a1ad-eb11-914f-901b0eac4c78",
    "anforande_nummer": "66",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Centerpartiet har en lång antifacklig historia - allt från Cufkampanjen Fuck facket forever till att dela ut pris i form av en tavla med en brinnande LO-borg. Även i ett internationellt perspektiv är fackliga rättigheter ett lågprioriterat område för centerpartisterna. Ni pratar gärna om jordbruksproduktion men inte om de villkor arbetarna har, oavsett om de skördar grödorna eller står i fabrikerna.</p><p>Det som samtidigt sker är att de fackliga rättigheterna runt om i världen är under hård press. Av världens länder motsätter sig 85 procent strejkrätten och 75 procent rätten att bilda och gå med i fackföreningar. I Brasilien mördas, hotas och misshandlas arbetare som organiserar sig. I Indien sparkas de som strejkar, och i Colombia är mord på fackligt aktiva alltför vanligt.</p><p>Kerstin Lundgren har under sin långa tid i Sveriges riksdag skrivit 469 motioner, och inte en enda av dessa - jag har inte läst varenda sida, men övergripande - handlar om fackliga rättigheter runt om i världen. Jag undrar varför Centerpartiet ogillar världens arbetare.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}