{
  "anforande": {
    "dok_hangar_id": "5058630",
    "dok_id": "H70994",
    "dok_titel": "Protokoll 2019/20:94 Torsdagen den 26 mars",
    "dok_rm": "2019/20",
    "dok_nummer": "94",
    "dok_datum": "2020-03-26 00:00:00",
    "avsnittsrubrik": "Frågestund",
    "underrubrik": "Ytterligare ekonomiska stödåtgärder",
    "kammaraktivitet": "frågestund",
    "anforande_id": "2992377c-d695-ea11-9132-901b0eac4c78",
    "anforande_nummer": "90",
    "talare": "Edward Riedl (M)",
    "parti": "M",
    "anforandetext": "<p></p><p>Fru talman! Coronakrisen är först och främst en kris som rör liv och hälsa, men vi ser samtidigt att vi precis nu är mitt i en ekonomisk kris. Riksdag och regering har ett ansvar för att skydda människors arbeten, för att skydda företagen och för att se till att vi tar oss igenom den kris som vi just har kommit in i.</p><p>Riksdag och regering måste göra detta tillsammans. Det är glädjande att regeringen har gått Moderaterna till mötes när det gäller några av de förslag Moderaterna har lagt fram för att mildra krisens effekter, men det kommer att behöva göras betydligt mycket mer.</p><p>Vi moderater vill agera mer kraftfullt. Vi ser att länder som Tyskland lägger fram mycket större paket i detta skede av krisen än vad exempelvis Sverige gör i förhållande till sin bnp.</p><p>Kan näringsministern se ett behov av mer kraftfulla åtgärder än dem som hitintills har vidtagits?</p>",
    "intressent_id": "0273506284025",
    "rel_dok_id": "H7C120200326fs",
    "replik": "N",
    "systemdatum": "2020-05-14 13:32:22"
  }
}