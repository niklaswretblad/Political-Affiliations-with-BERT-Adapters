{
  "anforande": {
    "dok_hangar_id": "5117937",
    "dok_id": "H90958",
    "dok_titel": "Protokoll 2021/22:58 Tisdagen den 25 januari",
    "dok_rm": "2021/22",
    "dok_nummer": "58",
    "dok_datum": "2022-01-25 00:00:00",
    "avsnittsrubrik": "Särskild debatt om bristande trygghet i skolan",
    "underrubrik": "",
    "kammaraktivitet": "",
    "anforande_id": "da7d3f62-aeb9-ec11-9167-901b0eac4c78",
    "anforande_nummer": "23",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Statsrådet talar här om att det råder stor enighet i salen om olika förslag. Det kanske gäller några av förslagen, men det finns en stor frustration i salen kring avsaknaden av förslag för att råda bot på hot, våld och otrygghet i svensk skola. Sedan ett par år tillbaka finns i flera skolor lärare och rektorer som tvingas bära överfallslarm för att kunna vistas på sitt arbete.</p><p>Fru talman! Nu skyller statsrådet på något som alliansregeringen gjorde 2011. Men om det har varit ett problem hade man kunnat göra något åt det under de sju och ett halvt år som man har haft makten.</p><p>Lärarprofessionen har själv lagt fram flera förslag om alltifrån nivågrupperingar till att säkra resursskolor och specialundervisning för barn med särskilda behov. De vill ändra skollagen för att få mer auktoritet, och de vill ändra lagarna så att rektorer kan stänga av fler elever.</p><p> STYLEREF Kantrubrik \\* MERGEFORMAT Särskild debatt om bristande trygghet i skolan</p><p>Vi moderater har lagt fram 30 förslag, alltifrån frånvaroregister, som riksdagen beslutade om för över två år sedan men som regeringen ännu inte har verkställt, till att alla skolor ska ha forsknings- och evidensbaserade program mot kränkningar och trakasserier. Vidare ska lärare och rektorer omfattas av blåljuslagen, det vill säga skärpt lagstiftning mot dem som hotar eller utsätter lärare och rektorer för våld. All personal ska få kompetensutveckling om kränkningar, hot och våld. Det ska vidare vara mer rättssäker och effektiv hantering av anmälningar med mera. Alla dessa förslag har ni avslagit, statsrådet. Så sent som i dag hade ni chansen i utbildningsutskottet att säga ja till att säkra resursskolorna och finansiering långsiktigt, men ni sa nej.</p><p>Fru talman! Om Socialdemokraterna tyckt att det varit problem med det som alliansregeringen beslutade har man nu haft sju år på sig att ändra på det. Inte ett enda konkret förslag har man lagt fram i det här huset.</p><p>Jag tycker att det är Socialdemokraterna som är ansvariga för att den rådande situationen i svensk skola fortsätter att gå åt fel håll dag efter dag.</p>",
    "intressent_id": "0502490570219",
    "rel_dok_id": "",
    "replik": "N",
    "systemdatum": "2022-04-11 17:45:39"
  }
}