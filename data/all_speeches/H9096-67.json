{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "1ae5fe42-382c-ec11-915b-901b0eac4c78",
    "anforande_nummer": "67",
    "talare": "Martin Ådahl (C)",
    "parti": "C",
    "anforandetext": "<p>Fru talman! Det här är en viktig fråga som förtjänar att besvaras på ett seriöst sätt. Den fråga som vi egentligen ställer oss, alla vi som värnar om landsbygdens villkor och om dem som är beroende av bilen, är hur vi bäst kan få med alla dem som är beroende av bilen in i det nya fossilfria samhället, vetandes att alla verkligen inte har råd att köpa ens någon av de mindre nya elbilarna. Hur ska vi göra det?</p><p>Då har tanken varit att vi måste skifta över till att det alltid ska löna sig mer och mer att göra det rätta valet för de nya bilarna man köper, vare sig det är i städer eller på landsbygden, i stället för att vi straffar dem som redan är beroende av den gamla bilen. Egentligen tycker jag, liksom många andra i den här kammaren, att vi borde göra någonting även där för att ge landsbygden möjligheter. Vi har tillsammans med regeringen föreslagit en konvertering till etanol, vilket är väldigt bra. Då kan man ta sig över på andra sidan av det här, även om tillgången fortfarande är för dålig. Men inte heller det räcker.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Man ska inte välja spåret att bara chockhöja, chockhöja och chockhöja bensinskatten. Som Oscar Sjöstedt väl vet, fru talman, har Centerns inverkan, trots att vi värnar så oerhört mycket om klimatomställningen, handlat om att bromsa de höjningarna och inte accelerera dem. Vi ska grundligt notera om detta fortsätter i den här budgeten, för det har varit vår väg framåt, väl förståendes att det finns en verklig konflikt för vanliga människor som är beroende av bilen på den svenska landsbygden: Jag är beroende av bilen och har inte råd att köpa en ny, men jag vill gå med i klimatomställningen. Vårt svar på det är att vi ska göra allt vi kan för att du ska få så stor chans som möjligt att göra det utan att drabbas.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}