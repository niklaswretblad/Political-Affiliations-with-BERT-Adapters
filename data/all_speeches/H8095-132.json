{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "db48e5fe-ab04-eb11-9146-901b0e9b71a8",
    "anforande_nummer": "132",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! Ja, det kinesiska kommunistpartiets beslut att driva igenom den så kallade nationella säkerhetslagen för Hongkong har tydligt visat hur rädd regimen är för människors frihet - frihet att ta del av olika åsikter och ha olika åsikter, akademisk frihet, pressfrihet, frihet att inte stötta Xi Jinping och CCP.</p><p>Vi har under sommaren kunnat följa hur studenter gripits och juridikprofessorer avskedats. Vi har sett ledaren för ett av medieorganen gripas. Vi har sett en av ledarna för de fredliga paraplydemonstrationerna 2014 också gripas.</p><p>Inför det tänkta valet i söndags var de största demonstrationerna på gatorna i Hongkong de där man på nytt krävde rätten att få välja, rätten till sin frihet och rätten till det som låg i grundlagen. Vad hände? Jo, 300 nya gripanden. Samma dag som vi öppnade riksdagen kunde vi se bilder på en tolvårig flicka som tacklades av polisen på gatan i Hongkong.</p><p>Det är inget tvivel om vilken hållning den nya säkerhetslagen har givit Carrie Lam och styret i Hongkong. Det är inte längre fristående från kommunistpartiet. Den nya säkerhetslagen har förändrat bilden av ett Kina två system.</p><p>Mot den bakgrunden är det naturligtvis viktigt att se vad vi byggt upp för något gemensamt utifrån grunden ett Kina två system. Jag har noterat att Finlands utrikesminister Haavisto den 13 juli kunde säga att de nordiska länderna måste säga upp sina utlämningsavtal. Han använde det uttrycket, men det är ju MLA som vi talar om. Utrikesministern vet också att jag vet att det inte är ett vanligt så kallat utlämningsavtal utan att det handlar om ett MLA-avtal, mutual legal assistance in criminal matters. Det är ett sådant vi har. Vi startade arbetet med det i november 2013, och det trädde i kraft så sent som 2018. Det innehåller sådana saker som att identifiera och lokalisera personer, att ge stöd, information och dokument och att spåra och så vidare för att hjälpa varandra i kriminella frågor. För Kina handlar det naturligtvis om terrorism. Vi ser hur man hanterar vår medborgare Gui Minhai, som också var verksam i Hongkong.</p><p>Det är, som jag ser det, mot den bakgrunden inte rimligt att fortsätta med det MLA-avtal som vi har träffat med Hongkong. Det var ett skäl att, som man skrev i pressreleasen, accentuera Hongkongs unika ställning under just ett land två system.</p><p>Med utgångspunkten att det nu har eroderats eller raserats av Kinas kommunistparti måste vi dra slutsatsen att avtalet inte längre bör gälla. Det säger Finland, och det borde vi säga.</p><p> STYLEREF Kantrubrik \\* MERGEFORMAT Svar på interpellationer</p><p>Jag kommer att återkomma till de andra svaren, eftersom jag ser att min tid håller på att ta slut. Men tack för svaret så här långt, utrikesministern!</p>",
    "intressent_id": "0155487380917",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:13"
  }
}