{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "(forts. från § 7) Förskolan (forts. UbU4)",
    "underrubrik": "",
    "kammaraktivitet": "",
    "anforande_id": "b85362de-cbb3-ed11-9183-901b0e9b71a8",
    "anforande_nummer": "93",
    "talare": "Camilla Hansén (MP)",
    "parti": "MP",
    "anforandetext": "<p>Fru talman! Min fråga till Anders Alftberg är hur man i hans parti ser på detta med forskningens frihet och pedagogikens frihet. Ska vi ha politisk styrning i detalj om vad man undervisar om och på vilket sätt, eller ska det stå på vetenskaplig grund och vara baserat på beprövad erfarenhet? Det är ju inte vad ledamoten beskrev i sitt inlägg.</p><p>Att det skulle förekomma tvång av någon som helst typ som ett utbrett fenomen på svenska förskolor och specifikt när det gäller att ge barnen många möjligheter att uttrycka sig och utvecklas på ett fritt sätt skulle jag vilja se underlag på och inte bara anekdotiska berättelser om. Jag tror nämligen att om det över huvud taget förekommer är det ytterst marginaliserade händelser och inte något systematiskt som man marineras i.</p><p>Min fråga är alltså: Vad är synen på vetenskap och beprövad erfarenhet i Anders Alftbergs parti? Är det detta som ska styra pedagogiken i förskolan, eller är det politik i riksdagens kammare som ska bestämma vem som får leka med vilka leksaker på förskolorna ute i landet?</p>",
    "intressent_id": "0692076685824",
    "rel_dok_id": "",
    "replik": "Y",
    "systemdatum": "2023-02-23 23:47:01"
  }
}