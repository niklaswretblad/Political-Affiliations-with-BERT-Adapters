{
  "anforande": {
    "dok_hangar_id": "5032781",
    "dok_id": "H60985",
    "dok_titel": "Protokoll 2018/19:85 Fredagen den 3 maj",
    "dok_rm": "2018/19",
    "dok_nummer": "85",
    "dok_datum": "2019-05-03 00:00:00",
    "avsnittsrubrik": "Svar på interpellation 2018/19:195 om yrken som omfattas av blåljusutredningen",
    "underrubrik": null,
    "kammaraktivitet": "interpellationsdebatt",
    "anforande_id": "bb6e952a-9b80-e911-9121-901b0e9b71a0",
    "anforande_nummer": "66",
    "talare": "Katja Nyberg (SD)",
    "parti": "SD",
    "anforandetext": "<p>Fru talman! Jag tycker ändå att det är anmärkningsvärt att Morgan Johansson inte tycks se allvaret i situationen. Ministern pratar stort och brett om olika åtgärder främst för polisen, som är en så väsentlig del i samhället, men när det sattes på sin spets minskade regeringen anslaget till polisen utifrån den budget som röstades igenom i riksdagen i höstas.</p><p>Det känns som om Morgan Johansson saknar fokus och har en defensiv attityd kopplad till problemet, men det är på riktigt och på allvar. Det är dags för en tempohöjning. Det går inte att bara fortsätta att prata, utan det måste ske saker här och nu. Det går inte längre att sitta still och se på.</p><p>Problemen med polisen och rättsväsendet börjar bli akuta och måste lösas. Då går det inte att bara fokusera på delar av rättsväsendet, utan man måste se på hela rättsväsendet och se till att allt fungerar. Det är en hel kedja från början till slut, och där ingår även ordningsvakter och väktare.</p>",
    "intressent_id": "0768554866215",
    "rel_dok_id": "H610195",
    "replik": "N",
    "systemdatum": "2019-05-27 18:19:48"
  }
}