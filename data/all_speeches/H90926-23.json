{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:47 om ökat rovdjurstryck i Gävleborg",
    "underrubrik": "",
    "kammaraktivitet": "interpellationsdebatt",
    "anforande_id": "4c89e34d-cd59-ec11-915f-901b0eac4c70",
    "anforande_nummer": "23",
    "talare": "Sten Bergheden (M)",
    "parti": "M",
    "anforandetext": "<p>Fru talman! Nu står jag och ministern här igen och diskuterar vargtrycket i Sverige. Jag tror att Ibrahim Baylan som landsbygdsminister har stött på den oro och frustration som finns runt om i landet när det gäller antalet vargar och det vargtryck som finns på jakten, på tamboskapen och på hundar. Framför allt handlar det om oro för att man inte längre klarar att skydda sin tamboskap och sina hundar.</p><p>Det finns en bred majoritet här i Sveriges riksdag för att minska vargstammen kraftigt. Det finns ett beslut här i Sveriges riksdag om att vi ska ha en vargstam på mellan 170 och 270 vargar. Därefter har regeringen låtit Naturvårdsverket gå vidare och ha en acceptansnivå på 300 vargar. Men, fru talman, det är ju inte 300 vargar vi har i Sverige, utan det är 450 vargar vi har i Sverige. Därefter har regeringen helt kapitulerat och struntat i att vargstammen har ökat från det antal som Naturvårdsverket tyckte var rimligt till 450 vargar.</p><p>Ministern sa i sitt svar att viltförvaltningarna kan ta hand om detta. Jag skulle rekommendera att ministern åkte ut och diskuterade med dem som sitter i viltförvaltningen hur stort inflytande de har över det antal vargar som ska skjutas i området. Det kommer färdiga direktiv uppifrån om vilken nivå detta kan läggas på, och man accepterar ingenting annat. Det här styrs av Naturvårdsverket, och Naturvårdsverket styrs av Sveriges regering och Sveriges ministrar.</p><p>Ansvaret ligger självklart på regeringen. Det är regeringen som kan ändra detta. Det är regeringen som kan vara tydlig mot Naturvårdsverket, och det är Naturvårdsverket som ska lyda detta och driva det vidare ned mot länsstyrelserna.</p><p>Fru talman! Jag har dagligen kontakt med oroliga djurägare. De kämpar med att bygga stängsel, som länsstyrelsen är ute och besiktigar. De har då inte fyllt tillräckligt med jord under stängslen, så att det fortfarande kan finnas en glipa någonstans. De får köra omkring med sina lastmaskiner och annat för att fylla på med jord utmed stängslen för att hålla statens djur borta från deras tamboskap.</p><p></p><p>Djurägare sätter ju upp stängsel för att deras djur inte ska kunna försvinna ut ur hagen. Men de har alltså fått ett uppdrag att också skydda statens djur, som man ökar i antal. Man borde lägga sig på en nivå som kan vara accepterad på landsbygden. Men när man låter vargstammen fortsätta att växa i fritt fall, trots alla larm som kommer utifrån landsbygden, då är det allvarligt.</p><p>Fru talman! Vi har nämnt LRF här tidigare. De har också tydligt påtalat gränsen 300 vargar. Varför ska regeringen gå längre?</p><p>Jag tror att det vore bra, fru talman, om ministern hade kontakt med både jägarna och LRF i den här frågan och att han faktiskt också tog tag i detta. Då skulle vi slippa stå här i kammaren i interpellationsdebatt efter interpellationsdebatt och försöka driva på för att vi ska få den vargstam som Sveriges riksdag faktiskt har tagit beslut om.</p><p>Det är nästan ett hån mot landsbygden när man beslutar om licensjakt på 33 vargar. Varför har regeringen släppt iväg vargantalet upp till 450 vargar, när det finns ett tydligt beslut om 170-270 vargar? Naturvårdsverket har reglerat det till 300 vargar, men regeringen har accepterat 450 vargar.</p>",
    "intressent_id": "0828721176319",
    "rel_dok_id": "H90347",
    "replik": "N",
    "systemdatum": "2021-12-10 16:25:17"
  }
}