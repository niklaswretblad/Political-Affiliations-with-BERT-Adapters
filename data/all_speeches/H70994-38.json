{
  "anforande": {
    "dok_hangar_id": "5058630",
    "dok_id": "H70994",
    "dok_titel": "Protokoll 2019/20:94 Torsdagen den 26 mars",
    "dok_rm": "2019/20",
    "dok_nummer": "94",
    "dok_datum": "2020-03-26 00:00:00",
    "avsnittsrubrik": "Frågestund",
    "underrubrik": "Utökade permitteringsmöjligheter",
    "kammaraktivitet": "frågestund",
    "anforande_id": "f591377c-d695-ea11-9132-901b0eac4c78",
    "anforande_nummer": "38",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! Fyra av fem jobb skapas av småföretag. Nu riskerar många av dessa jobb att försvinna för gott på grund av nuvarande läge. Regeringens stödpaket som kom i går var efterlängtat av småföretagen, men det räcker inte. Mer behövs för att rädda jobb och företag.</p><p>Vi kristdemokrater har bland annat fört fram att permitteringsmöjligheterna bör stärkas. Vi menar att permittering ska kunna göras upp till 90 procent, med en minskning av företagens lönekostnader med nästan 80 procent. Även Svenskt Näringsliv och LO har lyft frågan om stärkt permittering som viktig.</p><p>Därför vill jag fråga statsrådet Baylan om regeringen är beredd att ta till sig Kristdemokraternas förslag att genomföra en sådan förstärkning nu. Nästa vecka kan det vara för sent.</p>",
    "intressent_id": "0378597308227",
    "rel_dok_id": "H7C120200326fs",
    "replik": "N",
    "systemdatum": "2020-05-14 13:32:22"
  }
}