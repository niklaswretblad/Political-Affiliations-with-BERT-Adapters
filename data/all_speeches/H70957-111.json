{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:226 om otryggheten för landets yrkesförare",
    "underrubrik": "",
    "kammaraktivitet": "interpellationsdebatt",
    "anforande_id": "a7db98f2-e04c-ea11-9130-901b0e9b71a0",
    "anforande_nummer": "111",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Vi har diskuterat det här flera gånger. Låt oss stanna vid det sista: När jag funderar på den känslan tänker jag också att det är en arbetstagare som är utsänd av sin arbetsgivare att sköta sitt jobb. Arbetsgivaren har faktiskt ett ansvar enligt arbetsmiljölagen att se till att du kan fullfölja ditt jobb och kan vara trygg på ditt jobb. Om det är riskutsatt ska man till och med se till att det finns larmutrustning eller för den delen särskild låsutrustning på fordonet. Det är inte alltid förekommande.</p><p>Det går också att öka skyddet för den enskilde så att man inte känner den otryggheten. Det går att se till att man får tid och utrymme att kunna göra en anmälan om nu brottsligheten ökar. Som nämns i svaret och i rapporten är det en uppenbar sannolikhet att det finns ett mörkertal eftersom man inte anser sig ha tid eller möjlighet att ens göra en anmälan. Jag tycker att det är viktigt, så att polisen får rätt underlag för att veta vad som är särskilt brottsutsatta platser. På särskilt brottsutsatta platser finns nämligen nu också möjlighet, med den kameraövervakningslag som vi har genomdrivit, att utan den prövning som förut var ganska komplicerad sätta upp kameraövervakning för att öka skyddet.</p><p>Här gör alltså regeringen stora insatser. Men jag tycker att det är bekymmersamt när Thomas Morell återkommande säger att arbetsgivaren inte har ett ansvar för sin arbetstagare. Det har man. Det är en viktig del i den svenska modellen att det finns skyddsombud och en skyddsverksamhet som ser till att du kan vara trygg på ditt jobb. Det engagemanget efterlyser jag hos Sverigedemokraterna.</p><p>När det sedan gäller Trafikverket är det inte så att Trafikverket får göra hipp som happ. Så fungerar inte myndighetsstyrning. I uppdraget ingår</p><p>att göra en översyn av hur bristerna på säkra uppställningsplatser längs större vägar kan avhjälpas</p><p>att bedöma hur behovet av säkra uppställningsplatser längs större vägar ser ut och förväntas utvecklas</p><p>att analysera vilka nyttor och kostnader och andra konsekvenser en utbyggnad är förknippad med</p><p> STYLEREF Kantrubrik \\* MERGEFORMAT Svar på interpellationer</p><p>att ta fram möjliga affärsmodeller som kan främja tillräcklig utbyggnad</p><p>att i samband med ny infrastruktur, ombyggnad och trimningsåtgärder planera för att underlätta privat etablering av säkra uppställningsplatser</p><p>att se över vilka möjligheter den nya kameraövervakningslagen ger för att öka säkerheten</p><p>att se över och kostnadsuppskatta åtgärder som bidrar till att höja säkerheten på övriga rast- och uppställningsplatser efter vägnätet.</p><p>Detta är det uppdrag man har, som man arbetar med och som man också återkommande redovisar.</p><p>Här finns dock också en svår avvägning. Här har jag efterlyst ett svar tidigare från Thomas Morell men inte fått något. Det handlar om vems ansvaret i förlängningen är. Vi har några kommersiella aktörer. Truckstop i Örebro är ett bra ett exempel - en fantastiskt bra verksamhet som jag har besökt, med ett starkt engagemang. Samtidigt vet vi att det inte är lätt att få en privat marknad för säkra rastplatser, och det gör att vi står inför ett skede där vi kanske också måste ha ett statligt engagemang när det gäller iordningställande och driftande av säkra rastplatser. Hur ser Sverigedemokraterna och Thomas Morell på vems ansvar det är?</p><p>I dag ser vi ändå gärna och vill underlätta för aktörer att bedriva säkra rastplatsverksamheter likt exempelvis Truckstop. Jag är angelägen om att vi nu bygger ut fler säkra rastplatser så att yrkestrafiken kan vara trygg, men jag är också angelägen om att arbetsgivarna tar sitt ansvar och att polisen har rätt resurser att beivra brottslighet vare sig det är brott på en rastplats eller någon som attackerar med järnrör ute på stan. Det är viktigt att polisen ständigt beivrar när brottslig verksamhet äger rum.</p>",
    "intressent_id": "0284192765516",
    "rel_dok_id": "H710226",
    "replik": "N",
    "systemdatum": "2020-02-11 16:13:41"
  }
}