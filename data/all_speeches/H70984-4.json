{
  "anforande": {
    "dok_hangar_id": "5057470",
    "dok_id": "H70984",
    "dok_titel": "Protokoll 2019/20:84 Tisdagen den 10 mars",
    "dok_rm": "2019/20",
    "dok_nummer": "84",
    "dok_datum": "2020-03-10 00:00:00",
    "avsnittsrubrik": "Svar på interpellation 2019/20:330 om hög brottsutsatthet bland företagare och deras anställda",
    "underrubrik": "",
    "kammaraktivitet": "interpellationsdebatt",
    "anforande_id": "48703b26-ab84-ea11-9134-0090facf175a",
    "anforande_nummer": "4",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag betvivlar inte heller ledamöternas engagemang i frågan. Jag tror att man ska ta den här oron på fullaste allvar. Både hot om brott och detta att man utsätts för brott är en kränkning av en som person och i det här fallet också en ekonomisk belastning för företaget.</p><p> STYLEREF Kantrubrik \\* MERGEFORMAT Svar på interpellationer</p><p>Därför behöver man ta det på allvar och vidta åtgärder. Men det är också viktigt, fru talman, att de åtgärderna bygger på ett verkligt skeende, att man vet att det bygger på fakta.</p><p>När vi får den här typen av utredningar eller den här typen av mätningar går vi igenom dem ordentligt. I det här fallet hänvisas det till en mätning från Svenskt Näringsliv. Man har vänt sig till 20 000 företag. 12 procent av dem har svarat. När svarsfrekvensen är så låg kan man misstänka att det framför allt är de som har drabbats av detta som svarar. Den här oron ska man naturligtvis ta på fullaste allvar.</p><p>Det är mot denna bakgrund, fru talman, som vi har jobbat med och fortsätter att jobba med att se till att det blir fler polisanställda i vårt land. Målet är att anställa 10 000 fler i polisen fram till 2024. Det räcker inte att skärpa lagar - vi har skärpt ett femtiotal - om inte brotten också beivras. Det handlar om att ha poliser och polisanställda som ser till att utreda och som ser till att det går att föra brottsmisstänkta till åtal med åklagare och domstol.</p><p>Vi har också infört - och jag tror att vi är överens om att detta är effektivt, särskilt i köpcentrum - möjligheter att sätta upp bevakningskameror. Vi vet att där de har kommit upp har det lett till en lugnare situation och en tryggare miljö också för företagarna.</p><p>Vi har sett till att vi har ytterligare möjligheter att lagföra dem som begår dessa brott. Som jag sa är det ett femtiotal lagskärpningar. Vi kommer dessutom under våren att presentera ett förslag som innebär att man kan ha tillträdesförbud i en affär, till exempel, för personer som har begått brott där.</p><p>Fru talman! Jag tror att man ska ta detta på allvar och fortsätta jobba med det, men inte utifrån att det sker fler brott i dag än till exempel för tio år sedan, för det gör det inte. Man kan titta på statistiken och jämföra med 2019 - jag ska säga att där är det fortfarande preliminär statistik, men det är ändå en ganska tydlig skillnad. Man kan till exempel ta ett så allvarligt brott som butiksrån med skjutvapen. För tio år sedan, alltså 2010, var 345 sådana brott anmälda i vårt land. Förra året var det preliminärt 114. Det är 114 för många, men det är ändå en markant minskning jämfört med för tio år sedan.</p><p>Jag skulle kunna nämna fler brott där vi har den utvecklingen, men jag tror att vi alla ändå förstår vad den ökade oron i grund och botten handlar om. Det handlar om att vi, fru talman, de senaste åren har sett alldeles för många grova brott på våra gator. Vi har sett sprängningar. Vi har sett gänguppgörelser som har inneburit att människor har mist livet. Det är klart att det oroar mig som medborgare, men jag tror också att det oroar våra företagare.</p><p>Det är mot den bakgrunden som regeringen kommer att fortsätta att stärka polisens möjlighet att beivra brott och att skärpa straffen, så att de som åker dit gör det ordentligt. Men det handlar också om möjligheten att förebygga brott, så att vi inte behöver vara med om detta. En del handlar om bevakning. Annat handlar om sociala insatser, så att människor, ofta unga män, hittar en annan väg i livet än brottets.</p>",
    "intressent_id": "0973474532717",
    "rel_dok_id": "H710330",
    "replik": "N",
    "systemdatum": "2020-04-22 17:09:09"
  }
}