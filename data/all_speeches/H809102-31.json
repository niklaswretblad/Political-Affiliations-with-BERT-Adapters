{
  "anforande": {
    "dok_hangar_id": "5092818",
    "dok_id": "H809102",
    "dok_titel": "Protokoll 2020/21:102 Tisdagen den 6 april",
    "dok_rm": "2020/21",
    "dok_nummer": "102",
    "dok_datum": "2021-04-06 00:00:00",
    "avsnittsrubrik": "Svar på interpellation 2020/21:533 om kvinnorättsaktivisters situation och massavrättningarna i Iran",
    "underrubrik": "",
    "kammaraktivitet": "interpellationsdebatt",
    "anforande_id": "4dfde4a9-3cd0-eb11-9153-901b0eac4c78",
    "anforande_nummer": "31",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! I breven till statsministern och utrikesministern och i en del FN-rapporter finns uttalanden om att Ahmadreza Djalali omedelbart ska friges, att hans hälsa är i fara och att han riskerar att dö. Han hinner kanske dö på grund av fängelseförhållandena innan de dödar honom. Det är väldigt viktigt att Sverige kräver frigivning av honom och alla politiska fångar, och det är bra att för en gångs skull kunna hålla med Bidens administration på den punkten.</p><p>Jag betvivlar inte att både jag och utrikesministern är väldigt oroliga, och vi måste ställa krav när det gäller ekonomiska relationer och mänskliga rättigheter. Sverige och omvärlden stod upp för de svarta i Sydafrika när det var apartheid - det ansågs farligt för både landets och omvärldens säkerhet.</p><p>Det är exakt likadant när det gäller Iran. Halva befolkningen är kvinnor som lever under apartheid. Minoriteter som kurder, bahaier, balucher och så vidare räknas som andra klassens medborgare.</p><p>Det måste bli ett slut på det här någon gång, och jag hoppas att Sverige kräver att FN skickar en delegation för att besöka kvinnorna och andra politiska fångar som sitter i fängelse. Det vore också bra för Ahmadrezas familj att få ett klart besked.</p>",
    "intressent_id": "0545353563812",
    "rel_dok_id": "H810533",
    "replik": "N",
    "systemdatum": "2021-06-18 15:54:55"
  }
}