{
  "anforande": {
    "dok_hangar_id": "5076666",
    "dok_id": "H80945",
    "dok_titel": "Protokoll 2020/21:45 Onsdagen den 2 december",
    "dok_rm": "2020/21",
    "dok_nummer": "45",
    "dok_datum": "2020-12-02 00:00:00",
    "avsnittsrubrik": "(forts. från § 16) Internationell samverkan (forts. UU1)",
    "underrubrik": "",
    "kammaraktivitet": "",
    "anforande_id": "4c5e4e26-4157-eb11-9147-901b0eac4c70",
    "anforande_nummer": "142",
    "talare": "Lars Adaktusson (KD)",
    "parti": "KD",
    "anforandetext": "<p>Fru talman! Både i förra årets debatt om utgiftsområde 5 och i den här debatten har en del konsulära ärenden nämnts. Det är ju oftast inom ramen för internationell samverkan som den här typen av fall kan lösas genom samarbete.</p><p>Vi har ett fall som är aktuellt just nu, en svensk medborgare, Ahmadreza Djalali, som sitter fängslad i Iran. Enligt de rapporter som har kommit från Amnesty och andra organisationer riskerar han att bli avrättad vilken dag som helst, för att inte säga vilken timme som helst.</p><p>Det här fallet har varit aktuellt under ett antal år. Djalali och hans familj har fått starkt stöd, inte minst från internationella organisationer som Amnesty International, Scholars at Risk, Karolinska institutet, Europaparlamentet och ett stort antal Nobelpristagare som har engagerat sig i hans fall. Alla de olika organisationerna har tydligt och klart uttalat krav på att Ahmadreza Djalali ska friges. Dock sticker den svenska regeringen eller Utrikesdepartementet ut i den här samlingen genom att inte kräva den svenske medborgaren Djalalis frigivning.</p><p>Jag vill fråga Kenneth G Forslund vad det beror på att det socialdemokratiskt ledda Utrikesdepartementet inte kräver Djalalis frigivning och vilka signaler det skickar till den brutala diktaturregimen i Teheran, som mot alla humanitära principer håller Djalali fången och hotar att avrätta honom.</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2021-01-15 15:52:17"
  }
}