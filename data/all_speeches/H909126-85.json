{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "83022d69-c139-ed11-9178-901b0e9b71a8",
    "anforande_nummer": "85",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Det är bara en vecka kvar tills vi här inne ska besluta om budgeten för vårt land. Det är fortfarande oklart om det blir regeringens budget eller inte. Vi hade aldrig behövt vara i denna situation.</p><p>Annie Lööf och Centerpartiet vägrar acceptera att de behöver förhandla med det som är regeringens underlag. I går fick vi återigen bevis på hur skakig situationen är. Detta sker samtidigt som vi snabbt måste ställa om Sverige för klimatet. Det skulle skapa enorma mängder jobb om det gjordes rätt. Vi har en skola och en sjukvård som är utlämnad till marknadskrafterna. Där måste samhället ta tillbaka kontrollen. Men att lösa sådana problem kräver en stabil majoritet som kan få igenom sin politik.</p><p></p><p>På grund av den framstressade Natoprocessen är Sverige utsatt för utpressning från en auktoritär turkisk despot. Nu mer än någonsin behöver vi ha ordning på styret av landet. Vi vänsterpartister är beredda att sätta oss ned och förhandla. Det har vi varit under hela mandatperioden. Det skulle skapa lugn, ro och stabilitet och göra Sverige bättre.</p><p>När man samarbetar får man ge och ta. Alla kan inte få allt. Det är så demokratin fungerar. Det är så vi visar respekt för väljarna. Den röst som de har lagt i valurnorna ska spela roll. Man måste kunna förhandla med varandra om Sverige ska kunna styras. Politik är att kompromissa. Sverige behöver en handlingskraftig majoritetsregering som bygger Sverige starkt igen.</p><p>(Applåder)</p>",
    "intressent_id": "0721509806321",
    "rel_dok_id": "",
    "replik": "N",
    "systemdatum": "2022-09-21 17:24:22"
  }
}