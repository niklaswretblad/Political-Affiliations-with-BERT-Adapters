{
  "anforande": {
    "dok_hangar_id": "5047133",
    "dok_id": "H70932",
    "dok_titel": "Protokoll 2019/20:32 Torsdagen den 14 november",
    "dok_rm": "2019/20",
    "dok_nummer": "32",
    "dok_datum": "2019-11-14 00:00:00",
    "avsnittsrubrik": "Frågestund",
    "underrubrik": "Regeringens agerande med anledning av läget i Malmö",
    "kammaraktivitet": "frågestund",
    "anforande_id": "3ddf9828-8317-ea11-912c-901b0e9b71a8",
    "anforande_nummer": "73",
    "talare": "Noria Manouchi (M)",
    "parti": "M",
    "anforandetext": "<p>Herr talman! När det inkommit över 11 000 orosanmälningar om barn i Malmö, när vart fjärde barn växer upp i fattigdom och vart femte barn går ut skolan utan gymnasiebehörighet, när det är dubbelt så stor risk att bli skjuten i Malmö som i Stockholm och när det i hela kroppen känns som att någonting i grunden håller på att förändras i samhället, då undrar man: Varför gör regeringen inget särskilt? Varför gör regeringen inget extraordinärt? Varför gör man inte det som krävs och använder sin maktposition för att skapa de jämlika förutsättningar som man så gärna vill prata om?</p><p>Vi fick ett brev i går från Malmöpolisen. Det beskriver helvetet man upplever och känner när man kommer till platsen och finner ett barn med skotthål i sig.</p><p>Isabella Lövin! Som vice statsminister är du skyldig Malmöborna ett svar, åtminstone en ansats till räddning. Varför gör ni inte mer?</p>",
    "intressent_id": "0793372891224",
    "rel_dok_id": "H7C120191114fs",
    "replik": "N",
    "systemdatum": "2019-12-05 18:18:42"
  }
}