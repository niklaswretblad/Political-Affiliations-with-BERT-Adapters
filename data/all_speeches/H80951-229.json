{
  "anforande": {
    "dok_hangar_id": "5077949",
    "dok_id": "H80951",
    "dok_titel": "Protokoll 2020/21:51 Torsdagen den 10 december",
    "dok_rm": "2020/21",
    "dok_nummer": "51",
    "dok_datum": "2020-12-10 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "daaf6c2c-c567-eb11-914e-901b0e9b71a0",
    "anforande_nummer": "229",
    "talare": "Isak From (S)",
    "parti": "S",
    "anforandetext": "<p>Fru talman! Moderaterna har tidigare genom åren varit väldigt tydliga med att även detta politikområde helt och fullt borde vara marknadsanpassat. Hade vi haft en fullständig marknadsanpassning med den efterfrågan vi har i dag hade vi förmodligen haft både mindre mjölk och färre kor.</p><p>Men jag delar John Widegrens uppfattning att vi behöver hålla markerna öppna. Detta arbete är framgent väldigt viktigt. Precis som jag sa i mitt anförande ser vi att det finns väldigt många unga människor som faktiskt vill bli bönder, men de får inte låna pengar till sin dröm eftersom de inte anses vara tillräckligt kapitalstarka. Här måste vi fundera på vilka insatser vi kan göra och vilka insatser vi kan styra från landsbygdsprogrammet, eller om det nu ska heta strukturfondsprogram. Det finns ju en liten pott där till nya bönder som man kan satsa på, men jag tror att vi behöver göra mycket mer.</p><p>Till syvende och sist handlar det ändå om vad vi har för efterfrågan. Vi har väldigt god kvalitet på våra råvaror, både på mjölken och på köttet och på vetekornen, kornen och havren. Allt det här behöver också kunna exporteras; det behöver vara en grund i detta. Vår egen självförsörjningsgrad kommer inte att fixa det här.</p><p>När man räknar självförsörjningsgraden räknar man in även citrusfrukter, kaffe, choklad och många andra grejer, men på de stora basvarorna är vi nästan självförsörjande. Däremot behöver vi säkerställa försörjningskedjor ut över landet. Vi behöver bygga lager i olika omfattning. Vi behöver styra med sjysta villkor och upphandling från offentlig sektor på ett betydligt bättre sätt.</p>",
    "intressent_id": "0506482805418",
    "rel_dok_id": "H801MJU2",
    "replik": "Y",
    "systemdatum": "2021-02-05 16:17:43"
  }
}