{
  "anforande": {
    "dok_hangar_id": "5162110",
    "dok_id": "HA0941",
    "dok_titel": "Protokoll 2022/23:41 Lördagen den 17 december",
    "dok_rm": "2022/23",
    "dok_nummer": "41",
    "dok_datum": "2022-12-17 00:00:00",
    "avsnittsrubrik": "Kommunikationer",
    "underrubrik": "",
    "kammaraktivitet": "ärendedebatt",
    "anforande_id": "44fa3484-fe9b-ed11-917f-901b0eac4c70",
    "anforande_nummer": "33",
    "talare": "Ulrika Heie (C)",
    "parti": "C",
    "anforandetext": "<p>Herr talman! Jag ska försöka vara mycket mer konkret i mina frågor så att ledamoten får lättare att svara på de frågor jag har.</p><p>Jag frågade om Göteborg-Borås, Lund-Hässleholm och Ostlänken. Vad är beskedet? Kommer de att behöva vänta?</p><p>Vi vet ju att man i dag har fyraminuterstrafik med dubbeldäckare från Borås till Göteborg. Det korkar också igen när det gäller riksväg 40. Ska man behöva vänta där nu och kanske få en förlängning med fem till tio år bara för att den här regeringen vill göra något omtag?</p><p>Det här ser jag som väldigt allvarligt, så jag skulle önska ett väldigt tydligt svar från ledamoten om de delarna av de nya stambanorna som man har planerat. Det är väl ändå så att många inte pratar om höghastighetståg utan om nya stambanor och ökad kapacitet. Det är det vi pratar om.</p><p>Jag skulle vilja tillägga ytterligare en fråga. Ledamoten sa själv att vi inte kan bara prata om att minska utsläppen. I förra årets budgetdebatt, som jag lyssnade på häromdagen, sa ledamoten Morell att vi behöver minska utsläppen. Det är ju en väldigt viktig fråga. Nu säger ledamoten att elektrifiering är en viktig del i det. Det anser Centerpartiet också. Men i tider av oro behöver vi skapa en robusthet i vårt system, och då behöver vi göra allt vi kan för att skapa möjligheter för förnybara drivmedel som också är svenskproducerade.</p><p> STYLEREF Kantrubrik \\* MERGEFORMAT Kommunikationer</p><p>Vad är ledamotens bild av vad man behöver göra för att stärka möjligheten att skapa en svensk produktion? Vore inte reduktionsplikten en viktig del? Även om det kommer mycket från utlandet i dag, som ledamoten säger, behöver vi verkligen stärka den här delen. I och med regeringens besked är det faktiskt så att ett antal miljardinvesteringar läggs på vänt. Vad säger ledamoten om det? Om han nu vill minska utsläppen, varför vill han inte skapa robusthet i det här systemet genom att skapa möjligheter för en svensk biodrivmedelsproduktion?</p>",
    "intressent_id": "0836001490919",
    "rel_dok_id": "HA01TU1",
    "replik": "Y",
    "systemdatum": "2023-01-24 16:48:51"
  }
}