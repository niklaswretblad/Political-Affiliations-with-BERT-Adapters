{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1b94bf96-a1ad-eb11-914f-901b0eac4c78",
    "anforande_nummer": "131",
    "talare": "Hans Rothenberg (M)",
    "parti": "M",
    "anforandetext": "<p>Herr ålderspresident och utskottsordförande Forslund! En sådan här debatt kan innehålla väldigt många frågor, fler än vad våra replikskiften kommer att ge utrymme för. Kenneth G Forslund fokuserade sitt anförande på Nato. Det var tacknämligt. Det behövs att fler talar Nato. Jag tänkte inte tala Nato. Det finns andra frågor som också är viktiga.</p><p>Det finns till exempel frågor om en demokratisering i världen värd namnet. Att bidra till demokrati och jämställdhet i fattiga länder är viktigt, men det är också viktigt att de stora auktoritära systemen utmanas. Moderaterna har föreslagit ett House of Sweden på Taiwan. Det är att utmana en maktordning i östra Asien. Det är att ge möjlighet för en demokrati som ligger i skuggan av en stor auktoritär regim. Är Kenneth G Forslund med på det?</p>",
    "intressent_id": "0409540163215",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}