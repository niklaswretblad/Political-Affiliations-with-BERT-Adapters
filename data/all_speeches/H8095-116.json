{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:444 om Sveriges ställningstagande kring orsaken till Dag Hammarskjölds död",
    "underrubrik": "",
    "kammaraktivitet": "interpellationsdebatt",
    "anforande_id": "cb48e5fe-ab04-eb11-9146-901b0e9b71a8",
    "anforande_nummer": "116",
    "talare": "Gudrun Brunegård (KD)",
    "parti": "KD",
    "anforandetext": "<p>Herr talman! Jag vill tacka utrikesministern för detta förtydligande från regeringen när det gäller hållningen omkring den tragiska flygkatastrofen, då Dag Hammarskjöld och övriga passagerare och besättningen ombord på Albertina omkom.</p><p>Svenska folket, och framför allt de förolyckades familjer, har rätt att så här 60 år efter händelsen få veta sanningen om vad som hände, och varför.</p><p>Det är intressant att regeringen anser att man sedan 2014 har intagit hållningen att en attack eller ett hot kan vara möjliga orsaker till kraschen, men varje fråga som avhandlas i FN:s generalförsamling når inte alltid fram till den svenska befolkningen. Det är heller inte allom givet att kunna uttolka indirekta budskap som att det faktum att man vill undersöka nytillkomna vittnesuppgifter innebär att man har bytt position.</p><p>Därför är det välkommet att utrikesministern nu så här tydligt här i Sveriges riksdag talar klarspråk om regeringens vilja att klarlägga den verkliga orsaken till flyghaveriet. Det är bra att Sveriges regering stöder det arbete som utförs av den av FN:s generalsekreterare utsedde oberoende utredaren Mohamed Chande Othman.</p><p>Det var därför ett viktigt beslut att utse förre ambassadören Mathias Mossberg till uppdraget att genomsöka svenska arkiv efter de pusselbitar som står att finna där, som kan bidra till en bättre helhetsbild av det som hände.</p><p>Under årens lopp har även andra viktiga dokument och minnesanteckningar kommit fram från privata arkiv. Ett sådant exempel är de noteringar som major Olle Ljungkvist från Hultsfred gjort. Han var i FN:s tjänst i Kongo vid tidpunkten och var den som stängde flygplansdörren på Albertina innan hon lyfte på den ödesdigra färden från Léopoldville till Ndola. Dokumentet förvarades något tjugotal år på släkten Hammarskjölds sätesgård Tuna gård utanför Vimmerby. Det översändes och levererades till Othman och hann fram före hans rapport 2019.</p><p>Med största sannolikhet finns liknande ögonvittnesrapporter i privata arkiv bland svenska FN-veteraner och hos företag - svenska och utländska - som var verksamma i eller hade kontakter med gruvnäringen i Katanga och Nordrhodesia. Allt sådant kan vara betydelsefulla små pusselbitar som tillsammans kan bidra till att bringa klarhet i händelserna.</p><p> STYLEREF Kantrubrik \\* MERGEFORMAT Svar på interpellationer</p><p>Men vem har ansvaret för att efterlysa sådana? Och vart ska de skickas om man hittar något som kan vara av intresse? FN:s oberoende utredare, domare Othman, kan inte svenska, och Mathias Mossbergs uppdrag är avslutat. Om domare Othman behöver ställa följdfrågor eller begära in ytterligare upplysningar, vem ska han då vända sig till? Har regeringen utsett någon ny kontaktperson för underhandskontakter med FN:s utredare domare Othman, och i så fall vem?</p><p>Detta är viktiga frågor, som jag förutsätter att utrikesministern har svar på.</p>",
    "intressent_id": "0304498908019",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:11"
  }
}