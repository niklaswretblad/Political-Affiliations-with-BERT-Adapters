{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": "",
    "kammaraktivitet": "ärendedebatt",
    "anforande_id": "3f38759c-e536-ea11-912a-901b0eac4c78",
    "anforande_nummer": "185",
    "talare": "Carl-Oskar Bohlin (M)",
    "parti": "M",
    "anforandetext": "<p>Fru ålderspresident! Per Bolund anför här i talarstolen att regeringen nu äntligen har fått i växeln. Detta är en klen tröst om man inte ens har lyckats starta motorn, för det är någonstans där som regeringen befinner sig i sin så kallade aktiva bostadspolitik.</p><p>Fru ålderspresident! Det råkar vara så att statsrådet har fått sex propositioner ur händerna som med lite god vilja kan hänföras till det bostadspolitiska området. De enda propositioner som handlar om att på något sätt öka byggandet är alltså en proposition som rör altaner och en proposition som rör attefallshus. Det är regeringens facit.</p><p>Allt ansvar kan naturligtvis inte läggas på bostadsministern. Detta är förstås ett arbetsgivaransvar, för vi har en bostadsminister på deltid. Han är i första hand partiledare, i andra hand finansmarknadsminister och någon gång ibland, när tillfälle ges, ägnar han sig också åt bostadsfrågor. Det är naturligtvis Stefan Löfven som bär ansvaret för denna ansvarsfördelning.</p><p>Jag vill ändå vara konstruktiv och ställa en fråga till statsrådet. Är det inte hög tid att se till att vi får en bullerreglering som inte mäts på utsidan av fasaden utan inne i bostaden, där människor väljer att bo?</p>",
    "intressent_id": "0108109641223",
    "rel_dok_id": "H701CU1",
    "replik": "Y",
    "systemdatum": "2020-01-14 16:51:28"
  }
}