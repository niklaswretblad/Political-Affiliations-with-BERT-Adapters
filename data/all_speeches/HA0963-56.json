{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2e77235a-6cad-ed11-917f-901b0eac4c70",
    "anforande_nummer": "56",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Ja, Israels problem har ju inte varit att man haft för få val utan snarare för många val och framför allt att Benjamin Netanyahu hela tiden har kunnat utnyttja det politiska systemet till sin fördel.</p><p>Jag tycker att det är bra att man från Kristdemokraternas och regeringens sida säger att man vill se en tvåstatslösning, även om förutsättningarna för det just nu är väldigt dåliga. Det är bra att man säger att man vill ha förhandlingar. Jag tror att förhandlingar är otroligt viktiga för att också få till stånd val i Palestina, där man verkligen är i behov av att kunna välja sina ledare.</p><p>Jag hoppas dock att den här regeringen, som innehåller partier som ibland har varit alltför lojala gentemot Israels politiska ledning, också klarar att se att bosättningarna är ett brott mot den fjärde Genèvekonventionen och att ockupationen måste kritiseras. </p><p>Det kommer att hända mycket i Israel nu, framför allt på de ockuperade områdena i Palestina. Klarar inte EU av att kritisera när EU-bistånd som skolor och förskolor förstörs får man problem. Men jag är orolig när jag ser hur mycket Kristdemokraterna skär i Palestinabiståndet, för det kommer att få stora konsekvenser, tror jag.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}