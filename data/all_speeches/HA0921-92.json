{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "EU-politisk partiledardebatt",
    "underrubrik": "",
    "kammaraktivitet": "",
    "anforande_id": "a687c5b8-3e76-ed11-917b-901b0eac4c70",
    "anforande_nummer": "92",
    "talare": "Arbetsmarknads- och integrationsministern Johan Pehrson (L)",
    "parti": "L",
    "anforandetext": "<p>Fru talman! Jag delar den åsikten. Det handlar om ledarskap. Det handlar om ledarskap för ett Sverige som ska hålla ihop, ett Sverige som ska orka med att ta Sverige framåt.</p><p>Vi får inte glömma bort hur det var när denna kammare slog fast den högsta ambitionen i fråga om reduktionsplikten - vi liberaler var med och gjorde detta med berått mod. Vi var med, men det var i ett läge där diesel- och bensinpriset var på helt andra nivåer än vad vi ser i dag.</p><p>Det handlar om att människor tillsammans ska orka med klimatmålen, överleva, få sin vardag att gå ihop, ha jobb att gå till och ha hus där man inte behöver klä sig i det senaste understället. Då är det viktigt att man har en hållbar politik för människor också. Det är därför som vi kommer att återkomma i denna klimatplan med hur vi ska nå detta, men det bygger på elektrifiering.</p><p>Jag hörde nyss diskussionen om att vi tar bort elbilspremien - att det är det som slår sönder hela målet. Det verkar inte klokt. Så kan det inte vara. Vi kommer att återkomma och ta vårt ansvar för att vi ska ha en planet att bo på också om 10, 20, 30, 40 och 100 år.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-12-07 15:52:38"
  }
}