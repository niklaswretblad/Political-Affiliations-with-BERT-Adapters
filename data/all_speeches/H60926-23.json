{
  "anforande": {
    "dok_hangar_id": "5014641",
    "dok_id": "H60926",
    "dok_titel": "Protokoll 2018/19:26 Tisdagen den 11 december",
    "dok_rm": "2018/19",
    "dok_nummer": "26",
    "dok_datum": "2018-12-11 00:00:00",
    "avsnittsrubrik": "Ny lag om tobak och liknande produkter",
    "underrubrik": null,
    "kammaraktivitet": "ärendedebatt",
    "anforande_id": "bdbd7379-1918-e911-9112-901b0eac4c70",
    "anforande_nummer": "23",
    "talare": "Bengt Eliasson (L)",
    "parti": "L",
    "anforandetext": "<p>Fru talman! Det handlar om balansgången, Lena Emilsson. Det är därför vi är emot den här delen. Anledningen till att många unga människor, och tyvärr framför allt unga flickor, börjar röka är mycket mer komplicerad än att bara handla om marknadsföring och reklam. Det behövs många fler insatser än att bara komma åt marknadsföring och reklam. </p><p>Självklart ska det inte finnas någon reklam som riktas till barn och unga. Det är vi helt överens om. Men vi kan inte heller göra helt orimliga inskränkningar för näringslivet så att företag inte kan göra reklam för sina produkter.</p><p>Vi kan återigen jämföra med förhållandena för alkoholreklam. Vidare finns det i vårt land problem med matrelaterade sjukdomar då unga människor äter alldeles för lite. Tycker Lena Emilsson att det finns för mycket reklam som handlar om att inte äta? </p><p>Man kan inte göra de där snabba, enkla jämförelserna där det ena ger det andra. Här handlar det om mycket mer komplicerade samband. </p><p>Vi är dock överens om att det är ett stort problem att unga människor börjar röka. Vi är även överens om att det ska finnas ordentligt med förebyggande insatser och arbete som förhindrar detta så att vi på sikt får ned antalet rökrelaterade sjukdomar bland hela befolkningen.</p>",
    "intressent_id": "0116759114313",
    "rel_dok_id": "H601SoU3",
    "replik": "Y",
    "systemdatum": "2019-01-14 17:29:16"
  }
}