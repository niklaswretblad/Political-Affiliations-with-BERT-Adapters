{
  "anforande": {
    "dok_hangar_id": "5060580",
    "dok_id": "H709113",
    "dok_titel": "Protokoll 2019/20:113 Tisdagen den 28 april",
    "dok_rm": "2019/20",
    "dok_nummer": "113",
    "dok_datum": "2020-04-28 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "72ce0c5d-07a4-ea11-9138-901b0e9b71a0",
    "anforande_nummer": "19",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Vad gäller kriser och eventuella regelbundna nya institutioner är kommissionens inriktning när det gäller återhämtningsfonden, recovery fund, att hanteringen ska ske inom ramen för befintliga strukturer. Då kan vi också komma igång snabbare eftersom regelverk, mekanismer och allt det redan finns på plats.</p><p>Som jag sa i förra inlägget måste vi dock, om man bara hanterar det inom budgeten, se upp så att tyngdpunkten inte hamnar på bidrag i stället för lån. Vår inriktning är, precis som Fredrik Malm säger, att det ska vara lån, tidsbestämt och begränsat på olika sätt.</p><p>Vi ser också att det finns krafter som vill använda pandemin för att uppnå något annat än det som är i enlighet med EU:s värderingar. Det är klart att de här pengarna inte är till för det. Kommissionen har nu fått i uppdrag att ta fram en översikt av behovet, som är både geografiskt och sektoriellt, alltså utifrån hur olika sektorer har drabbats och vilka behov av stöd det kan komma att innebära. Därför har vi också uttryckt kravet på effektivitet i den här fonden. Det inbegriper att man inte bryter mot unionens värderingar.</p><p> STYLEREF Kantrubrik \\* MERGEFORMAT Återrapportering från informellt möte med EU:s stats- och rege-ringschefer</p><p>Det närmare regelverket måste tas fram. Nu är det bara inventering. Därefter ska kommissionen komma med ett förslag. Då får vi hålla ögonen på detta, så att det blir en fond som faktiskt gör nytta.</p><p>Vi ska, återigen, komma ihåg att det är viktigt att EU fungerar ekonomiskt men också värderingsmässigt.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2020-06-01 14:57:16"
  }
}