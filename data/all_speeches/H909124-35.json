{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:442 om det dödliga skjutvapenvåldet",
    "underrubrik": "",
    "kammaraktivitet": "interpellationsdebatt",
    "anforande_id": "b2521b21-c039-ed11-9178-901b0e9b71a8",
    "anforande_nummer": "35",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Det är väl så här det kommer att låta fram till valet, inte minst gäller det de personangrepp som vi hör alltmer från högerns företrädare. Det där får ni väl hålla på med; det är väl ett utslag av något slags valfeber. Ni är helt enkelt pressade av era låga opinionssiffror och av att hamna på efterkälken, och då försöker ni höja valtemperaturen genom att hålla på så här.</p><p>När det gäller gårdagens misstroendevotum betraktar nog de allra flesta människor i Sverige det som totalt omdömeslöst. Att riskera en politisk kris när det är krig i Europa, vi har en känslig Natoprocess och det är bara tre månader till valet är inte omdömesgillt. Ännu mer anmärkningsvärt är det att även Moderaterna, Kristdemokraterna och Liberalerna hakade på. Det hade de inte gjort förut, men det är tydligt att det är Sverigedemokraterna som bestämmer i oppositionen. Moderaterna hänger bara med som en vante. Det är väl svansen som viftar på hunden som vi ser just nu.</p><p>I sak: Jag skyller inte på några enskilda sverigedemokrater i Stockholms stad; det är inte det jag är ute efter. Jag vill bara visa på skillnaden i de politiska alternativen. Det finns egentligen inga konflikter när det gäller straffskärpningar, polissatsningar, rättsväsen och att bura in de kriminella. Tvärtom levererar vi mer här än någon annan regering. </p><p>Den stora skillnaden finns i frågor som gäller nyrekrytering och att förebygga brott. Här är högern helt tomhänt och har ingen politik för att bryta nyrekryteringen. Tvärtom låter ni alltid skattesänkningar gå före satsningar på skola, fritidsverksamhet och socialtjänst - så som högerpartier alltid gör. Det är det som är den stora konflikten på detta område. Ni har ingen politik för att förebygga brott, men det har vi.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H910442",
    "replik": "N",
    "systemdatum": "2022-09-21 17:15:23"
  }
}