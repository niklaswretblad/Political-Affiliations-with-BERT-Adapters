{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "7f65139e-2ab4-ec11-9167-901b0eac4c78",
    "anforande_nummer": "16",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Jag håller i stort sett med om det statsministern säger här. Men det var inte svar på mina frågor. Mina frågor gällde om just de åtgärder som har vidtagits är ändamålsenliga och i så fall vilka belägg som statsministern har för det.</p><p>Det finns för närvarande ingen överbeläggning, enligt intensivvårdsregistret. Antalet inlagda patienter i slutenvården respektive i intensivvården som vårdas för just covid-19 utgjorde cirka en fjärdedel i förhållande till motsvarande period för ett år sedan.</p><p>Det är för mig obegripligt, fru talman, hur regeringen två år in i pandemin helt saknar marginal och beredskap för att hantera en sådan situation. I stället återgår man till den här typen av, hävdar jag, i vissa fall oproportionerliga och mindre träffsäkra åtgärder som innebär allvarliga ingrepp i den enskilda människans liv i förhållande till den effekt de ger.</p><p>Jag vill återigen att statsministern förklarar vilka belägg hon har för att åtgärderna är ändamålsenliga.</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}