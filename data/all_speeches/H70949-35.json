{
  "anforande": {
    "dok_hangar_id": "5049872",
    "dok_id": "H70949",
    "dok_titel": "Protokoll 2019/20:49 Onsdagen den 11 december",
    "dok_rm": "2019/20",
    "dok_nummer": "49",
    "dok_datum": "2019-12-11 00:00:00",
    "avsnittsrubrik": "Rättsväsendet",
    "underrubrik": "",
    "kammaraktivitet": "ärendedebatt",
    "anforande_id": "0a97df6d-7542-ea11-9130-901b0e9b71a0",
    "anforande_nummer": "35",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Vi kan ha en allmänpolitisk diskussion om Moderaternas giftcocktail mot Sveriges kommuner, där man verkligen drar ned resurserna till det som har med stöd till sjuka och arbetslösa att göra, liksom med insatser som gör att man avlastar kommunerna i kostnader. Skulle man lyfta över alla dessa kostnader på en kommun som Malmö skulle det bli stora underskott där. Det är inte att ta ansvar för kommunernas ekonomi.</p><p>Men låt oss ta ett väldigt konkret exempel. Vi satt i gängsamtalen, och när de bröt samman hörde jag Moderaterna säga: Vi ska stötta alla punkter i 34-punktsprogrammet. En av punkterna handlade om riktat stöd till de kommuner som har särskilt stora problem i skola och socialtjänst. Det var en av punkterna. Men det första som händer är att Moderaterna två veckor senare stryker hela det anslaget från budgeten!</p><p> STYLEREF Kantrubrik \\* MERGEFORMAT Rättsväsendet</p><p>Detta är insatser som långsiktigt ska verka i de kommuner som har störst problem med segregation och stora sociala utmaningar i skolan. Det börjar ni med att stryka. Det är inte ansvarsfullt. Vi behöver långsiktiga satsningar mot segregation, och det kommer vi att fortsätta med.</p><p>(Applåder)</p>",
    "intressent_id": "014744660015",
    "rel_dok_id": "H701JuU1",
    "replik": "Y",
    "systemdatum": "2020-01-29 09:58:24"
  }
}