{
  "anforande": {
    "dok_hangar_id": "5135668",
    "dok_id": "H909120",
    "dok_titel": "Protokoll 2021/22:120 Måndagen den 30 maj",
    "dok_rm": "2021/22",
    "dok_nummer": "120",
    "dok_datum": "2022-05-30 00:00:00",
    "avsnittsrubrik": "Nytt regelverk för kvalificerade säkerhetsärenden",
    "underrubrik": "",
    "kammaraktivitet": "ärendedebatt",
    "anforande_id": "39786589-bc39-ed11-9178-901b0e9b71a8",
    "anforande_nummer": "43",
    "talare": "Petter Löberg (S)",
    "parti": "S",
    "anforandetext": "<p>Fru talman! Jag kan konstatera att ledamoten Marttinen inte svarar på frågan om vilka rötter Sverigedemokraterna har.</p><p>När vi pratar om säkerhetshot handlar det i grund och botten ofta om miljö. Anledningen till att jag från början drog upp Sverigedemokraterna och era rötter var att du gjorde en liten bredsida och kom med en salva mot humanism och mångkultur. De unga människor som mötte en fruktansvärd död på Utøya dog just för de idealen och de värderingarna.</p><p>Nu har vi andra krafter som växer sig starkare. Vi ser med stor fruktan på den ökande islamistiska rörelsen inte bara i Västeuropa utan i hela världen. Man får komma ihåg att de flesta terrorattentat inte äger rum i Västeuropa, utan utanför Europas gränser. Där är terrorn ett mer vardagligt fenomen som plågar människorna än det är hos oss, eftersom vi faktiskt har väldigt mycket bra lagstiftning på plats. Vi har också polisiära resurser som hanterar detta. Västeuropa står starkt i kampen mot terrorismen - starkare än någonsin, vill jag påstå.</p><p></p><p>Det handlade framför allt om det angrepp på mångkulturen och humanismen som jag upplevde att Adam Marttinen gjorde under sitt anförande här tidigare. Jag kan också notera att han, som alla sverigedemokrater, notoriskt vägrar att svara på frågan och beskriva sin egen bakgrund. Det är sorgligt.</p><p>Jag är väldigt stolt över socialdemokratins bakgrund och att vi redan 1917 valde en reformert väg. Ni har ju fullt sjå nu i dagarna med att rensa ut nazister ur era led. Det är ett nutida fenomen och inte ett 1800-talsfenomen, som för socialdemokratin.</p>",
    "intressent_id": "0274462857213",
    "rel_dok_id": "H901JuU30",
    "replik": "Y",
    "systemdatum": "2022-09-21 16:49:36"
  }
}