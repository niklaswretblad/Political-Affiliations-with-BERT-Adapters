{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Särskild debatt om kriminalvårdens stabsläge och kapacitet",
    "underrubrik": "",
    "kammaraktivitet": "",
    "anforande_id": "83701ac5-f533-eb11-914a-901b0e9b71a8",
    "anforande_nummer": "27",
    "talare": "Johan Pehrson (L)",
    "parti": "L",
    "anforandetext": "<p>Fru talman! Det har ju hänt en del sedan Morgan Johansson och jag började i denna kammare, vilket vi faktiskt gjorde samtidigt. Då var det inne att man kunde droga på Håga, och det var möjligt att fullgöra sin sysselsättningsplikt inne på anstalter genom att ligga i sin cell och röka. </p><p>Sifferexercisen är intressant, men jag kan konstatera att det fanns 6 900 platser år 2011 och att det finns 6 900 platser just nu. Under den tiden har man fasat ut mängder av gamla anstalter, som nu står och väntar på att kanske kunna användas igen. Min fråga till Morgan Johansson är: Finns det någon långsiktig plan? Generaldirektören ropade i lördags på hjälp och att det måste finnas en långsiktig plan eftersom det kommer att behövas tusentals fler platser än det som nu är byggt. Är regeringen beredd att komma med en sådan plan, så att vi kan behandla den i justitieutskottet? Om ni gör det och om den är tillräckligt omfattande har ni Liberalernas stöd, Morgan Johansson. </p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2020-12-01 17:54:29"
  }
}