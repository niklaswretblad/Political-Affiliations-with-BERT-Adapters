{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "0ce5fe42-382c-ec11-915b-901b0eac4c78",
    "anforande_nummer": "53",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Det var många saker, så vi får se vad jag hinner med i det första replikskiftet. </p><p>När det gäller lagen om offentlig upphandling kom det ett förslag från regeringen. Det såg vi tydliga brister i. En aspekt i det förslag som regeringen presenterade och som vi stoppade var att man inte kunde ställa vissa villkor och vissa krav på utstationerad arbetskraft visavi inhemsk arbetskraft. Vanliga svenska löntagare skulle alltså få en konkurrensnackdel gentemot utstationerade löntagare. Det är en modell som vi absolut inte kan ställa oss bakom. Det borde inte förvåna Ulla Andersson. Självklart står vi upp för vanliga svenska löntagare i deras konkurrens med de utstationerade. Där fick regeringen hemläxa och fick gå tillbaka till ritbordet och göra om detta förslag. Sedan kom de tillbaka med ett nytt förslag som var modifierat. Då fick de vårt stöd, och då röstades det igenom här i kammaren. Så var det med den saken. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Sedan vi kom in i Sveriges riksdag i september 2010 har vi i varje enskilt budgetalternativ haft med ett avskaffande av pensionärsskatten. Så var det med den saken. </p><p>Det sista som Ulla Andersson tog upp var valfrihet inom skola, äldreomsorg och annat. Förklaringen är att vi helt enkelt tycker om valfrihet. Vi har förtroende för att människor kan göra val som passar dem och deras barn och så vidare utifrån deras situation. Detta är också något av en red herring, alltså att det finns något exempel på någon privat aktör inom välfärden som inte har skött sig bra eller som rent ut sagt har skött sig uselt. Det är ett problem, men det är inte ett större problem än att den offentliga aktören sköter sig dåligt. Det är ett lika stort problem. Här behöver vi ha otroligt hårda kvalitetskrav som ska rikta sig mot både privata och offentliga aktörer.</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}