{
  "anforande": {
    "dok_hangar_id": "5114018",
    "dok_id": "H90941",
    "dok_titel": "Protokoll 2021/22:41 Onsdagen den 8 december",
    "dok_rm": "2021/22",
    "dok_nummer": "41",
    "dok_datum": "2021-12-08 00:00:00",
    "avsnittsrubrik": "(forts. från § 8) Internationellt bistånd (forts. UU2)",
    "underrubrik": "",
    "kammaraktivitet": "",
    "anforande_id": "fb8cff13-4375-ec11-9168-901b0e9b71a8",
    "anforande_nummer": "189",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Fru talman! Jag är mycket väl medveten om Riksrevisionens rapport. Jag har också som Yasmine Posio och ni andra här tidigare varit riksdagsledamot. Jag vet att ni också vet att regeringen kommer att svara på Riksrevisionens rapport i en skrivelse till riksdagen under våren. Då kommer regeringens samlade bedömning om detta.</p><p>Jag försöker ändå i den här debatten vara väldigt tydlig. Det är klart att biståndet som vi använder våra gemensamma pengar till ska gå till det som det är avsett för. Det är ett arbete som har varit prioriterat av S-MP-regeringen och kommer att fortsätta vara prioriterat också av den regering som jag nu ingår i som biståndsminister. Det är ett lite tråkigt svar, men det är det svar som jag kan lämna.</p><p>Jag kan ändå lägga till att vi säger att vi ska fortsätta att prioritera inte minst kvinnors och flickors rättigheter och jämställdhet. Det är också en del i att vi fortfarande i allra högsta grad är en del av den feministiska utrikespolitiken. Där gör vi också regelbundet analyser av hur vår politik är samstämmig och lever upp till det som vi vill att den ska bidra till.</p>",
    "intressent_id": "0983984918111",
    "rel_dok_id": "",
    "replik": "Y",
    "systemdatum": "2022-01-14 15:06:29"
  }
}