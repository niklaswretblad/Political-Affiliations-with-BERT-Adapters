{
  "anforande": {
    "dok_hangar_id": "5063419",
    "dok_id": "H709136",
    "dok_titel": "Protokoll 2019/20:136 Onsdagen den 10 juni",
    "dok_rm": "2019/20",
    "dok_nummer": "136",
    "dok_datum": "2020-06-10 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "2723fc02-a4e3-ea11-913b-901b0eac4c70",
    "anforande_nummer": "116",
    "talare": "Ebba Busch (KD)",
    "parti": "KD",
    "anforandetext": "<p>Fru talman! Jag tror att det är väl känt för alla partiledare att man ibland, om man själv hade fortsatt som kommunalråd och inte, som i mitt fall, blivit partiledare, hade gjort annorlunda än sina lokala politiker.</p><p>Några saker vill jag dock understryka vad gäller Stockholm. Man har till exempel höjt ersättningen inom hemtjänsten. Man har haft resonemang om att till exempel kostnader för kläder till personalen ska täckas in. Det kan divideras om vad som är rätt väg. Man har också till exempel omformulerat målet om att öka antalet fasta tjänster, med den väldigt tydliga ambitionen att få ned antalet timanställningar.</p><p>Jag vill understryka att det nu finns delar där vi från nationell nivå faktiskt måste säga: Ni har gjort mycket i kommunerna, men det har inte varit tillräckligt. Jag skulle vilja se ett omställningsstöd från nationell nivå för att omvandla timanställningar till fasta anställningar.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2020-08-21 13:47:24"
  }
}