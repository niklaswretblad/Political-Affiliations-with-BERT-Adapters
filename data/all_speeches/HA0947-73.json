{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "0ea672a1-9da7-ed11-917f-901b0eac4c70",
    "anforande_nummer": "73",
    "talare": "Annie Lööf (C)",
    "parti": "C",
    "anforandetext": "<p>Fru talman! Tack så mycket! Jag tycker att vi bestämmer här i kammaren att det är Nooshi och jag som tar den där spadagen tillsammans. Det vore fantastiskt roligt.</p><p> STYLEREF Kantrubrik \\* MERGEFORMAT Partiledardebatt</p><p>Rent politiskt delar jag och Nooshi Dadgostar inte särskilt mycket, fru talman. Däremot delar vi faktiskt hiss, golv och tak i Riksdagshuset. Ibland delar vi också fikabröd över samtal och kaffe.</p><p>Jag har uppskattat våra samtal på kontoret men också i forum om kvinnors ledarskap och hos tjej- och kvinnojourer. Jag har uppskattat Nooshis vassa humor och omtänksamma personlighet.</p><p>Tack för alla ideologiskt spänstiga debatter och för inspirationen! Om inspirationen någon gång har trutit, vilket den faktiskt gör emellanåt, har jag alltid känt ny kämpaglöd när jag läst om Vänsterpartiets senaste utspel.</p><p>Nooshi har, som jag sa, kontoret precis nedanför mig. Jag kan stampa i golvet och önska god morgon eller god kväll också för den delen. I det här arbetet blir det ganska många och långa dagar.</p><p>Jag vill tacka Nooshi för att hon tog sig an partiledarskapet för några år sedan. Sverige behöver fler starka personligheter som leder och visar vägen. Jag vill också passa på att tacka Jonas Sjöstedt och Lars Ohly, som jag också har haft förmånen att ha som partiledarkollegor under detta dryga decennium.</p><p>Jag ser fram emot att få gå på spa med Nooshi!</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}