{
  "anforande": {
    "dok_hangar_id": "5122305",
    "dok_id": "H90976",
    "dok_titel": "Protokoll 2021/22:76 Tisdagen den 1 mars",
    "dok_rm": "2021/22",
    "dok_nummer": "76",
    "dok_datum": "2022-03-01 00:00:00",
    "avsnittsrubrik": "Återrapportering från Europeiska rådets möte den 24 februari",
    "underrubrik": "",
    "kammaraktivitet": "",
    "anforande_id": "0dbebadd-a8cf-ec11-9170-0090facf175a",
    "anforande_nummer": "6",
    "talare": "Markus Wiechel (SD)",
    "parti": "SD",
    "anforandetext": "<p>Fru talman! Jag tackar statsministern för den viktiga återrapporten och gläds särskilt åt det tydliga budskapet i den här frågan. </p><p>Läget är som bekant fruktansvärt allvarligt just nu, och det bör inte ha undgått någon att detta har varit att vänta sedan länge. Den upptrappning vi har sett har visat på alldeles uppenbara förberedelser för krig från rysk sida. Vi vet, fru talman, att Ryssland är opålitliga. Vi vet, fru talman, att Ryssland fullkomligt saknar respekt för såväl demokrati och mänskliga rättigheter som för internationell rätt. Det enda som spelar roll i Putins Ryssland är den egna så kallade intressesfären, och det är en intressesfär som dessutom stadigt utökas. </p><p>Mot bakgrund av detta blir det en aning märkligt att statsministern inte nämnde frågan om vapenexport i sin återrapport. Men det är förvisso inte så märkligt egentligen, med tanke på att Socialdemokraterna har varit emot den här vapenexporten både i Europaparlamentet och i Sveriges riksdag. </p><p>Det är trots allt så att det faktiskt är vapen som stoppar Putin, inte sanktioner - även om sanktioner naturligtvis också är bra att använda sig av. Snabba beslut i det här läget kan vara avgörande för att rädda liv. Hur kommer det sig att Sverige, trots de uppenbara tecken vi har sett, alltid är sist med viktiga beslut som det om vapenexport?</p>",
    "intressent_id": "0204240926023",
    "rel_dok_id": "",
    "replik": "N",
    "systemdatum": "2022-05-09 17:01:37"
  }
}