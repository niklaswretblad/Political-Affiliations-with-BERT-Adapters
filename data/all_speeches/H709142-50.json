{
  "anforande": {
    "dok_hangar_id": "5064313",
    "dok_id": "H709142",
    "dok_titel": "Protokoll 2019/20:142 Måndagen den 22 juni",
    "dok_rm": "2019/20",
    "dok_nummer": "142",
    "dok_datum": "2020-06-22 00:00:00",
    "avsnittsrubrik": "Svar på interpellation 2019/20:420 om skolor och förskolor med kopplingar till extremister",
    "underrubrik": "",
    "kammaraktivitet": "interpellationsdebatt",
    "anforande_id": "a73a37d0-a2ee-ea11-913e-901b0eac4c78",
    "anforande_nummer": "50",
    "talare": "Richard Jomshof (SD)",
    "parti": "SD",
    "anforandetext": "<p>Fru talman! Att få svar om hur ett visst parti röstade i en viss votering låter sig inte göra här och nu, och jag tänker inte ställa den frågan till statsrådet heller. Hade jag fått frågan på förhand hade jag kunnat kolla upp det, och då hade vi kunnat ha en debatt och diskussion om det. Vi röstar ju ganska ofta i den här kammaren.</p><p>Som sagt: Trots flera avslöjanden tror jag att vi bara har skrapat på ytan när det gäller problematiken med dessa muslimska friskolor. Jag vet inte om jag ska tolka statsrådets svar som att vi kanske faktiskt kan hitta en lösning på detta. Jag ser absolut inget problem med att stänga ned dem med omedelbar verkan.</p><p>Jag har sagt det förr och jag säger det igen, för jag tycker att det är viktigt: Oavsett om vi talar om svensk skola eller om samhället i stort måste vi göra allt som står i vår makt för att motverka den pågående islamiseringen av Sverige. Jag hävdar att den faktiskt utgör ett reellt hot mot det demokratiska och öppna Sverige.</p><p> STYLEREF Kantrubrik \\* MERGEFORMAT Svar på interpellationer</p><p>Det spelar ingen roll om vi talar om krafter som driver på islamiseringen inom landets gränser, till exempel med hjälp av skolor och förskolor, eller om islamistiska stater som försöker driva på islamiseringen med riktade ekonomiska medel. Hur det kan komma sig att detta fortfarande är tillåtet är också en fråga som vi har debatterat. Kampen mot den antidemokratiska, våldsförespråkande och kvinnofientliga islamismen måste tas på alla plan alla dagar i veckan.</p><p>Avslutningsvis: Om man nu kämpar för jämställdhet, och jag tvivlar inte på att statsrådet gör det, är det märkligt att man verkar vilja kompromissa med dessa värden och faktiskt låter den här sortens individer och grupper få plats. Man ger dem utrymme. Man har gett dem möjlighet att starta denna verksamhet, där de kan förpesta undervisningen och vardagen för otroligt många barn. Detta kommer att få följdverkningar i samhället under lång tid framöver. Det är jag fullständigt övertygad om, tyvärr.</p>",
    "intressent_id": "0803753212716",
    "rel_dok_id": "H710420",
    "replik": "N",
    "systemdatum": "2020-09-04 13:36:34"
  }
}