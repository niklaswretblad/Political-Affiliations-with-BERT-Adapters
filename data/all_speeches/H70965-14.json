{
  "anforande": {
    "dok_hangar_id": "5054084",
    "dok_id": "H70965",
    "dok_titel": "Protokoll 2019/20:65 Onsdagen den 29 januari",
    "dok_rm": "2019/20",
    "dok_nummer": "65",
    "dok_datum": "2020-01-29 00:00:00",
    "avsnittsrubrik": "Tullverket",
    "underrubrik": "",
    "kammaraktivitet": "ärendedebatt",
    "anforande_id": "a82e1c54-6168-ea11-912e-901b0eac4c78",
    "anforande_nummer": "14",
    "talare": "Tony Haddou (V)",
    "parti": "V",
    "anforandetext": "<p>Fru talman! Jag får inleda med att säga att vi i Vänsterpartiet ställer oss bakom att lägga revisionens skrivelse till handlingarna. Vi ställer oss också bakom de rekommendationer som föreslås.</p><p> STYLEREF Kantrubrik \\* MERGEFORMAT Tullverket</p><p>När jag besöker myndigheten i min hemstad säger de att de är glada över att få rekrytera ännu fler. Det är bland annat det som efterfrågats, och det är just det som görs i nuläget. Dessutom ställer vi oss bakom den finansiella förstärkning som myndigheten får i år.</p><p>Jag lägger också märke till en och annan borgerlig motion om yrkeskriminella och illegala vapen. Man undrar ju lite då: Var är förslagen om åtgärder innan kriminalitet uppstår, var är de förebyggande åtgärderna, förslag som gör att ingen över huvud taget ska plocka upp ett vapen? Var är förslagen i de andra utskotten för mer jämlika uppväxtvillkor och en likvärdig skola? Tvärtom ökar de borgerliga partierna klyftorna mellan människor. Jag tycker att vi ska ta det i beaktande när vi diskuterar Tullverket i dag.</p><p>Det är samma borgerliga partier som vill jobba hårt och effektivt för att splittra löntagare, splittra svenskar och invandrare, män och kvinnor, fast anställda och inhyrd personal, och som tycker att sjuka ska betala de friskas skattesänkningar och så vidare. Ja, listan kan göras väldigt lång.</p><p>För oss i Vänsterpartiet är målsättningen att öka jämlikheten i samhället och minska de ekonomiska klyftorna. Det är det viktigaste uppdrag vi kan genomföra här i riksdagen. För detta krävs en kraftfull fördelningspolitik som är riktad mot de grupper som har de största behoven.</p>",
    "intressent_id": "0920901966627",
    "rel_dok_id": "H701SkU7",
    "replik": "N",
    "systemdatum": "2020-03-17 16:10:28"
  }
}