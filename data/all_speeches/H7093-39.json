{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Frågestund",
    "underrubrik": "Assistansersättningen",
    "kammaraktivitet": "frågestund",
    "anforande_id": "d6176de4-efe5-e911-9128-901b0e9b71a0",
    "anforande_nummer": "39",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Min fråga är av allmänpolitisk karaktär.</p><p>Vi har ett katastrofläge inom den personliga assistansen. Personer med omfattande funktionsnedsättning får inte det stöd de behöver för att faktiskt överleva.</p><p>Regeringens arbete med att verkställa KD-M-budgetens tillkännagivande om andning och sondmatning går för långsamt, och det räcker inte. Samtliga grundläggande behov måste vara assistansgrundande i sin helhet, och det kommer vi kristdemokrater att verka för i socialutskottet.</p><p>Det finns dock fler problem. Nivån på timersättning för assistansen fastställs genom statsbudgeten, och uppräkningen har under flera år varit lägre än den kollektivavtalade löneökningen. Effekten blir mindre pengar till kompetensutveckling och arbetsledning, och både assistenter och assistansberättigade drabbas. Yrket personlig assistent blir mindre attraktivt, och vi står inför ett stort kompetensförsörjningsproblem.</p><p>Min fråga till statsrådet blir därför: Tycker regeringen att det är rimligt att en statlig ersättningsmodell urholkar kvaliteten på assistansen och assistenternas arbetsvillkor?</p>",
    "intressent_id": "0465804601318",
    "rel_dok_id": "H7C120190912fs",
    "replik": "N",
    "systemdatum": "2019-10-03 17:10:54"
  }
}