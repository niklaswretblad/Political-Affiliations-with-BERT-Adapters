{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellationerna 2021/22:41 och 42 om svensk konkurrenskraft",
    "underrubrik": "",
    "kammaraktivitet": "interpellationsdebatt",
    "anforande_id": "3e89e34d-cd59-ec11-915f-901b0eac4c70",
    "anforande_nummer": "9",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Tack, Lotta Olsson, för en viktig diskussion! Lotta Olsson säger att ingen vill investera i kärnkraft av den anledningen. Jag tror dock att anledningen är något helt annat.</p><p>Ingen regering i modern tid, efter kärnkraftens utbyggnad, har förbättrat villkoren för kärnkraft så mycket som just den nuvarande. Tillsammans med Moderaterna har vi bland annat tagit bort effektskatten på kärnkraft och tittat igenom och gjort om regelverket för Avfallsfonden, så att inte avgiften skulle öka med sådan hastighet när vi hade nollränta att det skulle kunna slå ut ganska många välfungerande kärnkraftsreaktorer. Detta har vi gjort därför att det är en viktig del av vårt elsystem. </p><p>Jag tror också att vi ska vara realistiska. Att ingen investerar i ny kärnkraft i vårt land eller i många andra länder i vårt närområde har att göra med flera saker. En är kostnaderna för kärnkraften. Ta Olkiluoto 3, den kärnkraftsreaktor som har varit planerad och byggd sedan 2004. När jag var ny som energiminister 2014 hette det att den skulle anslutas till nätet om ett halvår. Den är fortfarande inte på nätet, och kostnaderna, som skulle vara 3,2 miljarder euro, har nästan tredubblats. Vi talar om närmare 100 miljarder. Det är klart att det avskräcker.</p><p>Det är samma sak med de andra projekten. Det har varit och är fortfarande tillåtet att bygga kärnkraftsreaktorer i Sverige, men jag tror att det är kostnaderna och tidsutdräkten som avskräcker mer än något annat. </p><p>Fru talman! Sverige har en väldigt god konkurrenskraft och innovationskraft. Det betyder inte att vi ska luta oss tillbaka och säga att det alltid kommer att vara så. Lotta Olsson har ändå ganska rätt i att förändringstakten är väldigt snabb. Vi ser dessutom oroande tendenser till protektionism och inom unionen också förslag om att rubba på statsstödsregler och konkurrensregler. Det är klart att vi måste vara väldigt aktiva för att hävda vår konkurrenskraft, jobben och vår ekonomiska tillväxt. </p><p></p><p>Interpellationsdebatten var härmed avslutad.</p>",
    "intressent_id": "0973474532717",
    "rel_dok_id": "H9C120211109ip",
    "replik": "N",
    "systemdatum": "2021-12-10 16:25:15"
  }
}