{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "93a77c8f-3728-ec11-915b-901b0eac4c78",
    "anforande_nummer": "104",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! Till att börja med vill jag rätta Magnus Ek. Just när det gäller klimatmålen har vi faktiskt varje gång överträffat de mål som Sverige har satt upp när det gäller att minska utsläppen. Trots att olyckskorparna hela tiden har kraxat om att det skulle vara omöjligt och dyrt och att det skulle slå mot ekonomi och jobb har vi kunnat visa att det tvärtom är lättare, går snabbare och är bättre för Sverige att göra det.</p><p>Nu håller vi på att nå det etappmål som vi har satt upp för transporterna till 2030 - att minska utsläppen med 70 procent. Vi är alltså steg för steg på väg att överträffa klimatmålen, och då har vi möjlighet att skärpa dem ytterligare.</p><p>Vi får prata vidare om grön skatteväxling. De signaler Magnus Ek ger här i dag är inte de signaler vi har fått från Centerpartiet i andra sammanhang, men det är värt att diskutera vidare.</p><p>Jag vill upprepa mina frågor. När det gäller att skärpa klimatmålen till 2035 uppfattar jag att Magnus Ek säger ja. Är ni också beredda att tillsammans med oss sätta 2025 som datum för när den sista nya fossildrivna bilen får säljas? Är ni beredda att lagstifta med oss så att inga fossila bränslen faktiskt kan utvinnas i Sverige?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:49"
  }
}