{
  "anforande": {
    "dok_hangar_id": "5140091",
    "dok_id": "H909135",
    "dok_titel": "Protokoll 2021/22:135 Tisdagen den 21 juni",
    "dok_rm": "2021/22",
    "dok_nummer": "135",
    "dok_datum": "2022-06-21 00:00:00",
    "avsnittsrubrik": "Ytterligare åtgärder mot fordonsmålvakter",
    "underrubrik": "",
    "kammaraktivitet": "ärendedebatt",
    "anforande_id": "e25e5e8d-3243-ed11-9177-901b0eac4c70",
    "anforande_nummer": "77",
    "talare": "Niels Paarup-Petersen (C)",
    "parti": "C",
    "anforandetext": "<p>Fru talman! Jag konstaterar att det här är en jätteviktig fråga. Problemet med bilmålvakter har varit känt i många år; jag känner inte minst igen det från min hemstad Malmö.</p><p>För fyra år sedan kom det viss lagstiftning som skulle göra det lite svårare, men det har fortsatt. Antalet bilar som ägs av bilmålvakter har ökat, och deras skulder till samhället har ökat. Bara för att man ska få en idé om vad det är vi pratar om har en enskild bilmålvakt i Malmö ägt nästan 4 000 bilar. En person äger alltså 4 000 bilar men kör dem aldrig. Personen köper inte bilarna, vill inte äga dem och är inte bilintresserad, utan det här är till för att kriminella och andra ska kunna undvika att betala skulder som kan kopplas till dem.</p><p>Det är jätteviktigt att vi gör någonting åt detta. Bilmålvakter är totalt sett skyldiga staten miljardbelopp, och bilmålvakter och gäng hör ihop. Det är både utländska ligor och inhemska ligor som använder bilar från bilmålvakterna. Vill man åt gängen är det här en av de saker man måste göra någonting åt. Jag har själv motionerat om det, och Centerpartiet har pressat på i frågan länge.</p><p></p><p>Några andra saker har varit uppe i debatten som inte är med här. Vi kan konstatera att det är bra att regeringen i dag tar tag i detta, men vi kan också konstatera att det är många andra frågor som ännu inte har lyfts, till exempel att bilmålvaktsbilar ska kunna stoppas under färd och inte bara när de är parkerade. Det skulle kunna vara en grej. Antalet bilar kanske ska begränsas utan särskild prövning, på något sätt, och som min kollega var inne på används falska identiteter vid ägarbyte.</p><p>Detta är sådant som i dagsläget ännu inte har hanterats. Det finns jättemånga problem, och det är bra att regeringen nu kommer med ett steg.</p><p>För vi tar ett nytt steg i dag. Det ska bli enklare att flytta felparkerade bilar. Det ska vara svårare att i efterhand byta ägare och fuska runt. Alla skulder ska betalas innan bilen kan tas ut, och efter en månad tillfaller bilen staten. Oseriösa ägare, de som inte är riktiga ägare, kommer att få det svårare i och med det här. Det är jättebra. Men som sagt, det är fortfarande så att det är först när bilen är parkerad som det är möjligt att ta den, trots att man vet att den ägs av en människa som äger 4 000 bilar. Man ser bilen, man ser att det är en kriminell som kör - men i dagsläget kan du inte ta bilen eftersom den körs och inte står parkerad.</p><p>Det här är ett positivt steg, men när vi nu äntligen tar tag i det säger regeringen ändå att vi får vänta till 2023 med att faktiskt göra något, för det är två dataströmmar som inte kan sättas ihop. Vi är lite skeptiska till att man behöver ge myndigheter ett helt år för att ta ett set data och få ihop det med ett annat. Man säger att det går först 2023, fast vi har väntat så länge på att faktiskt få en lagstiftning på plats. Det är vi inte riktigt imponerade av, och därför vill jag yrka bifall till reservation 1.</p><p>Regeringen har tagit ett steg framåt här i dag, fru talman. Det är vi positiva till. Men vi har en regering som gång på gång har varit senfärdig på området. Vi hoppas därför att man faktiskt kommer att vara på sina myndigheter och inte ursäkta dem med att de inte har tillräckliga tekniska förutsättningar för att få ihop sina data.</p><p>Jag hoppas att denna eller nästa regering kommer tillbaka i frågan.</p><p>Överläggningen var härmed avslutad.</p><p>(Beslut skulle fattas den 22 juni.)</p>",
    "intressent_id": "0587736055221",
    "rel_dok_id": "H901TU18",
    "replik": "N",
    "systemdatum": "2022-10-03 17:47:24"
  }
}