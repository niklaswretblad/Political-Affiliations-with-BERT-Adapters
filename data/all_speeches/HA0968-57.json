{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Ammunition till Ukraina",
    "kammaraktivitet": "statsministerns frågestund",
    "anforande_id": "905362de-cbb3-ed11-9183-901b0e9b71a8",
    "anforande_nummer": "57",
    "talare": "Hans Wallmark (M)",
    "parti": "M",
    "anforandetext": "<p>Fru talman! Bryssel är ju en stad såväl för Nato som för EU. I måndags var jag där därför att den svenska delegationen till Natos parlamentariska församling intog sin plats bland de övriga delegationerna i de återkommande mötena med Nordatlantiska rådet, det vill säga Natoambassadörerna och generalsekreterare Stoltenberg.</p><p>Det första man uppmärksammade var respekten för Turkiets alla offer efter jordbävningen och hur viktigt det är med solidaritet. Där har EU visat vägen genom stöd, hjälp och kommande givarkonferenser, inte minst under det svenska ordförandeskapet. Det andra som var väldigt tydligt var att Rysslands krig mot Ukraina och solidariteten med Ukraina inte får glömmas bort.</p><p>En viktig sak är då att man håller vad man lovar. Därför är det viktigt med uppföljning av sanktioner och embargon samt vapen. Men det behövs också ammunition. Vad kan vi göra, statsministern, för att förse Ukraina med mer ammunition?</p>",
    "intressent_id": "0980681611418",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:55"
  }
}