{
  "anforande": {
    "dok_hangar_id": "5125660",
    "dok_id": "H90987",
    "dok_titel": "Protokoll 2021/22:87 Torsdagen den 24 mars",
    "dok_rm": "2021/22",
    "dok_nummer": "87",
    "dok_datum": "2022-03-24 00:00:00",
    "avsnittsrubrik": "Stärkt äganderätt, flexibla skyddsformer och ökade incitament för naturvården i skogen med frivillighet som grund",
    "underrubrik": "",
    "kammaraktivitet": "ärendedebatt",
    "anforande_id": "9e521f3c-2fe0-ec11-916f-901b0eac4c70",
    "anforande_nummer": "94",
    "talare": "Isak From (S)",
    "parti": "S",
    "anforandetext": "<p>Fru talman! Välkommen tillbaka till miljö- och jordbruksutskottet, Jens Holm! Det är alltid roligt att stå här i talarstolen och diskutera med Jens Holm.</p><p>Vänsterpartiet är ett parti med många ansikten. Mycket beror på vem som pratar för Vänsterpartiet just nu. Det kan handla om allt från skatter och biodrivmedel till fordonsbeskattning och skogsbruk. Ekonomisk hållbarhet är något som tenderar att ramla bort när Jens Holm debatterar.</p><p>Jens Holm står säkert bakom Vänsterpartiets kongressbeslut om att man ska fasa ut trakthyggesbruket, eller det som han kallar kalhyggen, för Jens Holm beskriver det oftast som att det är gigantiska områden på över 100 hektar. Låt mig, fru talman, påpeka att ett snitthygge i dag är 4,3 hektar.</p><p>Det handlar också om transporter, alltså om att få ekonomisk lönsamhet, framför allt i norra Sverige, där transporterna oftast är lite för långa. Är det inte så att det faktiskt ska löna sig att vidareförädla stocken så mycket som möjligt? För varje sågklinga som sågar stocken ökar det ekonomiska värdet. För varje sågklinga blir det också sågspån som man kan göra biobränslen, plast eller något annat nyttigt av. Jag tycker att Jens Holm missar stora delar av skogens hållbarhet.</p>",
    "intressent_id": "0506482805418",
    "rel_dok_id": "H901MJU18",
    "replik": "Y",
    "systemdatum": "2022-05-30 17:44:05"
  }
}