{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "(forts.) Allmänpolitisk debatt",
    "underrubrik": null,
    "kammaraktivitet": null,
    "anforande_id": "399f6f9f-bce1-e811-910f-901b0eac4c70",
    "anforande_nummer": "107",
    "talare": "Björn Petersson (S)",
    "parti": "S",
    "anforandetext": "<p>Fru talman! Jag kommer närmast från byggbranschen, och jag tänkte tala lite om det värv jag har ägnat mig åt där och vad jag anser att vi har för ansvar här. Det gäller frågan om ordning och reda.</p><p>Jag har de senaste åren arbetat med att beivra och motverka den typ av skandalösa saker som vi har läst om i tidningarna i veckan. Det handlar om människor som utnyttjas på ett fasansfullt sätt under närmast slavliknande förhållanden i en usel arbetsmiljö.</p><p>Jag menar att allt detta hänger samman med hur vi värnar den svenska modellen. Jag har i mitt arbete som en av arbetsmarknadens parter kämpat och tagit min del av ansvaret. </p><p>Jag menar att vi i den här kammaren har ett stort ansvar att säkra arbetsmarknadens parters konkurrensneutralitet. Vi har ett ansvar att säkra lag och ordning, och vi har ett ansvar att säkra skyddet för de mest utsatta i samhället. Jag menar att vi har brustit i detta och att vi har en lång väg kvar att gå, även om denna regering har åtgärdat några av de avarter som den internationella marknaden har medfört.</p><p>Konkurrensneutraliteten är hotad eftersom utländska aktörer inte underkastas den öppenhet som i vår svenska modell på många sätt motverkar bland annat skattefusk. Jag menar att lag och ordning i viss mån inte följs av utländska oseriösa aktörer eftersom de använder den fria rörligheten som ursäkt för att inte behöva underkasta sig de kontroller som annars gäller för seriösa aktörer - svenska arbetsgivare.</p><p>Jag menar att vi har brustit i skyddet för de mest utsatta på arbetsmarknaden, och vi har tillåtit arbetstagarbegreppet att försvagas i alltför stor utsträckning och därmed det ansvar som åligger arbetsgivarna. Jag menar att vi genom att försvaga lagen om anställningsskydd i kammaren i alltför stor utsträckning utsätter de svagaste i samhället för stora risker.</p><p>Jag menar att vårt ansvar i kammaren är att lägga ett stadigt golv för de mest utsatta och för arbetsmarknadens parter. Det handlar om ett golv att förhålla sig till som säkrar konkurrensneutraliteten, som innebär att seriösa arbetsgivare inte behöver oroa sig för att konkurrera med oseriösa aktörer som inte drar sig för att fuska.</p><p> STYLEREF Kantrubrik \\* MERGEFORMAT Allmänpolitisk debattArbetsmarknad och ekonomi</p><p>Jag menar att våra medborgare, såväl arbetare som företagare, förväntar sig av oss att vi ska lösa dessa problem. Det menar jag att vi ska göra. Under kommande mandatperiod behöver vi få bort allmän visstid och missbruket av subventionerade anställningar. Vi måste vidare med kraft bekämpa arbetskraftskriminaliteten.</p><p>(Applåder) </p>",
    "intressent_id": "0358278412329",
    "rel_dok_id": null,
    "replik": "N",
    "systemdatum": "2018-11-06 13:08:52"
  }
}