{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "eb84bd47-e04d-ec11-915f-901b0eac4c70",
    "anforande_nummer": "6",
    "talare": "Martin Kinnunen (SD)",
    "parti": "SD",
    "anforandetext": "<p>Fru talman! Jag tackar statsministern för föredragningen.</p><p>Vi noterar av den tidigare ordväxlingen att statsministern alltså inte följde EU-nämndens beslut från förra veckan om att ta upp kärnkraftens hållbarhet inom taxonomiförordningen. Vi noterar då också att statsministern åkte ned till Europeiska rådet för att uppfostra andra länder om demokrati samtidigt som statsministern alltså inte tycks hålla den svenska parlamentariska demokratin särskilt högt.</p><p>Riksdagsordningen, dess förarbeten och beslut i konstitutionsutskottet föreskriver att Sveriges position inför förhandlingar med Europeiska rådet ska beslutas av EU-nämnden. EU-nämnden är i sin tur beslutad av riksdagen. Alla personer som sitter i EU-nämnden har blivit valda av riksdagen. Riksdagen har alltså fördelat ut till EU-nämnden att ge mandat till regeringen.</p><p>Jag undrar lite hur statsministern resonerar. Vill han ändra på riksdagsordningen? Är någonting fel? Riksdagsordningen är ju det närmaste man kan komma en grundlag utan att det egentligen är det. Hur mycket respekt har statsministern för den parlamentariska demokratin i Sverige?</p>",
    "intressent_id": "0294138886823",
    "rel_dok_id": "",
    "replik": "N",
    "systemdatum": "2021-11-25 12:10:43"
  }
}