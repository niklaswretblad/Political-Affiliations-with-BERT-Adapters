{
  "anforande": {
    "dok_hangar_id": "5120892",
    "dok_id": "H90969",
    "dok_titel": "Protokoll 2021/22:69 Fredagen den 18 februari",
    "dok_rm": "2021/22",
    "dok_nummer": "69",
    "dok_datum": "2022-02-18 00:00:00",
    "avsnittsrubrik": "Svar på interpellationerna 2021/22:217, 220 och 251 om ungdomsrån och lagföring av kriminella ungdomar",
    "underrubrik": "",
    "kammaraktivitet": "interpellationsdebatt",
    "anforande_id": "83835025-b1c7-ec11-9170-0090facf175a",
    "anforande_nummer": "8",
    "talare": "Boriana Åberg (M)",
    "parti": "M",
    "anforandetext": "<p>Fru talman! Jag tycker att Morgan Johanssons utfall var direkt oanständigt men också symtomatiskt för regeringen. När man saknar svar och när man brister i handlingsförmåga angriper man sina motståndare med låga anklagelser. Det är inte värdigt en justitieminister.</p><p>Jag känner igen retoriken från debatten om hedersproblematik för ett antal år sedan. De som påpekade problemen först blev kallade för rasister. Då användes exakt samma retorik som Morgan Johansson använde mot oss för några minuter sedan. Det handlar hur man skapar splittring i samhället och hur man pratar om vi och dom. Det gör jag inte. Det enda jag vill ha är ett svar på varför barn rånar andra barn.</p><p>Vad är det som får en människa att känna en så djup aggression att man går ut och rånar och förnedrar andra individer? Det är en fråga som Morgan Johansson också borde vara intresserad av att få svar på för att kunna angripa problemet, helst innan det uppstår.</p>",
    "intressent_id": "0105632258713",
    "rel_dok_id": "H910217, H910220, H910251",
    "replik": "N",
    "systemdatum": "2022-04-29 13:40:55"
  }
}