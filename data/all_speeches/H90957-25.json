{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:206 om arbetet med de internationella kunskapsmätningarna",
    "underrubrik": "",
    "kammaraktivitet": "interpellationsdebatt",
    "anforande_id": "79a57cff-adb9-ec11-9167-901b0eac4c78",
    "anforande_nummer": "25",
    "talare": "Kristina Axén Olin (M)",
    "parti": "M",
    "anforandetext": "<p>Fru talman! Att följa kunskapsutvecklingen i Sverige är viktigt för oss alla. Det handlar om Sveriges tillväxt, men det handlar naturligtvis också om individerna och deras framtid.</p><p>För inte så länge sedan diskuterade jag och statsrådet brottsutvecklingen i Sverige. Efter att statistiken kom drog jag då paralleller om att det som tyvärr förenar de kriminella under 24 år i dag är att 80 procent inte har godkända betyg från grundskolan. Det bästa förebyggande vi kan göra är förmodligen att se till att alla elever klarar svensk skola.</p><p>Därför är det viktigt att mäta kunskapsutvecklingen i Sverige år efter år så att man ser vad som fungerar och inte fungerar. Tyvärr, fru talman, gör vi inte det i Sverige. Statsrådet hänvisar till de nationella proven, men Socialdemokraterna har valt att inte göra dem kunskapsmätande. Det valet fick Socialdemokraterna: Skulle de nationella proven genomföras för att vara kunskapsmätande eller betygsgrundande? Anna Ekström valde att de skulle vara betygsgrundande.</p><p>Nu ska vi inte fastna i de nationella proven, men det är en skandal att riksdagen redan 2015/16 beslutade att de skulle digitaliseras och rättas centralt. Om de hade rättats externt och centralt hade de nämligen kunnat vara intressanta för att just se kunskapsutvecklingen, för då hade vi fått en likvärdig bedömning och hade kunnat se hur utvecklingen är i svensk skola. Men eftersom regeringen inte har verkställt riksdagens beslut, trots att det har upprepats i princip varje år, går det inte att använda de nationella proven.</p><p> STYLEREF Kantrubrik \\* MERGEFORMAT Svar på interpellationer</p><p>För Sveriges del deltog inte vart fjärde barn i den senaste Pisamätningen. Ändå var Sverige sämst i hela världen när det gällde skillnaden mellan inhemskt födda elever och utlandsfödda elever. Så Sverige har gigantiska problem, och därför är det än viktigare att göra årliga mätningar av de svenska resultaten och om utvecklingen går åt rätt håll eller inte.</p><p>Fru talman! Jag delar inte statsrådets uppfattning om att trenden är bruten och att utvecklingen går åt rätt håll. En fjärdedel av eleverna skrev inte Pisa. Det var också en större exkludering än vad regelverket i Timss medger. Ändå säger statsrådet och Socialdemokraterna att utvecklingen i svensk skola går åt rätt håll.</p><p>Det är intressant att vart fjärde barn i årskurs 6 är icke godkänd i något eller några ämnen. Den siffran stämmer med den fjärdedel som inte deltog i Pisamätningen. När var fjärde elev inte deltog i Pisa, när egna mätningar inte görs, när var fjärde elev i årskurs 6 har streck i något eller några ämnen, hur kan man då säga att utvecklingen går åt rätt håll och att trenden är bruten? Det är för mig en gåta. Men det kanske man kan säga när man har innehaft regeringsmakten i sju år och inte vill ta ansvar för de problem som finns i svensk skola.</p>",
    "intressent_id": "0502490570219",
    "rel_dok_id": "H910206",
    "replik": "N",
    "systemdatum": "2022-04-11 17:43:05"
  }
}