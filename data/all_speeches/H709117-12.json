{
  "anforande": {
    "dok_hangar_id": "5061068",
    "dok_id": "H709117",
    "dok_titel": "Protokoll 2019/20:117 Onsdagen den 6 maj",
    "dok_rm": "2019/20",
    "dok_nummer": "117",
    "dok_datum": "2020-05-06 00:00:00",
    "avsnittsrubrik": "Fastighetsrätt, Bostadspolitik och Planering och byggande",
    "underrubrik": "",
    "kammaraktivitet": "ärendedebatt",
    "anforande_id": "d856f08a-e9ab-ea11-9138-901b0e9b71a0",
    "anforande_nummer": "12",
    "talare": "Larry Söder (KD)",
    "parti": "KD",
    "anforandetext": "<p>Fru talman! Jag har två frågor till Johan Löfstrand. Vi verkar vara ganska överens om att geodata borde vara öppna och tillgängliga för alla och att detta kan vara ett sätt både att effektivisera planeringsprocessen och att spara pengar på myndighetsnivå och företagsnivå. </p><p>Johan Löfstrand använde orden i sinom tid när detta skulle kunna införas. Vad betyder det? När kommer detta tidsmässigt? Är det i år, nästa år eller kan regeringen tänka sig att lägga fram ett förslag om detta? </p><p>En av mina motioner handlar om överplanering av byggbar mark. Vad anser Johan Löfstrand och Socialdemokraterna om detta? Jag tror att det är en väg att gå för att möjliggöra ett ökat bostadsbyggande i kommuner som annars har det trångt när det gäller planeringsprocessen, alltså att man ökar detta och så att säga lägger det i ladorna för att kunna bygga och göra så att processen blir kortare men även så att de som vill starta en planprocess vet vilka områden som är tillgängliga och där det är möjligt att genomföra bostadsbyggande. </p><p>Det skulle vara trevligt att få svar på dessa två frågor. </p>",
    "intressent_id": "0992473266516",
    "rel_dok_id": "H701CU13, H701CU10, H701CU16",
    "replik": "Y",
    "systemdatum": "2020-06-11 15:44:31"
  }
}