{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "f2e4fe42-382c-ec11-915b-901b0eac4c78",
    "anforande_nummer": "27",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! I budgeten föreslår regeringen förbättrad ekonomisk trygghet för pensionärer och ensamstående föräldrar. Samtidigt höjer vi taket i sjukförsäkringen så att 1,2 miljoner fler svenskar får ut 80 procent. Dessutom ger vi en rejäl förstärkning till alla i Sverige som är funktionsnedsatta, kroniskt sjuka eller har en allvarlig skada som gör att de inte kan arbeta. Det handlar om människor som lever med väldigt små marginaler och inte kan unna sig mer än det absolut nödvändigaste. </p><p>Det är också så att Moderaterna, när man styrde, införde en skatteklyfta för just dessa personer som innebär att en del funktionsnedsatta får betala tusentals kronor mer i skatt än löntagare.</p><p>Nu föreslår vi en rejäl höjning av sjuk- och aktivitetsersättningen samtidigt som vi föreslår att den orättfärdiga funkisskatten slopas en gång för alla. På Elisabeth Svantesson låter det som att Moderaterna kommer att försöka stoppa dessa nödvändiga och efterlängtade tillskott. Jag måste därför ställa ett par frågor till Elisabeth Svantesson.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>När vi gick ut med detta var det en moderat riksdagsledamot som avfärdade alla funktionsnedsatta som inte kan arbeta, kroniskt sjuka och människor som har fått en allvarlig skada som gör att de inte kan arbeta som bidragstagare. Står Elisabeth Svantesson bakom detta uttalande?</p><p>Jag vill också fråga om Moderaterna kommer att föreslå att funktionsnedsatta och kroniskt sjuka ska fortsätta att betala högre skatt än vanliga löntagare. Elisabeth Svantesson säger ju att Moderaterna ska vara partiet för dem som vill jobba. Betyder en högre skatt med den logiken att Moderaterna menar att problemet med funktionsnedsatta är att de inte vill jobba?</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}