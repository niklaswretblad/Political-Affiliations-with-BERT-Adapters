{
  "anforande": {
    "dok_hangar_id": "5037030",
    "dok_id": "H609107",
    "dok_titel": "Protokoll 2018/19:107 Tisdagen den 18 juni",
    "dok_rm": "2018/19",
    "dok_nummer": "107",
    "dok_datum": "2019-06-18 00:00:00",
    "avsnittsrubrik": "Riktlinjer för den ekonomiska politiken och Vårändringsbudget för 2019",
    "underrubrik": null,
    "kammaraktivitet": "ärendedebatt",
    "anforande_id": "65d15394-48ca-e911-9123-901b0eac4c78",
    "anforande_nummer": "46",
    "talare": "Ulla Andersson (V)",
    "parti": "V",
    "anforandetext": "<p>Fru talman! Att räkna bort 789 miljoner ger ju inte färre svältande människor runt om i världen utan snarare fler. Sverige är ett väldigt rikt land som klarar av att ta emot människor på flykt och bör så göra. Jag tycker att den flyktingpolitik vi för i dagsläget är en skammens politik.</p><p>Det Johan Pehrson säger är: Detta gör vi för att regelverket så tillåter. Regelverket är ju inte utformat på ett sådant sätt utan är väldigt tänjbart. Sverige har fått kritik för att tänja på det väldigt mycket.</p><p>Enligt biståndsminister Peter Eriksson tar man dock bort dessa pengar för att finansiera reformer som 73-punktsgänget har kommit överens om. Men det stämmer alltså inte, Johan Pehrson. Det är inte för att finansiera era reformer som biståndet minskas. Är Peter Eriksson alltså ute och cyklar i intervjun i <em>Ekot</em>, eller har han någon annan insikt eller förklaring som Liberalerna inte delar?</p>",
    "intressent_id": "0628190530410",
    "rel_dok_id": "H601FiU20, H601FiU21",
    "replik": "Y",
    "systemdatum": "2019-08-29 12:35:07"
  }
}