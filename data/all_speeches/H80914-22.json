{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Svar på interpellation 2020/21:3 om moratorium för kompetensutvisningar",
    "underrubrik": "",
    "kammaraktivitet": "interpellationsdebatt",
    "anforande_id": "71227c2c-fd0e-eb11-9146-901b0e9b71a8",
    "anforande_nummer": "22",
    "talare": "Boriana Åberg (M)",
    "parti": "M",
    "anforandetext": "<p>Herr talman! Jag nämnde inte a-kassan. För mig är a-kassan en försäkring, inte ett bidrag. Jag hoppas att ministern ser det på samma sätt.</p><p>Vi har högst sysselsättningsgap mellan utrikes födda och inrikes födda i Sverige. Detta beror uteslutande på de generösa försörjningsstöd, barnbidrag och bostadsbidrag som gör att steget att ta ett jobb som städare blir långt.</p><p>För att återgå till de kvalificerade personer som utvisas från Sverige kan vi sätta in det hela i en coronakontext. Nu i coronatider har många arbetsgivare, bland andra LTH, Lunds Tekniska Högskola, haft problem med att människor som har fått anställning på högskolan inte har kunnat komma till Sverige under den fyramånadersperiod under vilken de måste inställa sig på sin nya arbetsplats för att uppehållstillståndet inte ska dras tillbaka.</p><p>Jag ser att ministern ser undrande ut. Det var i mitten av augusti som problemet uppmärksammades av rektor Viktor Öwall. Deras arbete hindrades av att människor inte kunde komma till Sverige inom fyramånadersperioden på grund av olika karantänsregler, problem med flygförbindelser och så vidare. Kan man inte se mer generöst på dessa välutbildade och kompetenta arbetstagare, som är nödvändiga för Sveriges utveckling?</p>",
    "intressent_id": "0105632258713",
    "rel_dok_id": "H8033",
    "replik": "N",
    "systemdatum": "2020-10-15 17:44:02"
  }
}