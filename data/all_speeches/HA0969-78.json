{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "758c480a-60b4-ed11-9183-901b0e9b71a8",
    "anforande_nummer": "78",
    "talare": "Fredrik Malm (L)",
    "parti": "L",
    "anforandetext": "<p>Fru talman! Det här börjar bli lite löjligt. Vad <em>Kalla fakta</em> avslöjade var att en person, som inte ens var anställd av Liberalerna utan var en frilansande tjänsteman, resonerade kring att bland annat kunna slussa insättningar via sitt eget bankkonto. Det är klart att detta är fullständigt bisarrt. Det var ett resonemang från den personen. Det motsäger att detta skulle vara något som Liberalerna ägnat sig åt. Vi har aldrig ägnat oss åt något av detta.</p><p>Fru talman! Det kan vara dags att Vänsterpartiet och Samuel Gonzalez Westling inser och förstår en sak: Man får jobba för privata företag i Sverige. Man får sitta i styrelser även för friskoleföretag. Det är inte straffbart - det är inte förargelseväckande beteende eller något sådant. Det innebär att man jobbar för ett företag i en laglig bransch.</p><p>Nu råkar det vara så att den person vi talar om, Lotta Edholm, nu kommer att få städa upp i friskolesektorn efter åtta år med vänsterregeringar som inte gjorde någonting för att reglera den sektorn.</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2023-02-24 17:27:24"
  }
}