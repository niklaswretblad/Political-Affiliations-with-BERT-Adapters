{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Arbetsrätt",
    "underrubrik": "",
    "kammaraktivitet": "ärendedebatt",
    "anforande_id": "9e3dab79-b2c7-ec11-9170-0090facf175a",
    "anforande_nummer": "6",
    "talare": "Magnus Persson (SD)",
    "parti": "SD",
    "anforandetext": "<p>Fru talman! När jag lyssnar på Alireza Akhondi märker jag att han inte förstår eller inte vill förstå konsekvenserna av införandet av lex Laval. Den påverkar visst den svenska arbetsmarknaden och den svenska lönebildningen.</p><p>Vi kan gå tillbaka till byggbranschen. Där är det så att utstationerad arbetskraft kan ha avtal om lägsta avtalsenliga lön. En utstationerad byggnadsarbetare kan jobba i Sverige för 178 kronor i timmen. Det är fullt normalt. Snittlönen för en svensk byggnadsarbetare är 224 kronor i timmen, så det är en form av lönedumpning hur man än vrider och vänder på det.</p><p>Alireza Akhondi menar alltså att svenska byggnadsarbetare helt enkelt har för bra betalt. Jag vet inte hur det rimmar med bevarandet av den svenska modellen, där det faktiskt är parterna som kommer överens om lönesättningen.</p><p>Jag uppmanar Alireza Akhondi att gå ut i verkligheten och titta på vad lex Laval gjorde på den svenska byggmarknaden och vad det innebar för svenska löntagare. Jag fick själv vara med om att varsla och säga upp personer på mitt företag för att vi inte kunde konkurrera med de företag som använde utstationerad arbetskraft. Att det inte påverkar svenska löner, som Alireza Akhondi står här i kammaren och säger, stämmer absolut inte.</p>",
    "intressent_id": "0641953830512",
    "rel_dok_id": "H901AU7",
    "replik": "Y",
    "systemdatum": "2022-04-29 13:50:21"
  }
}