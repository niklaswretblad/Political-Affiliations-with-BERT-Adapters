{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Svar på interpellation 2020/21:29 om vård i livets slutskede",
    "underrubrik": "",
    "kammaraktivitet": "interpellationsdebatt",
    "anforande_id": "073eda10-791f-eb11-9143-901b0eac4c70",
    "anforande_nummer": "14",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Det är glädjande att Ann-Christine From Utterstedt ändå pekar på allvaret i sitt sista inlägg och inte enbart raljerar. Vi befinner oss ju mitt i en pandemi. Vi ska lära allt som är möjligt att lära av det som har hänt i Sverige och i andra länder. Dessvärre finns inget facit. Det finns inte något land som har hanterat smittan utan negativa konsekvenser.</p><p>Jag tror att jag har besvarat ett flertal interpellationer och skriftliga frågor från Ann-Christine From Utterstedt då jag har försökt att beskriva, så långt som vi kan dra slutsatser, att det kan vara på det viset att vi blev väldigt olika träffade från början. Vi fick väldigt mycket smitta under ett fåtal veckor innan pandemin riktigt bröt ut och innan den var känd runt om i Europa. Det skedde under den tid då svenska folket reste mycket och vi hade en samhällsspridning, något man i våra grannländer inte hade på samma sätt.</p><p>Den geografiska närheten ger inte alltid alla svar. Det kan Spanien och Portugal vittna om, liksom Tyskland, Belgien, Österrike och Italien. Många av EU:s nya medlemsländer från det forna östblocket får nu också se hur smittan sprids.</p><p>Låt oss hoppas att vi som befolkning kan ta nya tag att fortsätta hålla i de restriktioner som gäller och att vi inte gör vårt yttersta för att hitta olika kryphål. Naturligtvis har den personal som slet hårt under hela våren haft otroligt stor nytta av den hygienutbildning som har erbjudits. 200 000 har tagit del av den. Man har såklart helt andra rutiner på plats när man vet att man har att göra med en pandemi vid namn covid-19 än vad man hade i mars.</p><p>Det handlar dock om oss alla. Vi måste följa rekommendationer och restriktioner. Kommuner och regioner måste vara snabba med att uppmärksamma utbrott och vidta de åtgärder som de har möjlighet att vidta. I detta arbete ska vi även fortsättningsvis hjälpas åt.</p><p>Interpellationsdebatten var härmed avslutad. </p>",
    "intressent_id": "0853395328224",
    "rel_dok_id": "H81029",
    "replik": "N",
    "systemdatum": "2020-11-05 16:11:24"
  }
}