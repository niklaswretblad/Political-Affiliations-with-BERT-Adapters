{
  "anforande": {
    "dok_hangar_id": "5115504",
    "dok_id": "H90947",
    "dok_titel": "Protokoll 2021/22:47 Torsdagen den 16 december",
    "dok_rm": "2021/22",
    "dok_nummer": "47",
    "dok_datum": "2021-12-16 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "df5cf076-f693-ec11-916c-901b0e9b71a0",
    "anforande_nummer": "73",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Det som ledamoten Camilla Waltersson Grönvall beskrev var väldigt vällovligt, men ibland undrar jag verkligen på vilka patienters sida Moderaterna egentligen står.</p><p>Moderaterna promotar vårdförsäkringar och tycker att det är superbra. Handlar det om de privata vårdförsäkringarna, som innebär att privata vårdgivare som har avtal med regionerna också har patienter med privata försäkringar? Det är samma personalstyrka som tar hand om patienterna, och gissa vilka som går först! Det spejar man på numera.</p><p>Ledamoten pratade om de barn som är utsatta, och då tänkte jag nämna den klinik som jag talade om tidigare. Det är den största kliniken som arbetar med barn och unga med anorexi, och den är skattefinansierad. Enligt lagen ska de sjukaste patienterna prioriteras. I en uppföljning som gjorts medialt har det dock visat sig att så inte är fallet, utan det är de som kan betala som får gå före. Det är alltså inte principen sjukast först som gäller.</p><p>Jag måste säga att jag är väldigt oroad över denna utveckling. Den kommer att förstärka den stora ojämlikhet som vi redan kan se. Vi är inte emot privata alternativ, men vi vill kunna följa pengarna. Jag säger så här: Vad går våra skattepengar till? De ska förstås gå till de absolut sjukaste. De ska komma först. Om man utökar marknadens impact på hela hälso- och sjukvården lär vi få se fler avarter av detta slag.</p><p> STYLEREF Kantrubrik \\* MERGEFORMAT Hälsovård, sjukvård och social omsorg</p><p>Då undrar jag förstås, fru talman: Hur ser Moderaterna och specifikt Camilla Waltersson Grönvall på att sjukast först inte riktigt gäller utan att det på vissa ställen är rikast först?</p>",
    "intressent_id": "0246927519019",
    "rel_dok_id": "H901SoU1",
    "replik": "Y",
    "systemdatum": "2022-02-22 16:46:08"
  }
}