{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "3db377b8-bfe9-e911-9128-901b0e9b71a0",
    "anforande_nummer": "33",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! En grundläggande moralisk princip för mig och hela regeringen är att man inte ska betala högre skatt på sin pension än på den lön man får när man jobbar. I budgeten för nästa år fortsätter arbetet med att sluta den skatteklyfta för pensionärer som infördes genom Moderaternas jobbskatteavdrag. Faktum är att vi hade slutit klyftan för alla över 65 med denna budget, om det inte hade varit för det sjätte jobbskatteavdrag som röstades igenom vid årsskiftet och skapade en större skatteklyfta än övergångsbudgeten.</p><p>Denna nya skatteklyfta för pensionärer hade inte funnits om inte Oscar Sjöstedt och Sverigedemokraterna hade röstat ja till att införa ett sjätte jobbskatteavdrag. Och det är inte första gången Sverigedemokraterna sviker landets pensionärer. Hösten 2014 stoppade ni regeringens första skattesänkning för pensionärerna med de allra lägsta inkomsterna. Inte någon gång under valrörelsen berättade Oscar Sjöstedt, Jimmie Åkesson eller någon annan sverigedemokratisk företrädare att de skulle rösta för ett sjätte jobbskatteavdrag och skapa en ny skatteklyfta för pensionärerna.</p><p>Jag skulle vilja veta, Oscar Sjöstedt: Varför röstade ni igenom ett sjätte jobbskatteavdrag utan att pensionärerna fick motsvarande sänkning av sin skatt?</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2019-10-08 13:35:47"
  }
}