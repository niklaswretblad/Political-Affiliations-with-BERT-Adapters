{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Frågestund",
    "underrubrik": "Samhällets digitala beredskap",
    "kammaraktivitet": "frågestund",
    "anforande_id": "ff34ab05-ffb7-eb11-914f-901b0eac4c78",
    "anforande_nummer": "40",
    "talare": "Niels Paarup-Petersen (C)",
    "parti": "C",
    "anforandetext": "<p>Fru talman! Samhället är alltmer digitalt, och det betyder också att samhällets beredskap är alltmer beroende av att de digitala tjänsterna och lösningarna i samhället fungerar. Samtidigt ser vi att attacker mot digitala lösningar som håller sjukhus, vattenverk, energiförsörjning etcetera igång faktiskt ökar kraftigt, som nu senast på Gotland häromdagen.</p><p>Regleringen på det digitala området, som de här olika myndigheterna ska leva efter, är också otydlig. Det har vi senast sett i <em>Uppdrag granskning</em> om de digitala vårdsystemen i Skåne.</p><p>Samtidigt som hoten mot samhällets kritiska system blir allt större bidrar regelverken ofta till mer förvirring än tydlighet, och vi ser att regeringen står på sidlinjen. Trots återkommande påtryckningar, bland annat från Centerpartiet, finns inga tydliga rekommendationer från statligt håll om hur vi kan säkra både medborgarnas integritet och samhällets beredskap på det digitala området.</p><p>Min fråga till statsrådet är: När tänker regeringen sätta fart på arbetet med att säkra samhällets digitala beredskap och skapa tydliga regelverk för våra myndigheter och välfärdssektorn?</p>",
    "intressent_id": "0587736055221",
    "rel_dok_id": "H8C120210304fs",
    "replik": "N",
    "systemdatum": "2021-05-18 19:33:08"
  }
}