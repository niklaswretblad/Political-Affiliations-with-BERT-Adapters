{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "e0a572a1-9da7-ed11-917f-901b0eac4c70",
    "anforande_nummer": "27",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! När vi besökte militärövningen i Norge i mars förra året sa Magdalena Andersson, som då var statsminister, någonting viktigt: Vi kan vara oeniga om många saker, men vi kämpar båda för Sveriges trygghet. </p><p>Vi <em>är</em> oeniga om mycket - Magdalena Andersson är socialdemokrat, och jag är moderat. Jag har respekt för våra olikheter och våra olika roller. Men budskapet var viktigt, nämligen att vi sätter Sverige främst. Jag prövar därför igen. Är Socialdemokraterna beredda att bidra med tydliga besked om stöd till reformer som gör att även kärnkraften kan bidra till en fördubblad energiproduktion? Är Socialdemokraterna beredda att bidra till långsiktiga spelregler och tydliga investeringsförutsättningar för alla som vill bygga ny energi i Sverige? </p><p>Är man beredd att inte ställa kraftslag mot kraftslag utan inkludera ny svensk kärnkraft i en långsiktig svensk energipolitik? Är svaret ja eller nej?</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2023-02-08 11:45:21"
  }
}