{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "9fb44f31-ade0-eb11-9153-901b0eac4c78",
    "anforande_nummer": "8",
    "talare": "Oscar Sjöstedt (SD)",
    "parti": "SD",
    "anforandetext": "<p>Fru talman! Att det bara löser saker långsiktigt är ju inte riktigt sant. Höjer vi pensionsavgiften stärker vi pensionerna i dag också. De stärks även långsiktigt, såklart, så då blir det ju ännu bättre. Det är alltså inte riktigt sant. </p><p></p><p>Skatteklyftan mellan löntagare och pensionärer har ni inte lyckats utrota, Magdalena Andersson. Den är ju kvar. Ni tog bort den med ena handen, men sedan införde ni en skattelättnad enbart för löntagare med andra handen. Skatteklyftan är alltså kvar; den har ni fortfarande inte lyckats reda ut efter sju år. Det är sympatiskt att ni går till val på någonting, men i någon mening vann ni också valet. Det är Socialdemokraterna som leder regeringen, och ni har inte åstadkommit någonting på sju år. Den pensionsgrupp ni tillhör verkar fullständigt dysfunktionell. Den löser ju inga problem, utan om något skapar den problem. </p><p>Jag känner mig alltså inte fullt övertygad av finansministerns besked här i dag. Kommer ni att höja pensionsavgifterna eller inte?</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2021-07-09 14:00:24"
  }
}