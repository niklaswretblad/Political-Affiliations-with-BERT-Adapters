{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "(forts.) Allmänpolitisk debatt",
    "underrubrik": "Klimat, miljö och energipolitik",
    "kammaraktivitet": null,
    "anforande_id": "4a9f6f9f-bce1-e811-910f-901b0eac4c70",
    "anforande_nummer": "124",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Först vill jag tacka för förtroendet att få stå här och vara en av dem som ska leda Sverige framåt under de kommande fyra åren. Det är onekligen en prövotid just nu, och ansvaret vilar tungt på oss ledamöter. Just därför känns denna fråga, miljö- och klimatfrågan, extra viktig. Den bryr sig inte om nationsgränser, och den bryr sig inte om vem som är upphov till utsläppen. Och ärligt talat bryr den sig inte heller om vem som är statsminister i Sverige. </p><p>Även utan regering måste vi tydligt driva en politik som bromsar de skadliga klimatutsläppen. För detta krävs en aktiv miljöpolitik, där man vågar fatta beslut om strukturella åtgärder. </p><p>Min gärning i livet hemma i Nora samt mitt politiska fokus i Centerpartiet har legat på de gröna näringarna - skog, jord och landsbygdsutveckling. Att få vara en del av Sveriges viktigaste näring, nämligen skogsbruket, förpliktar. Skogsnäringen är den industri som har störst exportnetto av alla. </p><p>Att växande skog binder koldioxid är ett faktum. I mitt tycke är det också självklart att när skogen blir gammal och tillväxten avtar försvinner denna effekt. Då binder skogen endast den koldioxid som finns där och då. Den tar inte upp någon ny. Det talar för ett aktivt skogsbruk, där man hugger, planterar, röjer och gallrar för att åter avveckla skogen när den växt klart. Den växande skogen binder i dag nästan lika mycket koldioxid i atmosfären som de totala utsläppen utgör - ca 50 miljoner ton. </p><p>Fru talman! Jag är oroad över de problem som skogsbruket och skogsägarna står inför i dag, nämligen en konflikt där skogsbrukande och bevarande av biologisk mångfald ställs emot varandra. Jag skulle vilja säga att det är en uppmålad konflikt, eftersom jag är övertygad om att de inte står i ett motsatsförhållande till varandra. Vi har aldrig haft så mycket skog som i dag. Tillväxten överstiger avverkningsnivån med god marginal. </p><p>Att vi har en stor andel privata skogsägare är en garant för mångfald i sig. Trots det är det oftast de privata skogsägarna som hamnar i konflikt med myndigheter när det gäller hotade arter, mycket på grund av stelbenta regler och krångliga direktiv. Artskyddsförordningen, som i grunden bygger på EU:s direktiv för skydd av hotade arter, kan få konsekvenser som kan stoppa hela vindkraftsprojekt. Jag och Centerpartiet menar att artskyddsförordningen måste ses över för att den ska bli mer rättssäker. </p><p> STYLEREF Kantrubrik \\* MERGEFORMAT Allmänpolitisk debattKlimat, miljö och energipolitik</p><p>Fru talman! Äganderätten är stadgad i Sveriges grundlag. Att en näringsidkare riskerar att fråntas sin egendom, eller att en död hand läggs på verksamheten, är en rättslig skandal. Detta sker i dag därför att myndigheter menar att områden måste sparas för att skydda den biologiska mångfalden, trots att det inte finns pengar för en skälig ersättning. </p><p>Skogen ger i dag stora möjligheter till nya klimatsmarta material och produkter - fossilfria bränslen, textilier, alternativ till plast med mera. Ett lönsamt skogsbruk är bra för miljön. </p><p>Regeringens förslag om kilometerskatt, eller vägslitageavgift, är rent kontraproduktivt för den gröna näringen. Bygg gärna ut spårnätet, så att en möjlighet finns att byta från väg till järnväg, men straffbeskatta inte dessförinnan. </p><p>Slutligen undrar jag varför just skogsägare ska ta större ansvar än andra företagare för klimatförändringarna. Varför förväntas skogsnäringen avstå vinster eller acceptera fördyrade omkostnader av något slags moraliskt ansvar när inte annan industri eller tjänstesektor förväntas göra det? </p><p>För miljön och klimatet behöver vi fler aktiva skogsbrukare, män som kvinnor. Centerpartiet menar att lösningen är ett lönsamt skogsbruk, och det är nödvändigt för klimatomställningen. </p><p>(Applåder)</p>",
    "intressent_id": "0903081277919",
    "rel_dok_id": null,
    "replik": "N",
    "systemdatum": "2018-11-06 13:08:53"
  }
}