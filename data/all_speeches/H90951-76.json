{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "bb65139e-2ab4-ec11-9167-901b0eac4c78",
    "anforande_nummer": "76",
    "talare": "Annie Lööf (C)",
    "parti": "C",
    "anforandetext": "<p>Fru talman! För ett år sedan var 23 miljoner människor på flykt undan klimatförändringarna. Det är mer än två Sverige som tvingats fly från naturkatastrofer, extremväder, matbrist eller vattenbrist. Klimatförändringarna är ett hot mot hela vår framtid - mot liv och hälsa, ekonomi, överlevnad och framtidstro. Detta är någonting som vi måste göra allt vi kan för att förändra.</p><p>Centerpartiets väg framåt är tydlig. Vi i Centerpartiet vill kombinera skarpa mål om utsläppsminskningar med stora investeringar i grön och smart teknik - i minusutsläpp, energilagring och elektrifiering - och utnyttja all den förnybara råvara som finns i den svenska skogen och i Sveriges lantbruk. Vi vill göra det enklare för privatpersoner och företag att bidra till en grönare vardag.</p><p>Företagen är nämligen nyckeln här. Det är de som ger oss innovation och nya jobb. De ger oss mer resurser till en nära och tillgänglig vård i hela landet, till ett starkare rättsväsen och fler poliser på våra gator och torg samt till det livsviktiga arbetet med att stoppa mäns våld mot kvinnor. De gör det möjligt att förstärka civilsamhället och skolans elevhälsa och att ge fler barn och unga en väg ut ur psykisk ohälsa. De stärker konkurrenskraften hos vårt gröna näringsliv - hos bönderna - och får fler att våga satsa på att bo, leva och utvecklas i våra gles- och landsbygder.</p><p> STYLEREF Kantrubrik \\* MERGEFORMAT Partiledardebatt</p><p>Men inget av detta kommer av sig självt, utan det kräver hårt jobb och reformer för förändring. Det har vi i Centerpartiet slagits för i över ett sekel, och det kommer vi att fortsätta slåss för under hela valåret. Vi kommer att slåss för förändring som tar företagen, klimatet, jämställdheten och tryggheten framåt och som utvecklar Sveriges gles- och landsbygder samt värnar öppenheten och anständigheten. Vi kommer att slåss för förändring som ger fler kraften att leva sitt bästa liv och våga tro på morgondagen och som bygger ett friare, grönare och starkare Sverige.</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "N",
    "systemdatum": "2022-04-04 17:19:56"
  }
}