{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "f384bd47-e04d-ec11-915f-901b0eac4c70",
    "anforande_nummer": "14",
    "talare": "Jens Holm (V)",
    "parti": "V",
    "anforandetext": "<p>Fru talman! Jag vill tacka statsministern för återrapporten.</p><p>Statsministern har helt rätt i att ingen är säker i världen förrän alla är säkra. Det innebär att vi måste underlätta för alla världens medborgare att vaccinera sig mot covid-19. Tyvärr är tillgången till vaccin väldigt ojämlikt fördelad i världen. De rika länderna har en god tillgång, men fattiga länder har det inte.</p><p>Ett sätt att sprida vaccinet över hela världen vore att lätta lite på de hårda patentbestämmelser som finns i dag och säga att liv får gå före rätt den här gången och att vi därmed ger gratislicenser till länder som Vietnam, Indien, Brasilien etcetera så att de kan producera inhemska vaccin med stöd av de licenserna.</p><p> STYLEREF Kantrubrik \\* MERGEFORMAT Återrapportering från Europeiska rådets mö-te den 21-22 oktober</p><p>Är statsministern beredd att verka för det? Var det något han tog upp på toppmötet?</p><p>Vad gäller det viktiga klimattoppmötet COP 26 i Glasgow som inleds nu på söndag har vi i dag en gigantisk förtroendeklyfta mellan rika länder och fattiga länder. De rika länderna har, precis som statsministern sa, åtagit sig att hjälpa de fattiga länderna i klimatomställningen med klimatfinansiering på minst 100 miljarder dollar per år. Vi är inte där. De pengarna finns ännu inte. Och såvitt jag vet tänker man från EU åka till Glasgow utan en konkret siffra om klimatfinansiering, alltså utan nya klimatpengar för de fattigaste i världen.</p><p>Jag vill fråga statsministern: Är det verkligen så illa? Har statsministern tagit upp frågan om att EU måste höja sin klimatfinansiering? Och hur mycket kommer EU egentligen att bidra med på klimattoppmötet?</p><p>Om man inte kommer dit med minimikriteriet, nämligen att hjälpa dem som drabbas här och nu av klimatkrisen, ja, då har man faktiskt inte där att göra.</p>",
    "intressent_id": "0216534495014",
    "rel_dok_id": "",
    "replik": "N",
    "systemdatum": "2021-11-25 12:10:43"
  }
}