{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "8767a6d6-95bf-eb11-9156-901b0e9b71a8",
    "anforande_nummer": "39",
    "talare": "Aron Emilsson (SD)",
    "parti": "SD",
    "anforandetext": "<p>Fru talman! Detta är en fråga som definitivt hör till dagens debatt. Och svaret på Linda Modigs sista fråga är naturligtvis ja. </p><p>Att jag lyfter fram frågan om att också till vardags så att säga höra hur Centerpartiet som ett EU-vänligt och EU-orienterat parti ställer sig till att i regeringsförhandlingar och i andra sammanhang vara pådrivande för att EU:s regelverk inte ska förhindra förnyelse av nordiska konventioner och nordiska avtal - vilket i praktiken blivit ett faktum efter nordiska länders EU-inträde för att regeringar är oroliga för en lång process, höga kostnader och att bryta mot EU:s regelverk om att vara icke diskriminerande mot vissa medborgare som inte är nordiska medborgare - är relevant om man så att säga breddar den mer aktivt gentemot EU och verkar för att Norden samlat koordinerar EU-direktiven så att vi inte upprättar nya gränshinder. Detta vill jag påstå, fru talman, är en bärande fråga för framtiden även i dagens särskilda debatt.</p>",
    "intressent_id": "0861521539920",
    "rel_dok_id": "",
    "replik": "Y",
    "systemdatum": "2021-05-28 11:20:06"
  }
}