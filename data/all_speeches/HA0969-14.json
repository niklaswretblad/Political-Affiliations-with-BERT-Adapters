{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "358c480a-60b4-ed11-9183-901b0e9b71a8",
    "anforande_nummer": "14",
    "talare": "Ardalan Shekarabi (S)",
    "parti": "S",
    "anforandetext": "<p>Fru talman! I vår grundlag fastslås ju att saklighet och objektivitet ska gälla vid offentlig verksamhet. Den utveckling vi har haft under de senaste decennierna är att offentliga verksamheter har privatiserats. Om vi då inte vidtar åtgärder för att säkerställa insyn och offentlighet samt andra åtgärder för att minimera risken för otillåten påverkan och korruption får vi en samhällsutveckling där dessa viktiga principer i grundlagen inte respekteras och inte gäller. I slutändan kommer tilliten i vårt samhälle att skadas.</p><p>Ta bara debatten om betygsinflation - den är ett perfekt exempel på hur risken för att objektivitet och saklighet inte ska gälla i offentligt finansierade verksamheter och myndighetsutövning påverkar tilliten i vårt samhälle. Man kan antingen bara acceptera det eller vidta åtgärder. Vi har offentlighetsprincipen till vårt förfogande. Vi har även andra mekanismer som handlar om att begränsa riskerna för korruption i samband med offentliga affärer och privat drift av offentlig verksamhet.</p>",
    "intressent_id": "0922497728524",
    "rel_dok_id": "",
    "replik": "Y",
    "systemdatum": "2023-02-24 17:27:22"
  }
}