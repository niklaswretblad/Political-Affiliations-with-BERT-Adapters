{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "30de072e-6ec8-eb11-9156-901b0e9b71a8",
    "anforande_nummer": "85",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! När vi nu reformerar Arbetsförmedlingen och när vi nu ska återkomma med en departementsskrivelse är det såklart helt centralt att kvalitet och kontroll och effektivt användande av skattebetalarnas pengar ska vara styrande.</p><p>I samband med införandet av valfrihetssystemet Stöd och matchning, det som kallas Stom, skärpte Arbetsförmedlingen inträdeskraven i jämförelse med tidigare valfrihetssystem för jobbcoacher och etableringslotsar. Det är klart att det är oerhört centralt med höga inträdeskrav. Det är också en del av kontrollen.</p><p>Den kanske mest utslagsgivande ändringen var att de krav på tidigare referensuppdrag som ansökande leverantörer skulle kunna uppvisa inte kunde uppfyllas enbart genom att en leverantör tidigare varit etableringslots eller jobbcoach. Detta bidrog till att minska den överetablering av leverantörer som fanns i tidigare valfrihetssystem.</p><p>I samband med införandet av Kundval rusta och matcha, Krom, höjde Arbetsförmedlingen inträdeskraven ytterligare genom att kräva att ansökande leverantörer skulle uppvisa två referensuppdrag med motsvarande inriktning och omfattning i stället för ett.</p><p>Ja, Arbetsförmedlingens bedömning är att den mest ändamålsenliga formen för tjänsten Krom, som är ett pilotprojekt och en försöksverksamhet, är inom ramen för ett valfrihetssystem enligt LOV. Detta för att Arbetsförmedlingen har byggt vidare på tjänsten Stöd och matchning, som också är en LOV-tjänst.</p><p>Genom att man använde LOV kunde Krom också lanseras på kort tid, och det ger bättre möjligheter att hinna dra lärdomar av pilotprojektet eller försöksverksamheten som just nu pågår.</p><p>Regeringen avser inte att styra myndigheten mot att bygga det reformerade systemet på upphandling via LOV. Det är samtidigt inte rimligt att regeringen aktivt förhindrar att myndigheten använder sig av LOV ifall det bedöms vara det mest ändamålsenliga utifrån reformens syften: upprätthållande av kvalitet, goda resultat och kostnadseffektivitet.</p>",
    "intressent_id": "0661583406713",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}