{
  "anforande": {
    "dok_hangar_id": "5014641",
    "dok_id": "H60926",
    "dok_titel": "Protokoll 2018/19:26 Tisdagen den 11 december",
    "dok_rm": "2018/19",
    "dok_nummer": "26",
    "dok_datum": "2018-12-11 00:00:00",
    "avsnittsrubrik": "Ny lag om tobak och liknande produkter",
    "underrubrik": null,
    "kammaraktivitet": "ärendedebatt",
    "anforande_id": "b6bd7379-1918-e911-9112-901b0eac4c70",
    "anforande_nummer": "16",
    "talare": "Michael Anefur (KD)",
    "parti": "KD",
    "anforandetext": "<p>Fru talman! Man kan vrida och vända på den här frågan, vilket Karin Rågsjö gärna gör. Men jag tror att skiljelinjen mellan Karin Rågsjö och mig är att jag litar på att människor kan ta eget ansvar. Och jag litar på att marknadskrafter fungerar. När människor vill ha rökfria miljöer kommer de att erbjudas det. Men vi ska vara försiktiga med att gå hela vägen och ta till det största och kraftigaste instrument vi har: att lagstifta.</p><p> STYLEREF Kantrubrik \\* MERGEFORMAT Ny lag om tobak och liknande produkter</p><p>Jag utgår från att Vänsterpartiet och Kristdemokraterna var överens förra gången, när vi pratade om inomhusmiljön. Då kunde ingen komma undan om man ville gå på restaurang. Utomhus är det en helt annan sak. Jag söker mig gärna till uteserveringar som är rökfria. De blir allt fler. Jag tror också att de allra flesta kommer att vara rökfria i framtiden.</p><p>Jag tror dock inte på det centrala bestämmandet om vad varje enskild näringsidkare ska göra eller inte eller på att vi fullständigt tar bort alternativen så att alla ska förlita sig på att vi i riksdagen vet bäst om allt varje gång och hela tiden.</p><p>Det är säkert på det sättet som sägs här, att vissa länder har lagstiftning mot rökning på uteserveringar. Det är också många som inte har det. Jag tror att vi kan lösa det här utan att gå lagstiftningsvägen.</p>",
    "intressent_id": "0892978334516",
    "rel_dok_id": "H601SoU3",
    "replik": "Y",
    "systemdatum": "2019-01-14 17:29:15"
  }
}