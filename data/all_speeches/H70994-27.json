{
  "anforande": {
    "dok_hangar_id": "5058630",
    "dok_id": "H70994",
    "dok_titel": "Protokoll 2019/20:94 Torsdagen den 26 mars",
    "dok_rm": "2019/20",
    "dok_nummer": "94",
    "dok_datum": "2020-03-26 00:00:00",
    "avsnittsrubrik": "Frågestund",
    "underrubrik": "Direkt statligt stöd till småföretag",
    "kammaraktivitet": "frågestund",
    "anforande_id": "ea91377c-d695-ea11-9132-901b0eac4c78",
    "anforande_nummer": "27",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Ja, vi är i ett mycket svårt läge. Vi ska göra vårt yttersta för att bekämpa denna smitta. Jag noterar att Tobias Andersson i likhet med den amerikanske presidenten försöker benämna den etniskt, men detta är ett problem vi har över hela världen. Det drabbar människor. Vi måste göra vårt yttersta för att skydda människoliv.</p><p>Samtidigt ser vi att det får svåra konsekvenser för näringslivet av många olika skäl. Människor känner oro därför att våra närmaste handelspartner stänger sina gränser, och det för med sig konsekvenser.</p><p>Regeringen har vidtagit ett stort antal åtgärder bara de senaste tio dagarna, bland annat för att se till att företagen har likviditet så att de inte av den anledningen går i konkurs. Vi har också plockat av kostnader som till exempel arbetsgivaravgifter, hyreskostnader och lönekostnader. Vi utesluter inte någon åtgärd för att se till att stötta det svenska näringslivet i detta svåra läge.</p>",
    "intressent_id": "0973474532717",
    "rel_dok_id": "H7C120200326fs",
    "replik": "N",
    "systemdatum": "2020-05-14 13:32:22"
  }
}