{
  "anforande": {
    "dok_hangar_id": "5067044",
    "dok_id": "H8097",
    "dok_titel": "Protokoll 2020/21:7 Tisdagen den 15 september",
    "dok_rm": "2020/21",
    "dok_nummer": "7",
    "dok_datum": "2020-09-15 00:00:00",
    "avsnittsrubrik": "Svar på interpellation 2019/20:448 om stöd till en demokratisk utveckling i Belarus",
    "underrubrik": "",
    "kammaraktivitet": "interpellationsdebatt",
    "anforande_id": "176ef16d-620d-eb11-9146-901b0e9b71a8",
    "anforande_nummer": "30",
    "talare": "Kerstin Lundgren (C)",
    "parti": "C",
    "anforandetext": "<p>Fru talman! Jag tycker att utrikesministern ska se värdet av att vi brett i Sverige står upp för alla som kämpar på gator och torg i Belarus för sin frihet, för fria val och för att de ska få sina val respekterade i sitt eget land. Det är det viktiga.</p><p>Sedan har vi alla naturligtvis läst om turerna, som har pågått rätt länge. Vi har sett hur sanktioner har kommit och gått. Och vi läser, precis som Lukasjenko och regimen gör, om hur reaktionerna blir på olika ageranden.</p><p>Det är naturligtvis viktigt att bryta detta och se det momentum som faktiskt finns, som är skapat genom någonting som vi inte sett tidigare i Belarus, nämligen hundratusentals människor som trotsar polisvåld och regimens angrepp på fredliga demonstranter. De måste känna vårt stöd.</p><p>Där hoppas jag att utrikesministern ska vara tydlig, men inte med att i första hand söka ge en plattform för Lukasjenko, regimen och andra att vara med i något samtal \"post den 5 november\". Har man inte har svarat upp faller ribban. Då är Lukasjenko inte längre, enligt vårt sätt att se det, en president i Belarus. Han har inte den grunden.</p><p>Dessutom måste man se Rysslands roll. Jag delar inte bilden av att Ryssland är den som skulle kunna skapa förutsättningar för demokrati. Jag tror inte att det är Rysslands eller Putins huvudmål, utan det är någonting helt annat. Där måste vi också vara tydliga och sätta stopp.</p>",
    "intressent_id": "0155487380917",
    "rel_dok_id": "H8C120200915ip",
    "replik": "N",
    "systemdatum": "2020-10-13 16:44:02"
  }
}