{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "0cc661ee-2d03-eb11-9146-901b0e9b71a8",
    "anforande_nummer": "72",
    "talare": "Johan Pehrson (L)",
    "parti": "L",
    "anforandetext": "<p>Herr talman! Det är ju inte så att jag är grälsjuk per definition, även om man ibland kan tro att många här i kammaren är det. Det bygger på att vi har lite olika åsikter om saker, och här är en sådan sak.</p><p>Vi tror från Liberalernas sida att det är viktigt att stärka samarbetet i Europa. När vi ser vad som händer i Kina, vad som händer i Ryssland, vad som händer i Belarus, vad som händer överallt ser vi ju inte att det är de mänskliga rättigheterna och friheterna som är på frammarsch.</p><p>Vi måste samarbeta mer i Europeiska unionen för att försvara de värden som vi har tillsammans i den här delen av världen. EU är det absolut bästa samarbetet för miljön, för jobb och för humanism, men det är också viktigt för att bekämpa brottslighet. Till exempel pågår det nu ett samarbete - regeringen lägger fram en proposition om att vi ska se till att vi bättre kan jaga vinster från brott över hela Europa. Det kommer hit människor från Polen, Bulgarien och Rumänien och begår brott. Svenskar begår brott och drar till Spanien. Det är klart att vi måste se till att vinsterna från brott förverkas. Då måste vi samarbeta, men Jimmie Åkesson säger nej till allt ytterligare samarbete på rättsområdet.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2020-09-30 17:02:43"
  }
}