{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "04a672a1-9da7-ed11-917f-901b0eac4c70",
    "anforande_nummer": "63",
    "talare": "Annie Lööf (C)",
    "parti": "C",
    "anforandetext": "<p>Herr talman! Jag vill tacka Magdalena Andersson för det förtroendefulla samarbete som vi har haft under hennes tid som partiledare men också tacka för det fina samarbete som jag hade förmånen att ha med Stefan Löfven. Jag har också haft förmånen att samarbeta med Håkan Juholt under hans tid som partiledare, men då var det mer debatt än samarbete.</p><p>Jag vill också tacka Magdalena för hennes ansvarstagande i en för Sverige orolig tid och för modet att ompröva gamla sanningar för Sveriges säkerhet. Jag har alltid uppskattat hennes raka sätt och starka integritet och att hon har tagit sig tid att träffas, sitta ned med ganska många koppar kaffe och hitta vägar framåt när det gäller både budgetfrågor, statsministeromröstningar och Nato.</p><p>Jag är väldigt stolt över vårt samarbete i januariavtalet och över att jag fick medverka till och gratulera Magdalena Andersson som första kvinna som statsminister. För någon vecka sedan stod ett antal sjuåringar i denna talarstol, och de kunde Magdalena Anderssons namn. Det är för att Magdalena Andersson är en pionjär som landets första kvinna som statsminister, som har visat pojkar och flickor runt om i vårt land jämställdhet i praktiken. Tack för detta, och tack för gott samarbete!</p><p>(Applåder)</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2023-02-08 11:45:22"
  }
}