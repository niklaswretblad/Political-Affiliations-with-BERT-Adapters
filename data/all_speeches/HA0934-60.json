{
  "anforande": {
    "dok_hangar_id": "5160613",
    "dok_id": "HA0934",
    "dok_titel": "Protokoll 2022/23:34 Torsdagen den 8 december",
    "dok_rm": "2022/23",
    "dok_nummer": "34",
    "dok_datum": "2022-12-08 00:00:00",
    "avsnittsrubrik": "Frågestund",
    "underrubrik": "Återstart av Ringhalsreaktorer",
    "kammaraktivitet": "frågestund",
    "anforande_id": "8b5dfb8a-b995-ed11-9180-901b0e9b71a0",
    "anforande_nummer": "60",
    "talare": "Cecilia Rönn (L)",
    "parti": "L",
    "anforandetext": "<p>Herr talman! Jag har en fråga till energi- och näringsminister Ebba Busch. För oss i södra Sverige har det under lång tid varit tydligt att tidigare regeringars energipolitik är undermålig. Vi har en situation med krympande förmåga att producera egen energi. Vi har stora kapacitetsproblem och kraftigt ökade priser.</p><p>Att utreda vad som krävs för återstart av två reaktorer på Ringhals, R1 och R2, var en fråga som jag drev i valrörelsen i Halland, och därför är jag mycket glad över att det nu är en punkt i Tidöavtalet. Där står det att vi skyndsamt ska göra en genomgående utredning av vad som krävs för återstart av en eller två reaktorer på Ringhals - alltså inte om det går, utan vad som krävs.</p><p>Därför är min fråga till energi- och näringsministern hur det går med den här frågan och när vi kan förvänta oss ett svar på vad som krävs för återstart. Behovet av mer planerbar elproduktion är ju, som vi alla är medvetna om, akut i Halland och södra Sverige.</p>",
    "intressent_id": "0926477102420",
    "rel_dok_id": "HAC120221208fs",
    "replik": "N",
    "systemdatum": "2023-01-16 17:19:57"
  }
}