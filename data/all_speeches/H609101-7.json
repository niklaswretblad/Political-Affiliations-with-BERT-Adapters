{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om Försvarsberedningens förslag",
    "underrubrik": null,
    "kammaraktivitet": "aktuell debatt",
    "anforande_id": "9d9f4b2d-45ca-e911-9123-901b0eac4c78",
    "anforande_nummer": "7",
    "talare": "Mikael Oscarsson (KD)",
    "parti": "KD",
    "anforandetext": "<p>Herr ålderspresident! Sverige befinner sig i ett allt tuffare omvärldsläge. Exempel på det är kriget som just nu pågår i Ukraina. Där dödas tio personer varje månad. Vi ser det alltsedan kriget i Georgien. Sverige har ett bra men alldeles för litet försvar givet de säkerhetspolitiska hot vi står inför.</p><p>För två och ett halvt år sedan återupptogs Försvarsberedningens arbete. Uppdraget vi fick av försvarsministern var att titta på och analysera omvärldsläget och föreslå hur en försvarsmakt ska se ut 2021-2025. Men det gällde också ekonomin. Det är ett mycket noggrant arbete som har genomförts under bra ledning av ordförande Björn von Sydow och huvudsekreterare Tommy Åkesson. Hela det arbetet har gjorts väldigt bra.</p><p> STYLEREF Kantrubrik \\* MERGEFORMAT Aktuell debatt om Försvarsberedningens förslag</p><p>Efter ett år lade vi fram den första rapporten som handlade om det civila försvaret. Alldeles nyligen lade vi fram slutrapporten <em>Värnkraft</em>, som jag nu visar för kammarens ledamöter. Det är vårt förslag. Rapporten visar på precis de förslag som behöver genomföras och som är helt nödvändiga vad gäller såväl armén som flygvapnet och marinen för att vi ska kunna försvara oss. Vi pekar på vad som krävs inte bara till 2025, herr ålderspresident, utan också till 2030.</p><p>Det problem som uppstod var när vi till jul var i princip färdiga med hur det militära försvaret skulle se ut och frågan var Socialdemokraterna står uppkom. Var står regeringen? Det var den frågan vi aldrig fick något svar på.</p><p>Om regeringen följer förslaget i den här utmärkta rapporten kommer det att gå igenom. Om de ekonomiska ramarna upprätthålls kommer det att finnas majoritet. Men i rapporten finns ett mycket märkligt avslutande ord från Socialdemokraterna där det framgår att man inte vill ha en ekonomisk uppgörelse.</p><p>Herr ålderspresident! Det är lika dumt som att försöka sig på att bygga ett hus - att säga: Det huset ska vi ha - men sedan inte vilja göra upp om pengarna. Det är nog svårt att bygga ett hus på ett sådant sätt. Men det är omöjligt att bygga ett försvar om man inte är överens om pengarna.</p><p>I den här rapporten står det att det behövs 1,5 procent av bnp, motsvarande 84 miljarder. 1,6 kommer det att krävas för det civila försvaret.</p><p>Vi behöver svar från försvarsministern i dag. Var står Socialdemokraterna i den här frågan?</p><p>(Applåder)</p>",
    "intressent_id": "0973782197017",
    "rel_dok_id": "H6C120190610ad",
    "replik": "N",
    "systemdatum": "2019-08-29 12:10:30"
  }
}