{
  "anforande": {
    "dok_hangar_id": "5074913",
    "dok_id": "H80937",
    "dok_titel": "Protokoll 2020/21:37 Onsdagen den 18 november",
    "dok_rm": "2020/21",
    "dok_nummer": "37",
    "dok_datum": "2020-11-18 00:00:00",
    "avsnittsrubrik": "Ändrade bestämmelser om fotografier och fingeravtryck i SIS II-regelverket",
    "underrubrik": "",
    "kammaraktivitet": "ärendedebatt",
    "anforande_id": "4856d5e7-243a-eb11-914a-901b0e9b71a8",
    "anforande_nummer": "2",
    "talare": "Bo Broman (SD)",
    "parti": "SD",
    "anforandetext": "<p>Fru talman! Vi debatterar i dag justitieutskottets betänkande avseende ändrade bestämmelser om fotografier och fingeravtryck i SIS II-regelverket. Jag vill börja med att yrka bifall till reservation 2.</p><p>Sverige är i dag med i Schengensamarbetet, ett samarbete som tillkommit för att uppnå målet med att människor ska kunna resa fritt inom Schengenområdet. Ett stort antal regler har satts upp för att säkerställa den fria rörligheten av personer men även för att kunna motverka de negativa bieffekter som den fria rörligheten kan medföra, till exempel gränsöverskridande brottslighet och olaglig invandring.</p><p>Schengens informationssystem, SIS, är ett exempel på en åtgärd som syftar till att stärka Schengenländernas operativa samarbete i frågor om bland annat brottsbekämpning och migrationskontroll. SIS är ett centralt datasystem som möjliggör informationsutbyte mellan medlemsstaterna. I Sverige är det polisen som ansvarar för den nationella delen av SIS.</p><p>En utländsk medborgare som inte kan identifieras på annat sätt ska vid in- eller utresekontroll eller vid en inre utlänningskontroll vara skyldig att låta en polisman eller en särskilt förordnad passkontrollant eller annan tjänsteman vid tullen, Kustbevakningen eller Migrationsverket fotografera eller ta personens fingeravtryck.</p><p>Fru talman! SIS II-regelverket, som propositionen utgår från, reglerar inte hanteringen av biometriska uppgifter efter att en sökning genomförts. Regeringen anför med hänvisning till vissa tidigare lagstiftningsärenden att de ska förstöras omedelbart efter att en sökning är genomförd. </p><p>Med anledning av vad både Polismyndigheten och Migrationsverket anför i sina remissvar framstår en av regeringen vidhållen uppfattning i denna fråga som omotiverad. När myndigheterna som ska tillämpa regelverket anför att den föreslagna konstruktionen skulle medföra problem som i betydande utsträckning påverkar deras möjlighet att lösa en uppgift anser vi att det finns anledning att ompröva ett sådant ställningstagande. </p><p>Migrationsverket anför exempelvis att frågan om lagring av fingeravtryck påverkar hela unionen. Om Migrationsverket inte får möjlighet att lagra fingeravtryck och använda dessa för sökning och registrering i SIS kommer det att finnas en påtaglig risk att tillstånd beviljas i Sverige eller annan medlemsstat trots att det finns en registrering i SIS. Migrationsverket efterfrågar en mer djupgående analys av möjligheterna att bättre uppnå förordningarnas syften med en utökad möjlighet till sökning och lagring av biometri.</p><p>Ändrade bestämmelser om fotografier och fingeravtryck i SIS II-regelverket</p><p>Fru talman! Vi anser därför att riksdagen bör tillkännage för regeringen att lagring av biometrisk information ska tillåtas i de fall där det är möjligt. Tiden för sådan lagring bör i sådana fall bestämmas till den maximala gräns som EU-rätten föreskriver eller annars till dess att uppgifterna är uppenbart obehövliga.</p><p>Jag vill avsluta med att nämna att Polismyndigheten har lämnat in en hemställan till regeringen om en allmän översyn av det nationella regelverket om bland annat insamling av biometriska uppgifter i syfte att stärka den brottsbekämpande verksamheten. Vi ser fram emot att inom en snar framtid få ta del av regeringens arbete med frågan här i riksdagen.</p>",
    "intressent_id": "0333193598116",
    "rel_dok_id": "H801JuU7",
    "replik": "N",
    "systemdatum": "2020-12-09 14:47:04"
  }
}