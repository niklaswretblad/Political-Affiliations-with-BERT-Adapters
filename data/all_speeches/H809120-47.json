{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Frågestund",
    "underrubrik": "Åtgärder för en fossilfri återhämtning",
    "kammaraktivitet": "frågestund",
    "anforande_id": "4f68e860-3b0b-ec11-9160-901b0e9b71a0",
    "anforande_nummer": "47",
    "talare": "Emma Hult (MP)",
    "parti": "MP",
    "anforandetext": "<p>Fru talman! En av vår tids största utmaningar är klimatförändringarna. Vi har inte lång tid på oss att lyckas vända trenden. Det är bråttom.</p><p>Regeringens initiativ Fossilfritt Sverige har tillsammans med branscher de senaste åren presenterat hela 22 färdplaner för hur dessa branscher ska kunna ställa om. I dag har Fossilfritt Sverige presenterat sin rapport <em>Fossilfri återhämtning</em>. Fossilfritt Sverige menar att höstens budget är den stora chansen för Sverige att utnyttja det möjlighetsfönster, som man kallar det, som nu finns. Det handlar om att samtidigt sätta igång ekonomin efter coronapandemin och accelerera utvecklingen mot att bli världens första fossilfria välfärdsland.</p><p>Min fråga till statsrådet Per Bolund är om statsrådet och regeringen håller med om Fossilfritt Sveriges slutsats att det är nu vi har möjligheten att verkligen accelerera utvecklingen för att bli världens första fossilfria välfärdsland.</p>",
    "intressent_id": "0628870165823",
    "rel_dok_id": "H8C120210506fs",
    "replik": "N",
    "systemdatum": "2021-09-01 17:44:12"
  }
}