{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:886 och 889 om skadestånd till våldtäktsmän",
    "underrubrik": "",
    "kammaraktivitet": "interpellationsdebatt",
    "anforande_id": "f0c0f047-4549-ec11-915f-901b0eac4c70",
    "anforande_nummer": "20",
    "talare": "Tobias Andersson (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag tackar återigen för svaren.</p><p>Det blir tröttsamt ibland när man debatterar med Morgan Johansson och pekar ut uppenbara brister i hans och regeringens agerande eller avsaknaden av detsamma och Morgan Johanssons återkommande svar blir att han är störst, bäst och vackrast, att det inte finns några fel, att det är den bästa regering som funnits på 20 år, att han har gjort de största reformerna för brottsoffer i mannaminne, att det aldrig någonsin har funnits någon statsman i världen som varit större, starkare och bättre än han själv.</p><p>Det är så det låter, men ute i landet, hos dem som behöver ta del av det Sverige som Morgan Johansson och hans kollegor har bidragit till att skapa, är man nog inte riktigt lika övertygad om Morgan Johanssons förträfflighet, så som han beskriver den här i riksdagens kammare. Där är man nog lite mer skeptisk till nuvarande ordning, där det exempelvis går att bli snudd på miljonär genom att gruppvåldta. Där är man nog lite mer skeptisk rörande att över 50 oskyldiga har drabbats av gängkrigens skjutningar de senaste tio åren. Där är man nog lite mer skeptisk kring att människor väljer att avstå från att röra sig på vissa platser eller vid vissa tider därför att man känner sig otrygg som en konsekvens av brister i Morgan Johanssons och regeringens ageranden.</p><p>Jag tycker att det vore storsint ifall Morgan Johansson ibland bara sa: \"Just den här gången var jag inte störst, bäst och vackrast. Jag hade faktiskt kunnat åtgärda detta lite tidigare.\" Vi håller ju till synes med varandra när vi står här och debatterar. Skillnaden är att vi aktivt har verkat och att Morgan Johansson har valt att avvakta och fortsätta skryta.</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:15"
  }
}