{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "54fad202-ccc0-ec11-9167-901b0eac4c78",
    "anforande_nummer": "64",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Det som Rickard Nordin avslutade anförandet med är väl lite grann det som blir problemet. Man är beredd att kliva ned i den egna skyttegraven igen, i den breda mitten där det är bekvämt och där man inte behöver beakta vilka som sitter i riksdagen och vad svenska folket har röstat på. Där behöver man inte respektera demokratin och folkets val. Det är bekvämt att sitta ned där, i den breda mitten och i sin egen skyttegrav, och prata om vad man borde göra eller vad man har gjort.</p><p>Sverigedemokraterna är absolut beredda att kompromissa i olika delar. Vi är helt övertygade om att alla fossilfria kraftslag kommer att behövas i energiförsörjningen framöver. Det inkluderar även, och framför allt, kärnkraften, då det inte finns något annat alternativ för en storskalig planerbar kraftproduktion i södra Sverige.</p><p>Vi var inte en del av den energiöverenskommelse som gjordes under förra mandatperioden just med hänvisning till de brister som fanns. De farhågor som fanns i den reservation vi hade har ju också blivit verklighet.</p><p>Fru talman! Frågan är då om Centerpartiet och Rickard Nordin är nöjda med hur det har utvecklat sig och hur det har slagit under de senaste åren. Det är en följd av denna politik.</p>",
    "intressent_id": "0130789484021",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}