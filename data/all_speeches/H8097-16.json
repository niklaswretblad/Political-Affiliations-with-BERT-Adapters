{
  "anforande": {
    "dok_hangar_id": "5067044",
    "dok_id": "H8097",
    "dok_titel": "Protokoll 2020/21:7 Tisdagen den 15 september",
    "dok_rm": "2020/21",
    "dok_nummer": "7",
    "dok_datum": "2020-09-15 00:00:00",
    "avsnittsrubrik": "Svar på interpellation 2019/20:472 om laddning av elbilar",
    "underrubrik": "",
    "kammaraktivitet": "interpellationsdebatt",
    "anforande_id": "096ef16d-620d-eb11-9146-901b0e9b71a8",
    "anforande_nummer": "16",
    "talare": "Jens Holm (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag vill tacka energiministern för svaret på min interpellation. Precis som ministern säger är elektrifiering av fordonsflottan en väldigt viktig del i hur vi ska kunna nå våra klimatmål.</p><p>På transportområdet ska vi minska våra utsläpp med 70 procent de kommande tio åren. Det är ett ambitiöst mål, men det är helt och hållet nödvändigt om vi ska kunna ta oss ur det akuta klimatnödläge som vi befinner oss i. Jag tycker att det blir mer och mer uppenbart för varje dag när man ser sig omkring. Det är skogsbränder i Kalifornien och andra former av extremväder runt om i världen.</p><p>Jag tycker att det som ministern säger är korrekt: Det ska vara lätt att köra elbil. I dag är det allt annat än lätt att ladda sin elbil på publika laddstationer. Det finns helt enkelt en uppsjö av olika betalsystem. Det är olika appar, man ska blippa med olika blippbrickor och man ska registrera sig och vara ansluten till ett visst betalsystem som inte fungerar i ett annat.</p><p>Jag kan visa talmannen och alla andra här i kammaren. Här har jag en sådan där blippbricka. Här har jag en annan blippbricka. På mitt bord i bänken ligger min mobil. Jag satt och räknade hur många olika appar jag har för att betala för att ladda bilen, och jag kom fram till att jag har sju olika appar. Alla förstår att det här inte är enkelt.</p><p>När man laddar sin elbil vet man ibland inte heller vad det kostar. Kostar det 5 kronor, eller kostar det 50 kronor? Så var det för mig en gång när jag laddade i 20 minuter. Kostar det 19 kronor, eller kostar det 190 kronor? Så var det vid ett annat tillfälle. Det har talats om rena vilda västern, laddkaos, laddträsk och annat. Därför är det så otroligt viktigt att vi ser till att bringa lite ordning i detta, för det ska vara lätt att göra rätt.</p><p>Jag välkomnar det rundabordssamtal som energiministern kallade till den 26 augusti för att diskutera \"enhetliga och enkla betalningslösningar\" för att ladda bilar. Men jag undrar om det här är det skarpaste verktyg en minister har: att sätta sig ned och samtala.</p><p>Fru talman! Snacka går ju, men ibland krävs lite kraftfullare åtgärder av en minister. Jag tänker på detta utifrån det faktum att vi nu har drygt 8 000 publika laddstationer för elbilar som har byggts ut med statliga medel. Staten har betalat 50 procent för att man ska sätta upp laddstolparna.</p><p>Därför tycker jag att det är lite märkligt att regeringen inte har lyckats formulera verkningsfulla krav på dem som monterar upp laddstolparna. Det borde krävas att det ska vara enkla system och system som ska kunna funka med varandra. Det ska kunna räcka med bara <em>en</em> blippbricka och bara <em>en</em> app.</p><p>Jag tycker inte att jag får ett riktigt klart svar från ministern. Avser han att ställa konkreta krav på dem som man betalar ut investeringsstöd för laddstationer till?</p><p>Jag skulle också vilja veta om ministern kan berätta när vi har ett enkelt system för att ladda våra elbilar så att man slipper springa omkring med en mängd laddbrickor och sju olika appar i sin mobil. Det ska ingen behöva göra. Det ska vara lätt att köra elbil.</p>",
    "intressent_id": "0216534495014",
    "rel_dok_id": "H8C120200915ip",
    "replik": "N",
    "systemdatum": "2020-10-13 16:44:00"
  }
}