{
  "anforande": {
    "dok_hangar_id": "5005913",
    "dok_id": "H6099",
    "dok_titel": "Protokoll 2018/19:9 Torsdagen den 18 oktober",
    "dok_rm": "2018/19",
    "dok_nummer": "9",
    "dok_datum": "2018-10-18 00:00:00",
    "avsnittsrubrik": "Allmänpolitisk debatt (forts. från prot. 8)",
    "underrubrik": "Sjukvård och välfärdsfrågor",
    "kammaraktivitet": null,
    "anforande_id": "9400486f-80e6-e811-910f-901b0eac4c70",
    "anforande_nummer": "88",
    "talare": "Mats Wiking (S)",
    "parti": "S",
    "anforandetext": "<p>Fru talman! En av de mest avgörande faktorerna för att ett land ska kunna utvecklas är hur folkhälsan i landet ser ut.</p><p>För mig som socialdemokrat är det oacceptabelt att det är ekonomin, var man bor eller vilket kön man tillhör som avgör vilken hälsa man har. Jag anser att vi behöver ta tag i de stora och växande hälsoklyftorna som finns i Europa, även i Sverige. Vi måste skapa jämlik hälsa för alla. Vi måste skapa rättvis folkhälsa. Det är bara så vi kan skapa hållbar samhällsutveckling socialt, ekonomiskt och ekologiskt men också demokratiskt.</p><p>Det avgörande för god och jämlik folkhälsa är inte bara vilken mat vi äter eller hur mycket vi motionerar. Det är vårt deltagande i samhället, vilken utbildning vi har, vilken inkomst och vilka ekonomiska möjligheter vi har och hur vår boendemiljö ser ut. Det är också tillgängligheten till samhällsservice - i livets alla skeden, inte minst när vi behöver det som mest. Men kanske viktigast av allt är att ha en känsla av sammanhang och tillgång till nära vänner och familj, sådana som man kan ringa när man känner sig utsatt och i nöd.</p><p>Susan Pinker, en känd psykolog, har undersökt hur det kommer sig att befolkningen i en by på Sardinien lever så länge. Hon har kommit fram till att en av de absolut viktigaste faktorerna är att ha ett nära nätverk som bryr sig om en och tar hand om en. När vi pratar folkhälsa är det faktiskt viktigare än både att motionera och att äta rätt.</p><p>Vi måste ta de här faktorerna på allvar, och som politiker i Sveriges riksdag kan vi göra någonting åt detta. Vi kan påverka genom lagstiftning, genom att förbättra förutsättningarna för kommuner och landsting via förskola, skola och vård och omsorg - som debatterats rätt mycket här i dag - men också genom att skapa bra förutsättningar för stadsplanering genom dialog med medborgare och genom att stärka föreningslivet.</p><p>Därför är jag stolt över det beslut som riksdagen fattade i juni om att vi ska ta bort glappet i folkhälsan inom en generation. Jag tror att vi var politiskt överens om det i riksdagen.</p><p> STYLEREF Kantrubrik \\* MERGEFORMAT Allmänpolitisk debattSjukvård och välfärds-frågor</p><p>Därför är det också bra att Agenda 2030 specifikt tar upp folkhälsan som avgörande för utveckling. Både globalt och lokalt måste vi ge folkhälsan högsta prioritet. Gör vi inte det skapar vi ett instabilt samhälle. Vi skapar klyftor och utanförskap. Det är en utmaning för oss politiker och kräver modiga politiska ställningstaganden.</p><p>Därför är jag stolt över den trygghetssatsning - den största i modern tid - som den S-ledda regeringen gjort. Det är ett sätt att ta tag i de problem som finns i samhället.</p><p>Vi Socialdemokrater har i regeringsställning gjort förstärkningar för barn och ungdomar och äldre för mer jämlik vård och omsorg och för mer jämlik utbildning, som är en väg mot bättre folkhälsa.</p><p>Att fler svenskar går till jobbet och att vi stärker tryggheten i samhället påverkar också folkhälsan positivt. Vi vet att välmående medborgare deltar i och litar på samhället. De ställer sig inte utanför, och de lockas inte av antidemokratiska krafter. De värnar om klimatet och skapar tillväxt i vårt samhälle.</p><p>Kort sagt: Det är bråttom nu att stärka folkhälsan för alla. Lyckas vi med det skapar vi samtidigt hållbarhet och social, ekonomisk och demokratisk tillväxt i Sverige.</p><p>(Applåder)</p>",
    "intressent_id": "0720250789315",
    "rel_dok_id": null,
    "replik": "N",
    "systemdatum": "2018-11-12 14:40:27"
  }
}