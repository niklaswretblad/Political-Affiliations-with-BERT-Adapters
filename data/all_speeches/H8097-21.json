{
  "anforande": {
    "dok_hangar_id": "5067044",
    "dok_id": "H8097",
    "dok_titel": "Protokoll 2020/21:7 Tisdagen den 15 september",
    "dok_rm": "2020/21",
    "dok_nummer": "7",
    "dok_datum": "2020-09-15 00:00:00",
    "avsnittsrubrik": "Svar på interpellation 2019/20:472 om laddning av elbilar",
    "underrubrik": "",
    "kammaraktivitet": "interpellationsdebatt",
    "anforande_id": "0e6ef16d-620d-eb11-9146-901b0e9b71a8",
    "anforande_nummer": "21",
    "talare": "Jens Holm (V)",
    "parti": "V",
    "anforandetext": "<p>Fru talman! Så sent som för ett par månader sedan, den 17 juni i somras, klubbade Anders Ygeman och regeringen en ny förordning om ett nytt investeringsstöd för att täcka just dessa vita fläckar där det inte går att snabbladda sin bil. Det är ett investeringsstöd som går att söka hos Trafikverket. Det som regeringen då bestämde var att Trafikverket ska betala ut investeringsstöd endast till platser där marknaden själv inte kan sätta upp laddstolparna.</p><p>Här tycker jag att det blir lite överideologiserat från regeringens sida. Varför se detta som en marknad över huvud taget? Varför inte se laddinfrastruktur som grundläggande samhällsinfrastruktur - som en del av våra statliga vägar, helt enkelt?</p><p>Som ett brev på posten kom sedan Trafikverkets redovisning av var de ska sätta upp laddstolparna. Det är på en massa platser där väldigt få människor bor. Där ska det <em>också </em>sättas upp, men varför kan inte Trafikverket sätta upp i städerna och nära städerna där vi faktiskt också behöver mer laddinfrastruktur som fungerar?</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag ser att ministern har ett stort engagemang i frågan. Det välkomnar jag verkligen. Det är bra att ministern träffar branschen, och jag vill säga att detta är en fantastisk bransch där det finns ett väldigt stort engagemang. Jag tror dock att bara rundabordssamtal kanske inte kommer att räcka. Det är bra att ministern öppnar för att det kanske behöver göras vissa förordningsskärpningar, så att det blir väldigt tydligt.</p><p>När blir nästa rundabordssamtal, Anders Ygeman? Och kan du lova att du efter det rundabordssamtalet har ett färdigt datum för när vi har ett enhetligt, enkelt system för att ladda våra elbilar?</p>",
    "intressent_id": "0216534495014",
    "rel_dok_id": "H8C120200915ip",
    "replik": "N",
    "systemdatum": "2020-10-13 16:44:00"
  }
}