{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "Allmänpolitisk debatt",
    "underrubrik": "Arbetsmarknad och ekonomi",
    "kammaraktivitet": null,
    "anforande_id": "f49e6f9f-bce1-e811-910f-901b0eac4c70",
    "anforande_nummer": "40",
    "talare": "Jessica Polfjärd (M)",
    "parti": "M",
    "anforandetext": "<p>Fru talman! Just nu är, precis som många har sagt, konjunkturen god. Det har varit högkonjunktur under flera år. Vi vet med säkerhet att efter högkonjunktur kommer lågkonjunktur. Ingen av oss kan säga när, men vi vet att den kommer att komma.</p><p>Vi menar att högkonjunkturen har slösats bort eftersom den rödgröna regeringen inte har vågat ta tag i viktiga strukturreformer som Sverige så väl behöver. Det kommer att bli kostsamt när ekonomin väl vänder.</p><p>Integrationsområdet har varit en viktig del av dagens debatt. Vi har sett att reformerna på området har lyst med sin frånvaro. Att det har varit en skjuts i ekonomin beror på att det har varit en god konjunkturuppgång.</p><p> STYLEREF Kantrubrik \\* MERGEFORMAT Allmänpolitisk debattArbetsmarknad och ekonomi</p><p>Trots detta har regeringen valt att höja skatterna med 60 miljarder. Statens utgifter har ökat med 100 miljarder kronor. Trots att högkonjunkturen har varit stark har välfärden försämrats och tryggheten urholkats.</p><p>Vi ser växande integrationsproblem. Vi ser att många står utanför den svenska arbetsmarknaden. Många får arbete, men många står utanför den svenska arbetsmarknaden. Det är inte tillfälligt, utan det är permanent - livslångt.</p><p>Vi vet att antalet inskrivna på Arbetsförmedlingen har ökat. Vi vet också att Arbetsförmedlingen brottas med en hel del bekymmer och problem. Arbetsförmedlingen heter Arbetsförmedlingen men borde kanske byta jobb eftersom man inte förmedlar arbeten. Arbetsförmedlingens trovärdighet är låg både hos dem ska anställa och hos dem som är arbetslösa.</p><p>Regeringen borde under den här mandatperioden ha prioriterat och genomfört viktiga strukturreformer, även på arbetsmarknaden. Att regeringen inte har sparat tillräckligt i högkonjunktur medför att vi står sämre rustade att vidta åtgärder när konjunkturen vänder. Elisabeth Svantesson anförde tidigare att ingen regering har sparat så lite vid högkonjunktur som den nuvarande regeringen.</p><p>De strukturreformer som vi anser att man hade behövt göra är bland annat att stärka drivkrafterna till arbete. Att så många som möjligt arbetar är helt avgörande för vilket välstånd och vilken välfärd som ska finnas i framtiden. Det måste alltid löna sig att arbeta. Det är lätt att säga, men det är svårt att göra. Vi anser att den här regeringen inte har prioriterat arbete utan i stället prioriterat bidrag.</p><p>Det behövs en bättre matchningsfunktion. Regeringen har tyvärr bidragit till att försena utredningsarbetet om förändringar av Arbetsförmedlingen. Arbetsförmedlingen har fått uppdraget men har inte levererat. Vi anser att det får betydande effekter för arbetsmarknadspolitiken.</p><p>Det finns en hel rad av misslyckanden vi skulle kunna räkna upp. Regeringen har satt upp mål, bland annat Sveriges lägsta arbetslöshet till 2020. Det är två år kvar. Det som har hänt är ett bakslag, och Sverige har halkat ned till plats nr 17 från plats nr 12. Vi vet att den reform som föreslogs skulle vara allenarådande så att arbetslösheten skulle sjunka och människor långt från arbetsmarknaden skulle komma in på densamma. Extratjänsterna har varit både dyra och ineffektiva. Man räknar på summor om 30 miljoner kronor per jobb som har förmedlats.</p><p>Vi anser att denna arbetsmarknadspolitik inte har varit lyckosam, och vi anser att Sverige behöver en ny regering.</p><p>(Applåder) </p>",
    "intressent_id": "0630824497414",
    "rel_dok_id": null,
    "replik": "N",
    "systemdatum": "2018-11-06 13:08:49"
  }
}