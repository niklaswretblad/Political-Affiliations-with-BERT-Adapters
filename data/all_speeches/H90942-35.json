{
  "anforande": {
    "dok_hangar_id": "5114300",
    "dok_id": "H90942",
    "dok_titel": "Protokoll 2021/22:42 Torsdagen den 9 december",
    "dok_rm": "2021/22",
    "dok_nummer": "42",
    "dok_datum": "2021-12-09 00:00:00",
    "avsnittsrubrik": "Regional utveckling",
    "underrubrik": "",
    "kammaraktivitet": "ärendedebatt",
    "anforande_id": "8d83c086-cf85-ec11-9163-901b0eac4c70",
    "anforande_nummer": "35",
    "talare": "Birger Lahti (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Regional utveckling</p><p>Fru talman! Jag måste bara få klarhet i en sak. Ann-Charlotte Hammar Johnsson nämner i anförandet och även i replikskiftet att regeringen stänger fullt fungerande kärnkraft. Man har tjatat så mycket om det att några tror att det är en sanning. Det är mycket jag inte håller med Miljöpartiet om, och det är inte heller mitt uppdrag att försvara dem, men jag måste bara få klarhet: När har regeringen stängt fullt fungerande kärnkraft i Sverige?</p><p>Man har pratat om 100 procent förnybart i stället för fossilfritt. Man tog bort kostnader för kärnkraften med 4 ½ miljard på årsbasis när man tog bort skatten på termisk effekt för att ägarna skulle kunna göra sina investeringar för oberoende härdkylning när det blev lagstadgade krav på det. De fick mer utrymme för att göra detta.</p><p>Ägarna till kärnkraftsreaktorerna väljer själva av ekonomiska, helt marknadsmässiga skäl att stänga. Man tjatar hela tiden om att regeringen har stängt. Jag kanske inte går i takt med regeringen och Miljöpartiet i många andra frågor, men här måste jag fråga: Var hittar jag det som Ann-Charlotte Hammar hävdar, att regeringen har stängt fullt fungerande kärnkraft?</p>",
    "intressent_id": "0825441263617",
    "rel_dok_id": "H901NU2",
    "replik": "Y",
    "systemdatum": "2022-02-04 16:32:05"
  }
}