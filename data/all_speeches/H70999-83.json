{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "Statsministerns frågestund",
    "underrubrik": "Otydlig information om krisåtgärder",
    "kammaraktivitet": "statsministerns frågestund",
    "anforande_id": "7dc808f0-d399-ea11-9132-901b0eac4c78",
    "anforande_nummer": "83",
    "talare": "Josefin Malmqvist (M)",
    "parti": "M",
    "anforandetext": "<p>Herr talman! Varslen ökar nu kraftigt. Finansdepartementets senaste prognos, som vi fick höra i går, är att arbetslösheten i år kommer att nå åtminstone 9 procent. Även antalet konkurser ökar nu kraftigt.</p><p>Statsministerns frågestund</p><p>Regeringen och oppositionen arbetar för att få åtgärder på plats, inte minst genom beslut här i riksdagen nästan dagligen. Det är åtgärder för att motverka konkurser och säkerställa att vi stöttar svensk ekonomi och svenskt näringsliv i denna tid.</p><p>Samtidigt möts vi av bekymrande signaler från en del näringslivsföreträdare om att en del insatser riskerar att bli alltför krångliga och att det är alltför svårt att som företagare förstå vilka insatser som nu kommer på plats och hur man som företagare kan ta del av dessa insatser. Vi hör också att den ränta på 6,6 procent som finns i regeringens förslag upplevs vara alltför hög för att man ska ha råd att ta del av insatserna.</p><p>Jag vill därför fråga om statsministern delar oron att dessa åtgärder riskerar att bli alltför krångliga för att företagare ska kunna dra nytta av dem.</p>",
    "intressent_id": "019430605328",
    "rel_dok_id": "H7C120200402sf",
    "replik": "N",
    "systemdatum": "2020-05-19 15:24:20"
  }
}