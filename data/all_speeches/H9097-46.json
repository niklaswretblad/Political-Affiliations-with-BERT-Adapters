{
  "anforande": {
    "dok_hangar_id": "5105040",
    "dok_id": "H9097",
    "dok_titel": "Protokoll 2021/22:7 Tisdagen den 21 september",
    "dok_rm": "2021/22",
    "dok_nummer": "7",
    "dok_datum": "2021-09-21 00:00:00",
    "avsnittsrubrik": "Svar på interpellation 2020/21:881 om brandskydd hos äldre och personer med funktionsnedsättning",
    "underrubrik": "",
    "kammaraktivitet": "interpellationsdebatt",
    "anforande_id": "4e45d9bd-bf2d-ec11-915b-901b0eac4c78",
    "anforande_nummer": "46",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Det är viktigt att den nya lagen får genomslag, att kommunerna följer den och att de tar den här frågan på allvar. </p><p>Det jag menar i mitt svar med kunskap om lokala förhållanden handlar just om var de särskilt riskutsatta individerna finns och vilka verksamheter som är mest sårbara för brand. Vi vet ju i dag av studier och statistik var bränder uppstår. Den kunskapen måste man använda lokalt när man jobbar med verksamheten, med räddningstjänst och i det förebyggande arbetet.</p><p>Kommunerna har nyckelrollen här. MSB har nu ett tillsynsansvar och också ett ansvar att bistå och samordna kommunernas förebyggande arbete och att sprida de goda exemplen och den kunskap som finns. </p><p>Det har gått så pass lång tid nu att kunskapen finns. Det är inte så avancerat att veta vad som behöver göras. Jag har stora förhoppningar om att den lagskärpning som nu är genomförd, med ett nytt nationellt mål, också får genomslag i kommunernas verksamhet när det gäller både räddningstjänst och den förebyggande verksamheten.</p><p>Gör vi detta tillsammans i Sverige är jag helt övertygad om att vi kan minska antalet bränder som leder till allvarliga skador och ytterst död.</p><p>Interpellationsdebatten var härmed avslutad.</p>",
    "intressent_id": "014744660015",
    "rel_dok_id": "H9C120210921ip",
    "replik": "N",
    "systemdatum": "2021-10-15 15:57:28"
  }
}