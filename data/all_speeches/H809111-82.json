{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Forskning, frihet, framtid - kunskap och innovation för Sverige",
    "underrubrik": "",
    "kammaraktivitet": "ärendedebatt",
    "anforande_id": "ed927693-7606-ec11-9160-901b0e9b71a0",
    "anforande_nummer": "82",
    "talare": "Robert Stenkvist (SD)",
    "parti": "SD",
    "anforandetext": "<p>Fru talman! Jämställdhetspolitiskt mål - jag anar att det var mitt parti Gunilla Svantorp menade. Jag har inte sagt någonting om något jämställdhetspolitiskt mål. Vi kan gärna ha det, men det viktiga är hur det ser ut.</p><p>Jag vet inte hur många gånger jag har sagt att utfallet kan vi inte styra men att det ska vara jämställdhet. Det ska vara absolut samma förutsättningar för varje grupp i samhället, både könsmässiga och andra. Jag förstår inte hur man kan misstolka det, men det är av väl av politiska orsaker. Vi närmar oss valet, som sagt.</p><p>Jag tänkte ta upp en annan sak. Jag har full förståelse, fru talman, för om det inte riktigt är Gunilla Svantorps bord och om hon inte är insatt i frågan. Jag tycker att det är en viktig fråga, men jag hade inte tid att ta upp den i mitt anförande.</p><p>Det gäller isbrytarna Oden, Atle och allt vad de heter. De är snart utslitna och fungerar inte så länge till. De behöver ersättas. Det gäller alltså att hålla vattenbägarna uppe.</p><p>Det talas jättemycket om höghastighetståg, som vi egentligen inte behöver och som inte riktigt passar för Sverige. Men det är jätteviktigt att vi håller våra vattenvägar öppna, och klimatförändringarna kommer ju inte att göra att det blir öppet hav under vintrarna. Det kan vi nog glömma de närmaste 50 åren.</p><p>Om jag är rätt informerad kostar varje sådan här isbrytare 1 ½ miljard, vilket är stora pengar. Vi behöver väl tre sådana nya forskningsfartyg.</p><p>Vad har regeringen för plan för detta? Jag har inte sett eller hört någon.</p>",
    "intressent_id": "0955748436811",
    "rel_dok_id": "H801UbU16",
    "replik": "Y",
    "systemdatum": "2021-08-26 16:05:22"
  }
}