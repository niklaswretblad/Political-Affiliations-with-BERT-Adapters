{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "Frågestund",
    "underrubrik": "En välfärdsberedning",
    "kammaraktivitet": "frågestund",
    "anforande_id": "96554483-c098-ed11-917f-901b0eac4c70",
    "anforande_nummer": "99",
    "talare": "Yasmine Bladelius (S)",
    "parti": "S",
    "anforandetext": "<p>Fru talman! I går bjöd vi socialdemokrater in fackförbunden och arbetsgivarna inom välfärden till ett rundabordssamtal för att få deras bild av situationen inom vård, omsorg och socialtjänst. De gav en mörk och oroande bild av läget. </p><p>Vi har personalkris i stora delar av välfärden. Sveriges läkarförbund berättar att sex av tio läkare överväger att byta arbetsplats eller helt lämna läkaryrket. Nästan var tredje junior läkare funderar på att lämna yrket. Vårdförbundet berättar att allt fler sköterskor lämnar vården helt - och att det är helt påverkbara faktorer som ligger bakom. Sjukvårdens personal går på knäna, och behovet av nytänkande och nya initiativ är stort. </p><p>Vi har i vårt budgetalternativ tagit initiativ till att tillsätta en välfärdsberedning, likt Försvarsberedningen. Min fråga till statsrådet är: Hur ställer ni er till vårt initiativ till en välfärdsberedning?</p>",
    "intressent_id": "0996640018922",
    "rel_dok_id": "HAC120221215fs",
    "replik": "N",
    "systemdatum": "2023-01-20 13:47:24"
  }
}