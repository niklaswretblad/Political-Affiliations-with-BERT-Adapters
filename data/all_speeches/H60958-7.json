{
  "anforande": {
    "dok_hangar_id": "5023486",
    "dok_id": "H60958",
    "dok_titel": "Protokoll 2018/19:58 Fredagen den 1 mars",
    "dok_rm": "2018/19",
    "dok_nummer": "58",
    "dok_datum": "2019-03-01 00:00:00",
    "avsnittsrubrik": "Svar på interpellation 2018/19:59 om externa aspekter av migration",
    "underrubrik": null,
    "kammaraktivitet": "interpellationsdebatt",
    "anforande_id": "a807dcd6-e14f-e911-911c-0090facf175a",
    "anforande_nummer": "7",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Det är häpnadsväckande att höra på Ludvig Aspling. Rakt upp och ned säger han att Sverigedemokraterna inte skär ned på biståndet.</p><p>Jag har här i min hand ert budgetförslag och siffrorna. Det står en minussiffra för 2019, nämligen 11,273 miljarder som ni skär ned på biståndet. 11,172 miljarder skulle ni skära ned på biståndet för 2020, om ni hade fått er vilja igenom.</p><p>Om Sverigedemokraterna vill hjälpa människor på plats, Ludvig Aspling, varför vill ni skära ned på biståndet? Jag har inte fått något svar.</p><p>Ludvig Aspling blandar ihop humanitära insatser med övrigt bistånd. Humanitära insatser kan handla om mer kortsiktiga insatser, men det övriga biståndet handlar bland annat om att hjälpa till med sociala reformer, att bygga upp en ny politisk struktur, att driva fram demokratiska reformer och långsiktig fattigdomsbekämpning. Skulle vi dra undan så stora summor från biståndet som Sverigedemokraterna vill skulle det såklart få stora effekter för människorna i exempelvis Afrika, och det skulle leda till att ännu fler människor skulle känna sig tvingade att migrera. Det är där vi är.</p><p>Den här diskussionen kommer förmodligen att fortsätta, men jag tycker att till nästa debatt får Ludvig Aspling ha lite mer ordning på sina argument.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H61059",
    "replik": "N",
    "systemdatum": "2019-03-26 17:12:10"
  }
}