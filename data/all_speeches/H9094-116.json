{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:895 om ökning av telefonsamtalen till Bris",
    "underrubrik": "",
    "kammaraktivitet": "interpellationsdebatt",
    "anforande_id": "53c1f047-4549-ec11-915f-901b0eac4c70",
    "anforande_nummer": "116",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Tack för svaret från statsrådet!</p><p>I samband med att Barnens rätt i samhället, Bris, uppmärksammade sin 50-årsdag den 1 september skrev de en debattartikel i Göteborgs-Posten med rubriken Våld mot barn måste vara varje partis högsta prioritet.</p><p>Bris har under ett halvt sekel gjort sitt yttersta för att lyssna på och finnas till för barn som far illa, samtidigt som de verkat för att politiken ska lyssna på barnen och verka för deras rätt i samhället.</p><p>I artikeln framgick bland annat: \"De senaste fem åren har samtal till Bris från barn om fysiskt våld ökat med 97 procent, samtalen om psykiskt våld med 114 procent och samtal om sexuella övergrepp har ökat med 107 procent.\" Det är oerhört deprimerande siffror.</p><p>Den kraftiga ökningen, som skett under socialdemokratiskt och miljöpartistiskt styre, visar hur regeringen inte lyckats skydda Sveriges barn och unga. Bris skrev vidare i sin artikel även: \"Vi måste ge barn större möjlighet att berätta om sin situation och själva söka stöd och skydd - utan föräldrars medgivande. Vi behöver känna och ta ett gemensamt ansvar för barns situation och trygghet och förstå att vi, varenda en av oss, är just den där viktiga vuxna som kan agera för att skydda ett barn.\"</p><p>Bris uttryckte sig även positivt om den utredning som regeringen har tillsatt gällande förslag till en samlad nationell strategi för att förebygga och bekämpa våld mot barn, inklusive hedersrelaterat våld och förtryck, vilket också statsrådet berör.</p><p>Jag kan också uttrycka mig i positiva ordalag om densamma. Min kritik grundar sig i stället i varför det dröjde fram till den 29 april i år innan regeringen tillsatte utredningen. Med allra största sannolikhet lär inte utredningen hinna slutrapportera så snabbt att det är möjligt att få eventuell ny lagstiftning eller dylikt på plats före valet. Det skulle i så fall innebära att regeringen försakat frågan konstant under hela sina åtta år vid makten. Det finns det enligt mig inga ursäkter för, fru talman. Den destruktiva utveckling som jag och Bris betonat kan knappast ha gått regeringen förbi fram till april i år.</p><p>Under Stefan Löfvens tid vid makten har samtalen till Bris rörande fysiskt våld, psykiskt våld och sexuella övergrepp alla dubblerats. Under den utvecklingens gång har regeringen i sin tur inte gjort någonting förrän i våras, då man tillsatte utredningen. Man har åtminstone inte fått bukt med problematiken.</p><p>Fru talman! Det är illa, riktigt illa, och det kan inte Märta Stenevi komma ifrån. Hade regeringen tagit barns välmående på allvar hade man naturligtvis agerat långt tidigare. I så fall hade vi kanske inte sett samma katastrofala utveckling på området.</p><p> STYLEREF Kantrubrik \\* MERGEFORMAT Svar på interpellationer</p><p>Min fråga i detta första anförande blir därför ifall Märta Stenevi är nöjd med den utveckling som varit eller om hon uppfattar att regeringen hade kunnat göra mer.</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:30"
  }
}