{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "f810d8e4-cca2-eb11-9152-901b0e9b71a8",
    "anforande_nummer": "27",
    "talare": "Rickard Nordin (C)",
    "parti": "C",
    "anforandetext": "<p>Fru talman! Vi befinner oss fortfarande, ett år senare, i en pandemi. Det är en pandemi som det ibland känns svårt att se slutet på, inte minst ekonomiskt. Men det känns också svårt därför att så många människor på något sätt har blivit drabbade. Man har varit sjuk. Man har mist någon som befinner sig antingen nära eller lite mer i periferin. </p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Vi börjar dock, faktiskt, se ett hopp. Vaccinationerna har börjat, och detta kommer att ha ett slut. Det tar tid, men det kommer att kunna hanteras. </p><p>Centerpartiet är med och tar det ekonomiska ansvaret i den här pandemin. I de ändringsbudgetar vi nu ser finns det resurser avsatta inte bara för sjukvården utan även för testning och vaccination. Det är otroligt viktigt att vi nu ser till att kommuner och regioner kan fortsätta att känna en trygghet i att det kommer ekonomiskt stöd för det som behövs. De ska kunna känna sig trygga i att det finns pengar - att det inte är det som är bristen. Alla som jobbar och sliter inom vården ska veta att det inte är resurserna som kommer att vara begränsningen. Detta kommer Centerpartiet att vara med och garantera. </p><p>Centerpartiet tar också ett stort ansvar för de restriktioner som regeringen inför. Vi är inte med och inför restriktionerna, men vi är med och städar upp ekonomiskt efter restriktionernas konsekvenser. När regeringen borde använda pandemilagen men i stället använder alkohollagen innebär det att man använder ett trubbigt verktyg som är till för att hantera alkoholanvändning snarare än smittspridning. Vi ser då till att stärka företagsstöden. Vi maximerar dem utifrån de EU-regler som nu finns och ser till att vi får saker på plats. </p><p>Vi avsätter pengar till Tillväxtverket så att de ska kunna anställa fler människor, låna in personal och göra stora förändringar. Vi ser också till att fler omfattas av stöden. I de ändringsbudgetar som nu ligger på bordet omfattas exempelvis även handelsbolag av det omställningsstöd som har funnits tidigare. Det är bra; alla företag ska kunna ta del av stöden.</p><p>Det är också viktigt att påpeka att ju längre vi går i den här krisen desto viktigare är det att vi får till bra, tunga, viktiga och kraftfulla stöd till företagen. Många har nämligen ätit upp otroligt mycket av sina marginaler. Jag mötte en företagare i fredags som har varit tvungen att sälja sin sommarstuga för att kunna betala ut lön en månad till. Därför är det otroligt viktigt att pengarna nu kommer ut. </p><p>I Centerpartiet har vi gjort allt vi kan på den ekonomiska sidan för att se till att det blir ett faktum, och nu måste regeringen ta sitt ansvar. Man måste leda sin myndighet och se till att detta går snabbare. Det får inte vara så att statlig byråkrati sänker svenska företag. Näringsministern och finansministern har ett stort ansvar att faktiskt leda de här resurserna på rätt väg. Vi i Centerpartiet tar vårt ansvar och ser till att resurserna finns på plats, och nu måste regeringen ta sitt ansvar och se till att de betalas ut.</p><p>Det här är en tuff tid. Det är en tuff tid för många företag, men man ser också möjligheterna. Om regeringen kan ställa om, nyttja pandemilagen - och stänga ned verksamheter, om den behöver göra det - men framför allt fokusera på smittspridningen får vi en ökad rättvisa. Då får vi ökade möjligheter och en ökad trygghet för företagen när det gäller att veta vad som de facto gäller. </p><p>Att göra som regeringen har gjort, det vill säga med bara några få timmars framförhållning säga att man förlänger restriktionerna, skapar en osäkerhet och en otrygghet för företagen. Det gör att de inte kan veta hur de ska planera schemat, vilken personal de ska ta in och exempelvis hur många bokningar en restaurang kan ta. Det är en helt ohållbar situation. Jag upplever att det från regeringens sida finns en oförståelse för hur företagens situation ser ut. </p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Jag tycker att det vore bra om näringsministern gjorde fler besök ute på hotell och i restaurangbranschen, för att få veta hur det faktiskt är och vad företagen behöver. Det de behöver just nu är nämligen att få de stöd utbetalade som de har blivit garanterade. Människor ligger ute med miljonbelopp som de har fått ta från de marginaler de hade. De har fått ta dem från det egna sparandet och faktiskt ibland genom att belåna eller sälja egna fastigheter. Det är helt orimligt. </p><p>Vi behöver göra allt vi kan för att rädda företagen och se till att de överlever - så att de finns kvar. Det måste vi om vi ska kunna gå på restaurang, besöka hotell, ha en besöksnäring och allt annat. Nu behöver regeringen agera. </p><p>Med det, fru talman, yrkar jag bifall till utskottets förslag gällande de extra ändringsbudgetarna och avslag på motionerna.</p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "N",
    "systemdatum": "2021-04-23 09:57:20"
  }
}