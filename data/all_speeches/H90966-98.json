{
  "anforande": {
    "dok_hangar_id": "5120103",
    "dok_id": "H90966",
    "dok_titel": "Protokoll 2021/22:66 Tisdagen den 15 februari",
    "dok_rm": "2021/22",
    "dok_nummer": "66",
    "dok_datum": "2022-02-15 00:00:00",
    "avsnittsrubrik": "Svar på interpellation 2021/22:306 om arbetsmarknadsprövning för uppehållstillstånd på grund av arbete",
    "underrubrik": "",
    "kammaraktivitet": "interpellationsdebatt",
    "anforande_id": "4553ade4-36c2-ec11-9167-901b0eac4c78",
    "anforande_nummer": "98",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Skälet har jag redan sagt: Vi har inte haft stöd i riksdagen för den här ordningen tidigare. Och för att vara strikt har den här regeringen bara funnits i cirka tio veckor, men på den korta tiden har vi lagt fram en lång rad förslag.</p><p></p><p>Jag tror faktiskt att Ludvig Aspling förminskar problemen med att komma till rätta med arbetskraftsinvandringen och arbetslivskriminaliteten. Det kommer inte att räcka ens med en kombination av det som vi har lagt på riksdagens bord och arbetsmarknadsprövning. Det måste till väsentligt fler förslag. Och jag kan lova Ludvig Aspling att det kommer att läggas fler förslag både på riksdagens bord och i andra former för att komma till rätta med det här problemet både på migrationssidan och på arbetslivskriminalitetssidan, för vi har inte en situation som man kan vara nöjd med. Det behöver göras betydligt mer.</p><p>Sedan blir det intressant. Ludvig Aspling pratar om regeringsfrågan, och jag frågar: Är ni beredda att släppa fram en regering som inte lägger fram förslag på arbetsmarknadsmarknadsprövning, som Ludvig Aspling själv säger är den centrala frågan? Då säger Ludvig Aspling: Vi är inte beredda att förhandla i riksdagens talarstol.</p><p>Jag kan bara konstatera att Sverigedemokraterna <em>är</em> beredda att förhandla om arbetsmarknadsprövning. De <em>är</em> beredda att sälja ut arbetsmarknadsprövningen för att få sitta på regeringens taburetter eller få annat inflytande över politiken. Annars hade Ludvig Asplings svar varit nej, och så hade den saken varit ur vägen. Men det svaret fick vi inte av Ludvig Aspling i dag, och det är ett nog så viktigt svar för väljarna.</p><p>Interpellationsdebatten var härmed avslutad.</p>",
    "intressent_id": "0744993950910",
    "rel_dok_id": "H910306",
    "replik": "N",
    "systemdatum": "2022-04-22 14:23:30"
  }
}