{
  "anforande": {
    "dok_hangar_id": "5044706",
    "dok_id": "H70924",
    "dok_titel": "Protokoll 2019/20:24 Onsdagen den 23 oktober",
    "dok_rm": "2019/20",
    "dok_nummer": "24",
    "dok_datum": "2019-10-23 00:00:00",
    "avsnittsrubrik": "Villkor och riktlinjer för radio och tv i allmänhetens tjänst 2020-2025",
    "underrubrik": "",
    "kammaraktivitet": "ärendedebatt",
    "anforande_id": "dbfb2acc-6305-ea11-9126-901b0eac4c70",
    "anforande_nummer": "33",
    "talare": "Lotta Finstorp (M)",
    "parti": "M",
    "anforandetext": "<p>Fru talman! Man blir lite förvånad när man hör en klok person som Lawen Redar stå och fabulera kring vår politik. Det tyder på en tondövhet och en vilja att hitta konfliktlinjer så långt det är möjligt.</p><p>Jag vill läsa ur vår motion. Så här tycker vi om kulturuppdraget: \"Kultur och egenproduktion på svenska ingår också i kärnuppdraget samt andra angelägna samhällsområden där kommersiella medier inte kommer att verka.\"</p><p>Jag hoppas att det är tydligt nog. Det jag hörde var att Lawen Redar sa att vi vill ta bort kulturuppdraget. Jag förstår inte alls var det kommer ifrån, och jag läste precis innantill från vår motion. Samma sak klistrades också på Kristdemokraterna, och det kommer säkert Roland Utbult att ta upp.</p><p>Jag har en del frågor till Lawen Redar. Anser Socialdemokraterna att Sverige ska ha en mångfald av medier som är livskraftiga och finns i hela landet? Om svaret är ja - det är det svar jag hör från samtliga partier - undrar jag på viket sätt den här propositionen stöder den målsättningen.</p><p>Jag har funderat mycket på att om kritiken mot public services oberoende aldrig kommer från regeringspartierna och Vänsterpartiet - skulle man då kunna anta att det faktiskt ligger någonting i att människor upplever public service som inte helt oberoende?</p>",
    "intressent_id": "0750518623913",
    "rel_dok_id": "H701KrU2",
    "replik": "Y",
    "systemdatum": "2019-11-12 16:48:31"
  }
}