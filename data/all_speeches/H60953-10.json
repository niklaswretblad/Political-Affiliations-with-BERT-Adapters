{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "Cykelfrågor",
    "underrubrik": null,
    "kammaraktivitet": "ärendedebatt",
    "anforande_id": "9b731eb7-f740-e911-9116-901b0eac4c78",
    "anforande_nummer": "10",
    "talare": "Sofia Westergren (M)",
    "parti": "M",
    "anforandetext": "<p>Fru talman! I dag debatterar vi trafikutskottets betänkande nr 6 <em>Cykelfrågor</em>. För tids vinnande nöjer vi moderater oss med att yrka bifall till reservation 1.</p><p>Moderaterna anser att cykeln som transportmedel har en nyckelroll för att göra Sverige starkare, friskare och mer hållbart. Ökat cyklande ger stora samhällsekonomiska vinster. Att göra cykeln till ett mer attraktivt alternativ vid det dagliga pendlandet bidrar till förbättrad luftkvalitet, minskad trängsel och ökad framkomlighet.</p><p>I dag består cykelinfrastrukturen av spridda sträckor som inte hänger samman. I min tidigare roll som kommunstyrelsens ordförande i Stenungsund var det svårt att se hur cykelinfrastrukturen skulle växa samman. Det kunde vara en väg eller ett berg som låg emellan, eller så var det markfrågor som var svåra att lösa. Jag kan minnas en riktigt svår markfråga som gjorde att cykelbanan fick ett abrupt slut mitt på ett öppet fält. Jag kan nog tänka mig att även våra lokaltidningar tyckte att det var skönt att få sluta följa denna följetong som pågick i många år.</p><p> STYLEREF Kantrubrik \\* MERGEFORMAT Cykelfrågor</p><p>Moderaterna kan konstatera att Sverige har en lång väg kvar att gå och att det krävs krafttag och konkreta reformer för ett ökat cyklande.</p><p>Fru talman! Moderaterna kan konstatera att regeringen våren 2017 presenterade en nationell plan för ökad och säker cykling. Det var Alliansen i trafikutskottet som var drivande för ett tillkännagivande till regeringen om krav på att ta fram en nationell cykelstrategi. Tyvärr blev cykelstrategin fattig på konkreta förslag och målsättningar, så Moderaterna uppmanar regeringen att ta fram en nationell handlingsplan för att öka cyklandet i hela landet.</p><p>Fru talman! Moderaterna tycker att fler sammanhängande cykelstråk och snabbcykelvägar ska prioriteras vid utbyggnaden av cykelinfrastrukturen. En sådan utbyggnad skulle på allvar göra cykeln till ett alternativ till bilen i många av våra städer.</p><p>Vi tycker även att trafikseparering är viktigt av trafiksäkerhetsskäl och att arbetet med regelförändringar som underlättar för cykling i våra städer ska prioriteras.</p><p>Cykelvägen borde få en status som väg och inte längre vara reducerad till ett bihang till bilväg. Det hade skapat nya möjligheter för en cykelväg att följa en tågräls eller få en egen sträckning.</p><p>Statusen på cykelvägar behöver också kategoriseras. Det kan vara olika hastigheter för en gemensam gång- och cykelväg, snabbcykelväg eller en cykelgata där motorfordon anpassar sin hastighet. Det är främst två saker som behöver komma till: en sammanhållen cykelinfrastruktur och tydliga regler som är väl kända för allmänheten med tydliga skyltar och så vidare.</p><p>Moderaterna vill ha fler som cyklar.</p><p>Tack så mycket för att ni har lyssnat!</p><p>(Applåder)</p>",
    "intressent_id": "022805994927",
    "rel_dok_id": "H601TU6",
    "replik": "N",
    "systemdatum": "2019-03-07 17:41:10"
  }
}