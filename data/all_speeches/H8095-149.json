{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:460 om stärkt kollektivtrafik",
    "underrubrik": "",
    "kammaraktivitet": "interpellationsdebatt",
    "anforande_id": "ec48e5fe-ab04-eb11-9146-901b0e9b71a8",
    "anforande_nummer": "149",
    "talare": "Jens Holm (V)",
    "parti": "V",
    "anforandetext": "<p>Fru talman! Ytterst handlar denna debatt om vad det är för Sverige vi vill ha efter corona. Det är så mycket vi kommer att behöva göra efter coronapandemin. Att se till att vi får en välfungerande kollektivtrafik som bidrar till ökad jämlikhet i samhället, ökad tillgänglighet och minskade utsläpp av växthusgaser är en av de viktigaste frågorna att knäcka i detta sammanhang.</p><p>Regeringen har, som ministern var inne på, presenterat mer än tio extrabudgetar med över 250 miljarder kronor i akuta coronastöd. Detta tycker jag är välkommet. Men nu ser vi att en del av de stöd som har presenterats inte räcker. Vi måste kunna fortsätta att resa tryggt i kollektivtrafiken när vi behöver det. Branschen, de som kör bussarna, och våra regionala kollektivtrafikmyndigheter, som organiserar trafiken, säger om de 3 miljarder kronorna: Tack för dem! Vi har inte fått dem än, men de blir bra när de kommer - men det behövs mer pengar.</p><p>Jag skulle vilja ställa en fråga till ministern. Vecka 40 är allt avklarat på Trafikverket när det gäller ansökningarna för de 3 miljarder kronorna. När kommer de då att betalas ut, Tomas Eneroth?</p><p>Jag vill också fråga ministern: Mot bakgrund av att så mycket pengar har betalats ut till andra områden och att vi har en tydlig uppgift om att uppskattningsvis 6 miljarder kronor till behövs för att vi ska kunna ha en välfungerande kollektivtrafik, anser ministern att detta är en någorlunda rimlig siffra? Och kommer ministern att återkomma med ytterligare stöd, utöver de 3 miljarder kronorna, till kollektivtrafiken i Sverige?</p>",
    "intressent_id": "0216534495014",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}