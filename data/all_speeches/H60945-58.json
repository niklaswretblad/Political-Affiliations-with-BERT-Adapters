{
  "anforande": {
    "dok_hangar_id": "5021030",
    "dok_id": "H60945",
    "dok_titel": "Protokoll 2018/19:45 Torsdagen den 31 januari",
    "dok_rm": "2018/19",
    "dok_nummer": "45",
    "dok_datum": "2019-01-31 00:00:00",
    "avsnittsrubrik": "Frågestund",
    "underrubrik": "EU:s förmedlemskapsstöd till Turkiet",
    "kammaraktivitet": "frågestund",
    "anforande_id": "1d1874f8-c239-e911-9116-901b0eac4c78",
    "anforande_nummer": "58",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! Turkiet är i dag en instabil och auktoritär stat som fängslar flest journalister i världen, som griper och torterar oppositionella och som förvärrar kriget i Syrien. Dessutom leds Turkiet av en uttalad islamist.</p><p>Mot bakgrund av situationen i landet rapporterade statsministern till EU-nämnden för ett par år sedan att medlemskapsförhandlingarna de facto hade avstannat för länge sedan och att detta också var rimligt med tanke på utvecklingen.</p><p>Då är det också rimligt att förmedlemskapsstödet till Turkiet påverkas. Men, fru talman, Turkiet får fortfarande mer förmedlemskapsstöd än något annat kandidatland. För åren 2018-2020 uppgår stödet till ungefär 20 miljarder kronor. Det är ingen liten slant.</p><p>Jag vill därför fråga EU-ministern varför EU fortsätter att betala ut detta föranslutningsstöd och vad han kommer att göra för att sätta stopp för det.</p>",
    "intressent_id": "0526748040023",
    "rel_dok_id": "H6C120190131fs",
    "replik": "N",
    "systemdatum": "2019-02-26 13:35:45"
  }
}