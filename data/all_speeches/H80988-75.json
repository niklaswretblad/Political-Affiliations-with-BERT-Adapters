{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Frågestund",
    "underrubrik": "Skydd av fiskbeståndet i Östersjön",
    "kammaraktivitet": "frågestund",
    "anforande_id": "2235ab05-ffb7-eb11-914f-901b0eac4c78",
    "anforande_nummer": "75",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Jag tackar Nina Lundström för frågan.</p><p>När vi diskuterar fiske är det jätteviktigt att vi har en försiktighetsprincip i botten för att säkerställa att vi har fiske kvar till kommande generationer. Inte minst fisket i Östersjön är väldigt sårbart. Att alla beslut som fattas på området kring kvoter och annat grundar sig på vetenskaplig rådgivning är väldigt viktigt. Men det innebär också att alla frågor man driver måste ha samma ansats.</p><p>Därför har vi fattat ett antal beslut. Vi har till exempel gett uppdrag att titta på forskning och annat för att klargöra orsakssambanden kring vad det är som händer med exempelvis strömmingen, som jag tror att man refererar till här. En fråga som finns i diskussionen är att flytta trålgränsen, men för att göra det behöver man komma överens med länder som har tillträde till svenskt vatten, och det är egentligen EU som fattar beslutet. Vi måste ha ett vetenskapligt grundat beslutsunderlag att komma med när vi för den diskussionen.</p>",
    "intressent_id": "0339894357417",
    "rel_dok_id": "H8C120210304fs",
    "replik": "N",
    "systemdatum": "2021-05-18 19:33:09"
  }
}