{
  "anforande": {
    "dok_hangar_id": "5072238",
    "dok_id": "H80921",
    "dok_titel": "Protokoll 2020/21:21 Onsdagen den 14 oktober",
    "dok_rm": "2020/21",
    "dok_nummer": "21",
    "dok_datum": "2020-10-14 00:00:00",
    "avsnittsrubrik": "Skärpta regler avseende hanteringen av sprängämnesprekursorer",
    "underrubrik": "",
    "kammaraktivitet": "",
    "anforande_id": "7b0240d1-991e-eb11-9143-901b0eac4c70",
    "anforande_nummer": "1",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Den proposition som vi nu debatterar innehåller lagändringar som regeringen föreslår med anledning av en ny EU-förordning om kemiska ämnen som kan användas för legitima ändamål men som också kan missbrukas för att tillverka sprängämnen. </p><p>Vi moderater välkomnar lagändringar som ökar tillsynen av fler aktörer och uppmanar till fler åtgärder för att öka medvetenheten kring sprängämnen. Men det är inte tillräckligt, och mer behöver göras. </p><p>Sverige har enorma problem. Det vi kallar skjutningar och sprängningar, fast det egentligen är mordförsök, mord och bombdåd, har blivit så vanligt förekommande att det ibland bara blir små tidningsnotiser.</p><p>Enligt polisen saknar den utveckling som vi sett i Sverige internationell motsvarighet. År 2019 inträffade 257 sprängningar och bombdåd. Många av dessa bombdåd har skett mitt i stan, i bostadsfastigheter och på centrala platser där människor rör sig och lever. </p><p>I september förra året skadades en ung kvinna allvarligt när hon passerade en butik i Lund och en bomb detonerade. </p><p>I januari i år inträffade två explosioner samma natt, och två bostadshus här i Stockholm, ett i Kista och ett i Husby, fick mycket allvarliga skador. Familjer fick evakueras och föras till sjukhus. </p><p>I helgen var det en explosion i ett trapphus i Göteborg. Fastigheten fick omfattande skador, och en flicka skadades och fick föras till sjukhus med ambulans. </p><p>Kan man ens föreställa sig skräcken att små barn vaknar av att en bomb detonerar och att familjer tvingas fly sina hem mitt i natten i Göteborg, i Stockholm och runt om i Sverige? Kommer dessa barn att våga sova hemma igen, och vilken skräck kommer de att få leva med framöver? Detta är så ofattbart fruktansvärt. </p><p>Människor av den här typen som gör dessa saker och som är så totalt hänsynslösa ska inte få röra sig fritt i vårt samhälle. De som placerar en bomb i ett bostadshus är helt likgiltiga inför det faktum att oskyldiga människor skadas, blir dödade och kan få sina hem bombade. Det är helt ofattbart. De ska sitta bakom lås och bom länge. </p><p>Det krävs en genomgripande översyn av regelverket kring sprängämnen, och straffen måste skärpas. De straffskärpningar som regeringen föreslår i en annan proposition, <em>En strängare syn på hantering av vapen och explosiva varor</em>, behandlas i justitieutskottet och är inte tillräckliga. </p><p>Utvecklingen måste få ett stopp innan dessa gäng trasar sönder vårt samhälle, det samhälle som vi känner och det land som vi vill att Sverige ska vara. Kriminaliteten hotar inte bara enskilda människors liv utan hela det svenska samhällskontraktet. </p><p> STYLEREF Kantrubrik \\* MERGEFORMAT Skärpta regler avseende hanteringen av sprängämnes-prekursorer</p><p>Fru talman! Sprängningarna är svårutredda, och det är uppenbart att mer behöver göras och att det behövs utökade verktyg i kampen mot bombdåden. </p><p>Polisen har pekat på en rad brister i hanteringen av sprängmedel, vilket ökar risken att sprängämnen försvinner från exempelvis byggarbetsplatser, sprängämnen som sedan används för kriminella ändamål. Därför måste hela kedjan för hanteringen av sprängämnen stärkas och skärpas. Det handlar om allt från tillräcklig kompetens och resurser hos tillsynsinstanserna till att nödvändiga kontroller faktiskt görs kontinuerligt samt att det finns tillräckliga sanktionsmöjligheter mot de verksamhetsutövare som brister i hanteringen. </p><p>Enligt polisen är sprängmedel som beslagtagits ofta tillverkade i syfte att användas vid just byggarbetsplatser. Ett krav på en effektivare märkning av kommersiella sprängmedel redan vid produktion, exempelvis genom dna-märkning eller andra effektiva märkningsmetoder, skulle kunna göra det enklare att spåra varifrån sprängmedlen kommer och vem som har tillverkat dem. Det skulle underlätta polisens utredningsarbete. </p><p>Vi vill därför se över möjligheten att dna-märka eller på annat sätt förbättra märkningen av kommersiella sprängmedel, just i syfte att stärka och effektivisera det polisiära utredningsarbetet så att fler anmälda sprängningar och bombdåd leder till fällande domar.</p><p>Fru talman! I november 2019 gav regeringen sex myndigheter i uppdrag att gemensamt öka samhällets förmåga att hantera explosiva varor samt förebygga och förhindra den illegala införseln och användningen av dessa. Det operativa samarbetet ska stärkas, och förmågan att gemensamt hantera sprängningar och explosiva varor ska ökas. Uppdraget är bra, men det ska inte slutredovisas förrän i november 2021.</p><p>Givet den situation som Sverige befinner sig i med mycket allvarlig gängkriminalitet, bombdåd och skjutningar är det angeläget att kraftsamlingen sker mer skyndsamt. Vi moderater vill därför att uppdraget ska slutredovisas tidigare.</p><p>Fru talman! Moderaterna står givetvis bakom samtliga våra tre reservationer, men för tids vinnande yrkar jag bifall till endast reservation nr 1.</p><p>(Applåder) </p>",
    "intressent_id": "0866055333028",
    "rel_dok_id": "",
    "replik": "N",
    "systemdatum": "2020-11-04 13:33:13"
  }
}