{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Frågestund",
    "underrubrik": "Yttrandefriheten i Ryssland",
    "kammaraktivitet": "frågestund",
    "anforande_id": "0d2b9283-cda2-eb11-9152-901b0e9b71a8",
    "anforande_nummer": "110",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Tack, Aron Emilsson, för en väldigt bra fråga! Som jag precis nämnde kom jag i går hem från Moskva. Där talade jag med utrikesministern men också med ordföranden för senatens - det vill säga andrakammaren i duman - utrikesutskott och ett antal politiker.</p><p>Jag tog på båda dessa möten upp yttrandefrihet och det demokratiska utrymmets minskning, liksom den så kallade lagen om utländska agenter, som innebär att personer, journalister och organisationer måste stämpla sig själva som utländska agenter om de till exempel tar emot medel, direkt eller indirekt, från andra länder, exempelvis biståndsmedel från Sverige. Detta gör att de blir stigmatiserade och får svårare att jobba.</p><p>Jag träffade också en lång rad frivilligorganisationer under mitt möte.</p>",
    "intressent_id": "0992800527915",
    "rel_dok_id": "H8C120210204fs",
    "replik": "N",
    "systemdatum": "2021-04-21 20:15:47"
  }
}