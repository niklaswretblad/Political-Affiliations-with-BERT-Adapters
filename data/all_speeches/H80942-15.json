{
  "anforande": {
    "dok_hangar_id": "5075981",
    "dok_id": "H80942",
    "dok_titel": "Protokoll 2020/21:42 Torsdagen den 26 november",
    "dok_rm": "2020/21",
    "dok_nummer": "42",
    "dok_datum": "2020-11-26 00:00:00",
    "avsnittsrubrik": "Huvudmannaskap för personlig assistans",
    "underrubrik": "",
    "kammaraktivitet": "ärendedebatt",
    "anforande_id": "9e0f2300-3941-eb11-9147-901b0eac4c70",
    "anforande_nummer": "15",
    "talare": "Camilla Waltersson Grönvall (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Huvudmannaskap för personlig assistans</p><p>Fru talman! Det är underbart att vi har ytterligare en representant här från regeringsunderlaget, för det innebär att jag kanske kan få svar på de frågor som jag bär på och som Mikael Dahlqvist inte hade förmåga eller möjlighet att förklara.</p><p>Camilla Hansén talar om gediget underlag. Det är väldigt bra, och det vill vi också ha. Det finns ingen annan ambition med det förslag och det beslut som vi fattar i dag.</p><p>Jag hörde dock för en liten stund sedan Camilla Hansén säga \"om vi är överens\". Det gör mig orolig, och jag tror att det också är väldigt många andra som blir oroliga. Vad innebär det? Vad kommer att hända med utredningen?</p><p>Liberalernas företrädare har sagt att genomförandet kan ske framemot 2025. Då blir min fråga till Camilla Hansén och Miljöpartiet: Delar ni uppfattningen att det kommer att ta ytterligare fem år innan vi ser ett genomförande av ett samlat huvudmannaskap, oavsett om det skulle bli statligt eller kommunalt? Men inriktningen från vår sida är ju att det ska bli statligt, och det hoppas jag att även Miljöpartiet står bakom.</p><p>Har Miljöpartiet tagit tydlig ställning? Är det alltså tre partier inom januariöverenskommelsen som bär fram ett statligt huvudmannaskap, medan Socialdemokraterna inte har bestämt sig?</p><p>Den andra frågan gäller de underlag som vi får. Man får ändå säga att det måste vara ganska gediget förberett när man framöver lägger budgeten och prognoserna på bordet. Där finns det fortfarande inget svar på varför det från 2019 finns 14 295 personer som har varit beviljade assistansersättning, medan regeringen, där Miljöpartiet ingår, hävdar att det 2023 kommer att minska så mycket att det går ned till 12 921. Varför? Går det att få ett svar på den frågan?</p>",
    "intressent_id": "0781623040415",
    "rel_dok_id": "H801SoU10",
    "replik": "Y",
    "systemdatum": "2020-12-18 14:58:26"
  }
}