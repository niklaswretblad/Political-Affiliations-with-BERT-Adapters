{
  "anforande": {
    "dok_hangar_id": "5120103",
    "dok_id": "H90966",
    "dok_titel": "Protokoll 2021/22:66 Tisdagen den 15 februari",
    "dok_rm": "2021/22",
    "dok_nummer": "66",
    "dok_datum": "2022-02-15 00:00:00",
    "avsnittsrubrik": "Försvarspolitik",
    "underrubrik": "",
    "kammaraktivitet": "",
    "anforande_id": "f152ade4-36c2-ec11-9167-901b0eac4c78",
    "anforande_nummer": "17",
    "talare": "Pål Jonson (M)",
    "parti": "M",
    "anforandetext": "<p>Fru talman! För att vi ska få till samsynen krävs också att vi för säkerhetspolitiska samtal över vattnet. Det vore bra om vi kunde få till detta.</p><p>Låt mig få utmana Mattias Ottosson på en annan punkt. Han säger att Försvarsberedningen hade rätt i många antaganden om den säkerhetspolitiska omvärldsmiljön. I flera stycken har Mattias Ottosson helt rätt. Ni skrev utförligt framför allt i rapporten <em>Värnkraft</em> och i delrapporten <em>Motståndskraft</em> om hur Ryssland utmanar den europeiska säkerhetsordningen. Det har vi nu sett med all önskvärd tydlighet; och det håller och drar rätt.</p><p>Samtidigt ser vi i det förändrade klimatet kvalitativt nya faktorer som gör att vi också inom ramen för Försvarsberedningen borde tillsätta en utredning som ska göra en ny säkerhetspolitisk omvärldsanalys. Där har vi vädjat till regeringen att ge beredningen ett mandat att göra detta, men vi har hittills inte fått några svar från regeringen.</p><p>Det jag tänker på är till exempel det faktum att vi ser en närmare koordinering mellan Ryssland och Kina. Ryssland lämnar hela sin östra flank i det närmaste värnlös. Kina ställer krav på att Nato inte ska utvidgas österut. En sådan koordinering har vi inte sett förut.</p><p>Det andra som är helt uppenbart är det som Mattias Ottosson anförde själv, nämligen att vi inte har sett att Ryssland har presenterat legalt bindande avtal som både ska slå undan benen för vårt internationella försvarssamarbete och även ska begränsa vår säkerhetspolitiska handlingsfrihet att bli medlem av Nato.</p><p>Den tredje punkten är att det nu är i det närmaste sömlöst mellan Belarus och Ryssland, på ett sätt som det inte var 2019 när åtminstone rapporten <em>Värnkraft</em> fanns kvar. Det är geopolitiska realiteter.</p><p>Är Socialdemokraterna villiga att öppna för att Försvarsberedningen ska ges i uppgift att lägga fram en uppdaterad säkerhetspolitisk omvärldsanalys i ljuset av de geopolitiska förändringar som vi nu kan skönja?</p>",
    "intressent_id": "0642224351118",
    "rel_dok_id": "",
    "replik": "Y",
    "systemdatum": "2022-04-22 14:23:20"
  }
}