{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellationerna 2020/21:94 och 121 om framtiden för flygplatser i Stockholm",
    "underrubrik": "",
    "kammaraktivitet": "interpellationsdebatt",
    "anforande_id": "e4558677-4057-eb11-9147-901b0eac4c70",
    "anforande_nummer": "53",
    "talare": "Kjell Jansson (M)",
    "parti": "M",
    "anforandetext": "<p>Fru talman! Jag kan konstatera att regeringen inte har någon som helst vilja att säkerställa flyget i Stockholmsregionen. Innebär detta, när Bromma stängs i förtid, att man ska använda Skavsta som inrikesflygplats och bussa upp folk till Stockholm? Är det tanken? Mellan raderna känns det så.</p><p>Det är inget fel på Skavsta. Den flygplatsen är nyttig för den regionen, i synnerhet ned mot Östergötland. Men frågan är: Avser man att använda Skavsta i större omfattning? Är det därför man inte vill bygga ut Arlanda?</p><p>Jag tycker att det är tråkigt att regeringen visar en sådan ovilja i denna fråga. Det finns en klar majoritet i kammaren som är för att sätta igång detta jobb. Huvuddelen av riksdagspartierna förstår att det är nödvändigt och att pandemin inte kommer att pågå hur länge som helst. Det får vi verkligen hoppas, för det är inte roligt som det är nu när folk får låsa in sig och när vi som är ledamöter knappt får vara här om vi inte har debatter. Det är väldigt destruktivt.</p><p> STYLEREF Kantrubrik \\* MERGEFORMAT Svar på interpellationer</p><p>Jag saknar också ett lite bredare anslag hos regeringen i denna fråga. De skulle kanske kunna bjuda in även oss övriga partier, som inte sitter i regeringen, till att vara med och diskutera dessa frågor. Det här är ändå stora frågor som gäller inte en eller två mandatperioder utan kanske 100 år framåt.</p><p>Under mina år som råd har jag alltid varit noga med att man ska göra upp stora infrastrukturfrågor över blockgränserna, eftersom sådana gäller lång tid oavsett valresultat.</p><p>Tack för debatten, herr statsråd!</p>",
    "intressent_id": "0779329190517",
    "rel_dok_id": "H8C120201201ip",
    "replik": "N",
    "systemdatum": "2021-01-15 15:47:23"
  }
}