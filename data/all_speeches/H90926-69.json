{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:68 om höjningen av räntan på CSN-lån",
    "underrubrik": "",
    "kammaraktivitet": "interpellationsdebatt",
    "anforande_id": "7c89e34d-cd59-ec11-915f-901b0eac4c70",
    "anforande_nummer": "69",
    "talare": "Ilona Szatmari Waldau (V)",
    "parti": "V",
    "anforandetext": "<p>Fru talman! Det är positivt att regeringen har lagt fram samma förslag som Vänsterpartiet länge har drivit, till exempel om stöd till personer med funktionsnedsättning som statsrådet nu nämnde. Men när det gäller studiemedel och studielån konstaterar jag att statsrådet faktiskt inte svarade på min fråga om hur effekterna kommer att bli för den som drar sig för att skuldsätta sig. Kommer de att få fortsätta arbeta vid sidan om? Och hur arbetar man för att studielånet ska rekrytera fler från arbetarklassen till högre utbildning?</p><p>Jag drar mig till minnes när jag själv jobbade på CSN och just jobbade med återbetalningsfrågor. Det är några år sedan nu, men det var under en period när räntan var väldigt hög. Den väldigt höga räntan under väldigt många år gjorde också att räntan på studielånen gick upp. Många som ringde till CSN för rådgivning, för att få uppskov och så vidare hade hamnat i situationen att deras skulder bara ökade och ökade. För många med stora skulder innebar dessutom den höga räntan att det som de betalade under året inte ens täckte ränteökningen. När året var slut hade deras skuld ökat, trots att de betalade den avgift som de skulle.</p><p></p><p>Nu har vi en låg ränta och är inte i det läget. Men så som systemet är uppbyggt innebär det ju att om och när räntorna går upp höjs räntan på studielånet, och då läggs det på 0,45 procent. Jag menar att man som regering måste se framåt. Man kan inte bara utgå från dagens läge, utan man måste se framåt och se konsekvenserna.</p>",
    "intressent_id": "0229350341619",
    "rel_dok_id": "H91068",
    "replik": "N",
    "systemdatum": "2021-12-10 16:25:30"
  }
}