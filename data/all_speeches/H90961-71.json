{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "48c790c4-7aba-ec11-9167-901b0eac4c78",
    "anforande_nummer": "71",
    "talare": "Sofia Damm (KD)",
    "parti": "KD",
    "anforandetext": "<p>Fru talman! På uppdrag av Malmö stad har forskaren Hanna Cinthio skrivit en rapport som märkligt nog verkar vara den första i sitt slag. Den visar att det finns en utbredd hedersproblematik i förskolan - av 13 undersökta kommunala förskolor förekom hedersnormer på alla utom en. </p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Rapporten är verkligen ingen smickrande läsning för svensk jämställdhets- och integrationspolitik. Förskollärare står villrådiga när föräldrar kräver att deras små barn inte ska visa benen under vattenlek eller under vilan och när en bror har fått i uppdrag att kontrollera sin syster. </p><p>Barn måste få vara barn, fru talman. De ska inte begränsas i leklust, nyfikenhet och upptäcktsfärder i förskolan eller lågstadiet. Ändå praktiseras delar av hederskulturen här. Att små barn exempelvis måste ha slöja på sig och bära klädsel som täcker resten av kroppen står i direkt konflikt med skolans värdegrund, med jämställdhet mellan flickor och pojkar och med barns rättigheter. </p><p>Kristdemokraterna vill införa ett förbud mot slöja för barn på förskolan och i lågstadiet. Vi vill att varje förskola och skola ska ha riktlinjer för hur de ska agera när de misstänker att hedersförtrycket äger rum. Sverige ska fortsatt vara ett land där frihet och jämställdhet är självklara värden och gäller alla. </p><p>Jag vill avsluta med att läsa ur den utmärkta och tänkvärda boken <em>All inclusive</em> - <em>Välkommen till det nya landet</em> av journalisten Lars Åberg: Har vi som samhälle fortfarande några idéer och något krut kvar att lägga någonstans borde våra barn nu hamna i centrum. Det är svårt att förstå att vi så slätkammat och fogligt har låtit deras uppväxtmiljöer försämras och segregeras. Hur barnen lyckas checka in hos framtiden blir helt avgörande för hur vi alla kommer att betrakta varandra och det vi har gemensamt. </p>",
    "intressent_id": "0306286538528",
    "rel_dok_id": "",
    "replik": "N",
    "systemdatum": "2022-04-12 18:08:42"
  }
}