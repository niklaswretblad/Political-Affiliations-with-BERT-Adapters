{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "47fad202-ccc0-ec11-9167-901b0eac4c78",
    "anforande_nummer": "51",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Låt mig först rätta något. Moderaterna har varken i Europaparlamentet eller här i Sverige röstat för naturgas, till exempel när det handlat om taxonomin. Det har vi röstat mot i parlamentet. Även här är vi helt överens med regeringen om att det inte är en bra väg att gå. Det vill jag ha sagt, för det är viktigt.</p><p>Jag delar inte alltid Lorentz Tovatts synpunkter, men här delar jag synen på faran och risken med att bli beroende av såväl kinesisk som rysk teknik, kärnbränsle och annat. </p><p>Den glada nyheten i dag handlar om Northvolts satsning på batterier. Där är det också viktigt att se på hur de ska kunna få fram alla de delar som de behöver till batterierna. Vi tycker att mer ska hämtas i Sverige. Jag vet att vi inte alltid delar samma synsätt om att gruvnäringen i Sverige måste bistå Northvolt. Det ska inte bara fattiga länder i Afrika göra.</p><p>Jag tror att vi kan enas om oron över kinesers och ryssars makt över vårt energisystem. Det vore bra om hela riksdagen kunde enas om detta.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}