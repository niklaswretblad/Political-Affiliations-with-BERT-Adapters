{
  "anforande": {
    "dok_hangar_id": "5167459",
    "dok_id": "HA0966",
    "dok_titel": "Protokoll 2022/23:66 Tisdagen den 21 februari",
    "dok_rm": "2022/23",
    "dok_nummer": "66",
    "dok_datum": "2023-02-21 00:00:00",
    "avsnittsrubrik": "Svar på interpellation 2022/23:161 om åtgärder mot Iran",
    "underrubrik": "",
    "kammaraktivitet": "interpellationsdebatt",
    "anforande_id": "8028d5ec-1ab2-ed11-917f-901b0eac4c70",
    "anforande_nummer": "16",
    "talare": "Stefan Olsson (M)",
    "parti": "M",
    "anforandetext": "<p>Fru talman! Tack till ledamoten Alexandra Völker för interpellationen och tack till utrikesministern för svaren!</p><p>Jag vill i mitt sista inlägg bara upprepa vad jag sa om att det krävs en så kallad behörig myndighet för att en terroristlistning ska kunna bli fallet.</p><p>Jag tycker att ledamoten Rojhan anförde ett exempel på en terroristhandling som skulle kunna föranleda en terroristlistning, nämligen attentatet mot en synagoga i Tyskland. Det är ett rimligt fall. Det är bara det att Sveriges regering inte kan besluta om en förundersökning i Tyskland i det här fallet. Sveriges regering är inte den behöriga myndigheten här, utan det är en åklagarmyndighet i Tyskland som måste göra detta. Om det inte sker finns det inte ett juridiskt fall enligt lagstiftningen så som den ser ut just nu.</p><p>Det är det här som är det juridiskt komplicerade. Därför är det inte en enkel process, och jag är inte alls förvånad över att det tar tid för EU att reda ut vad som faktiskt ska gälla så att vi till sist kan få enighet i EU även om hur juridiken ska se ut när vi väl terroristlistar revolutionsgardet.</p>",
    "intressent_id": "0222102752213",
    "rel_dok_id": "HA10161",
    "replik": "N",
    "systemdatum": "2023-02-21 20:07:43"
  }
}