{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:39 om misstänkta oegentligheter vid SMHI",
    "underrubrik": "",
    "kammaraktivitet": "interpellationsdebatt",
    "anforande_id": "e0cc5d5c-3f41-eb11-9147-901b0eac4c70",
    "anforande_nummer": "21",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Detta är ju en fråga som har genomlysts väldigt seriöst av en mängd olika instanser, vilket vi redan har gått igenom.</p><p>Jag vill återigen betona att SMHI har fattat självständiga beslut om hur försäljningen skulle genomföras på affärsmässiga grunder. Departementet har informerats om den tänkta avvecklingen. Det har dock inte förts en diskussion om försäljningssummor eller potentiella köpare, och det är också så det ska vara. Det är upp till myndigheten att göra dessa bedömningar. Det vore inte lämpligt att ministern eller regeringen går in i detaljer i hur myndigheter sköter sin affärsverksamhet och ett affärssegment.</p><p>Vi har en princip i Sverige om myndigheters självständighet, och där behöver man också ha en tillitsbaserad styrning. Vi har också lagar och regler, som jag redogjorde för väldigt tydligt i mitt första inlägg. Vi har budgetlagen, och vi har bland annat förordningen om överlåtelse av statens lösa egendom, som verkligen tydligt stipulerar hur den här typen av verksamhet får gå till. Försäljningsärenden ska handläggas utan ovidkommande hänsyn. Det är myndigheten som ska se till att priset blir marknadsmässigt, och det kan säkerställas på olika sätt.</p><p>Självklart finner jag det i generella termer oerhört viktigt att myndigheter inte på något sätt urholkar förtroendet och att pengar ska användas på bästa sätt för skattebetalarna. Nu har Riksrevisionen en möjlighet att granska detta ärende, och jag ser fram emot den granskningen.</p><p>Interpellationsdebatten var härmed avslutad.</p>",
    "intressent_id": "0911490574010",
    "rel_dok_id": "H81039",
    "replik": "N",
    "systemdatum": "2020-12-18 15:43:57"
  }
}