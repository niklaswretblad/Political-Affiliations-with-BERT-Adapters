{
  "anforande": {
    "dok_hangar_id": "5159980",
    "dok_id": "HA0929",
    "dok_titel": "Protokoll 2022/23:29 Torsdagen den 1 december",
    "dok_rm": "2022/23",
    "dok_nummer": "29",
    "dok_datum": "2022-12-01 00:00:00",
    "avsnittsrubrik": "Frågestund",
    "underrubrik": "Sveriges arbete mot hiv",
    "kammaraktivitet": "frågestund",
    "anforande_id": "0d72ad46-b895-ed11-9180-901b0e9b71a0",
    "anforande_nummer": "40",
    "talare": "Statsrådet Johan Forssell (M)",
    "parti": "M",
    "anforandetext": "<p>Herr talman! Tack så mycket, Anna Starbrink, för frågeställningen! Precis som jag har sagt här tidigare kommer svensk biståndspolitik att fortsätta att vara generös. Den kommer att koncentreras till ett antal strategier, och vi kommer på ett helt annat sätt att sätta kvalitet och effektivitet i fokus snarare än ett mål för just hur mycket pengar som ska betalas ut.</p><p>En av hörnstenarna kommer att vara arbetet för global hälsa. Det kommer vi att få anledning att återkomma till inte minst inom ramen för det svenska ordförandeskapet i Europeiska unionen, där vi också väntar oss viktiga slutsatser på EU-nivå. Vi kommer också i våra regleringsbrev inom bara några veckor att presentera mer kopplat till olika tematiska prioriteringar och i förlängningen också vilka organisationer vi ska samarbeta med och på vilket sätt.</p><p>Man kan konstatera att Sverige under lång tid, vilket är bekant för frågeställarna, har gett ett väldigt generöst bistånd till organisationer på flera olika nivåer. Jag ser framför mig att vi kommer att fortsätta med det framöver.</p>",
    "intressent_id": "0126797549328",
    "rel_dok_id": "HAC120221201fs",
    "replik": "N",
    "systemdatum": "2023-01-16 17:10:59"
  }
}