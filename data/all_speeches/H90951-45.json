{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "9c65139e-2ab4-ec11-9167-901b0eac4c78",
    "anforande_nummer": "45",
    "talare": "Annie Lööf (C)",
    "parti": "C",
    "anforandetext": "<p>Fru talman! Jag har inga problem med att tycka lika som Sverigedemokraterna i olika frågor. Vi har tyckt lika i ett antal olika frågor under många år. Jag lyfte ju själv upp detta med Nato-optionen för bara en timme sedan.</p><p>Men min fråga handlade inte om detta utan om just deras värderingar och retorik. Genom att säga att Sverigedemokraterna har förändrats, blivit seriösa och tonat ned sin retorik, eller att som Moderaternas Elisabeth Svantesson med hänvisning till grupptryck ta avstånd från tidigare uttalanden om att SD har en rasistisk politik, är ju Moderaterna med och legitimerar Sverigedemokraternas främlingsfientliga politik. Man rentvättar och står upp för en politik som jag tycker ökar splittringen i vårt land.</p><p>Jag känner ju Moderaterna väl. Det är ett framtidsoptimistiskt parti med respekt för historiens lärdomar. Det jag inte förstår är hur man då kan legitimera Sverigedemokraternas främlingsfientlighet. </p><p> STYLEREF Kantrubrik \\* MERGEFORMAT Partiledardebatt</p><p>Därför ställer jag min fråga igen. Detta handlar inte om sakpolitik, utan det handlar om Sverigedemokraternas retorik och ställningstaganden. Har de lämnat hatet och främlingsfientligheten bakom sig? Och var går gränsen för Moderaternas partiledning? När ska man ta avstånd från rasistiska uttalanden från samarbetspartiet? </p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}