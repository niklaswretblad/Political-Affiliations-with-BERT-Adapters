{
  "anforande": {
    "dok_hangar_id": "5129347",
    "dok_id": "H909103",
    "dok_titel": "Protokoll 2021/22:103 Onsdagen den 27 april",
    "dok_rm": "2021/22",
    "dok_nummer": "103",
    "dok_datum": "2022-04-27 00:00:00",
    "avsnittsrubrik": "Nya verktyg mot gängkriminaliteten",
    "underrubrik": "",
    "kammaraktivitet": "ärendedebatt",
    "anforande_id": "e30c7667-bb23-ed11-9178-901b0e9b71a8",
    "anforande_nummer": "63",
    "talare": "Gustaf Lantz (S)",
    "parti": "S",
    "anforandetext": "<p></p><p>Fru talman! Tack så mycket för svaret, Juno Blom! </p><p>Jag instämmer som sagt i mycket av det som sagts om det förebyggande arbetet, Juno Blom. Men jag vet också att ni liberaler ofta betonar rättssäkerheten, rättsstatens principer och EU-samarbetet, som i mångt och mycket bygger på de här delarna - och samtidigt har ni valt en konstellation i svensk politik där det finns företrädare som mäter polisens insatser i antalet skjutna. Ni har valt en konstellation där en partiföreträdare för Sverigedemokraterna nu har talat om att bestraffa familjer kollektivt, med utvisning, om någon familjemedlem begår brott. </p><p>Någonstans borde det finnas en röd linje för ett liberalt parti, tänker jag. Var går den egentligen när det kommer till det rättspolitiska området, som vi har att hantera i justitieutskottet? När lämnar man den sidan av politiken och historien som Liberalerna nu senast har valt? Finns det några röda linjer som Juno Blom skulle kunna meddela här i dag när det kommer till området kriminalpolitik och de frågor vi behandlar i justitieutskottet?</p>",
    "intressent_id": "075747847023",
    "rel_dok_id": "H901JuU44",
    "replik": "Y",
    "systemdatum": "2022-08-24 16:46:09"
  }
}