{
  "anforande": {
    "dok_hangar_id": "5037194",
    "dok_id": "H609108",
    "dok_titel": "Protokoll 2018/19:108 Onsdagen den 19 juni",
    "dok_rm": "2018/19",
    "dok_nummer": "108",
    "dok_datum": "2019-06-19 00:00:00",
    "avsnittsrubrik": "Sveriges medlemskap i FN:s säkerhetsråd 2017-2018",
    "underrubrik": null,
    "kammaraktivitet": "ärendedebatt",
    "anforande_id": "7ff9fdda-48ca-e911-9123-901b0eac4c78",
    "anforande_nummer": "42",
    "talare": "Margareta Cederfelt (M)",
    "parti": "M",
    "anforandetext": "<p>Fru talman! Jag vill också framföra ett tack till alla medarbetare som har bidragit till Sveriges insatser under medlemskapet i säkerhetsrådet. Jag vet att många har slitit hårt och gjort fantastiska insatser.</p><p>Riksdagen har till uppgift att granska regeringen, och det är just därför vi från oppositionen driver vissa frågor. En fråga som vi återkommer till hela tiden handlar om redovisningarna av kostnaderna för kampanjen. Eftersom vi inte har uppfattat att vi har fått ett svar som är till fyllest fortsätter vi att driva denna fråga.</p><p>Det är inte bara vi som har lyft upp detta, utan även konstitutionsutskottet. Det finns andra instanser med, och därför hoppas jag att vi nu kommer att få en enig riksdag som ställer sig bakom utskottets ställningstagande om en oberoende utvärdering. Jag hoppas att regeringen kommer att sörja för denna oberoende utvärdering snarast möjligt och att vi därmed får en redovisning här i riksdagen.</p><p> STYLEREF Kantrubrik \\* MERGEFORMAT Sveriges medlemskap i FN:s säkerhetsråd 2017-2018</p><p>Jag vill lyfta fram en fråga till i mitt inlägg här. Det handlar om FN:s funktion. FN är viktigt - därom råder ingen tvekan eller skillnad. Sverige har gjort mycket - där råder inte heller någon skillnad - men jag vill lyfta upp att jag, när jag har läst i skrivelsen, inte kan se vad Sverige har gjort för att driva på för reformer inom FN. En plats i säkerhetsrådet ger ju möjligheter att driva på för ett reformerat FN som kan bli mer handlingskraftigt och därmed få ett större mandat när det gäller att arbeta för fred och mänskliga rättigheter. Det handlar både om att arbeta på plats och om att säkerställa att de resultat som uppnås kan kvarstå.</p>",
    "intressent_id": "0970259744617",
    "rel_dok_id": "H601UU8",
    "replik": "Y",
    "systemdatum": "2019-08-29 12:37:01"
  }
}