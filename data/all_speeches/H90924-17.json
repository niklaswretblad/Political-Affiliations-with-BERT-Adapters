{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "62eaa894-f151-ec11-915f-901b0eac4c70",
    "anforande_nummer": "17",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Jag undrade ett tag in i Niklas Wykmans anförande när han skulle komma in på själva frågan i interpellationen som vi talar om här. Men efter att ett par minuter ha talat om annat kom han till slut in på den. Det kan jag säkert också kommentera lite senare.</p><p>Vi börjar med att titta på sakfrågan här. Det är på något sätt symtomatiskt för ett moderat parti som helt håller på att gå bort sig i den högerpopulistiska sörjan att man inte ens drar sig för att bygga sina interpellationer på rena skrönor och vandringssägner, för det är vad vi talar om här.</p><p>Nej, Migrationsverket har inte betalat några taxiresor från förvaret i Märsta till kommunen, vilket har påståtts. Det har inte skett. Nej, Migrationsverket skickar inte människor systematiskt till kommuner för att de ska söka socialbidrag. Det är en skröna. Det är råttan i pizzan. Det är en vandringssägen som man gärna vill försöka föra vidare.</p><p>Det finns däremot en moderat politiker i Sigtuna som heter Mattias Askerson - Niklas Wykman känner säkert honom - som har påstått detta och som har skrivit brev till Migrationsverket om det. Migrationsverket bjöd då tillsammans med länsstyrelsen in till ett möte med den här Mattias Askerson för att fråga honom vad i all världen han menade.</p><p>Vet Niklas Wykman vad som hände då? Då sprang Mattias Askerson och gömde sig. Han vill inte vara med på något möte. Han ville inte öga mot öga försvara det som han hade påstått. Det tycker jag säger allt om vad det här är för någonting - det är en skröna som Wykman nu alltså följer upp i självaste riksdagen i en särskild interpellation.</p><p>Det är inte sant att Migrationsverket använder några kommuner som något slags avlastningsplatser. Det gör däremot Sigtuna kommun, och det är något som jag skulle vilja att Niklas Wykman kommenterar. Sigtuna kommun är nämligen en av de kommuner som systematiskt dumpar sina nyanlända i andra kommuner.</p><p> STYLEREF Kantrubrik \\* MERGEFORMAT Svar på interpellationer</p><p>Jag tog faktiskt med mig en hel rad artiklar med exempel på just detta. Kramfors är en sådan kommun där Sigtuna dumpar sina nyanlända, och jag läser: \"I fjol fick Kramfors ta emot ett tjugotal personer från Solna och Sigtuna, som man anser är de största 'dumparna'. Kommunerna misstänks att medvetet anordna flyttar till andra kommuner för att skjuta över kostnad och ansvar.\"</p><p>Så agerar Sigtuna kommun och för övrigt också Solna kommun, som, vad jag förstår, är Niklas Wykmans hemkommun.</p><p>Detta är inte de enda. Det finns många andra exempel. Vi har Staffanstorp, en annan moderat kommun som gärna ordnar bostad i Malmö till de nyanlända. Kommunen har också gjort sig känd för att placera nyanlända i husvagnar, och så fort tvåårsgränsen löper ut gör man allt för att skjuta över ansvaret till andra kommuner. Stockholm har en förkärlek för att placera sina nyanlända bland annat i Filipstad i Värmland. Filipstads kommunalråd säger att man får två tre nya fall i veckan.</p><p>Min uppmaning till Niklas Wykman är att, i stället för att stå här och dra skrönor om Migrationsverket, försöka att göra någonting åt hur moderata politiker agerar i de här kommunerna. Syftet med bosättningslagen som vi införde 2016 var att kommunerna skulle ta ett långsiktigt och gemensamt ansvar för de nyanlända så att inte alla skulle hamna i princip i samma kommuner. Man skulle dela på ansvaret. Detta undergrävs nu av de här moderatkommunerna.</p><p>Ta tag i dina egna moderatkamrater, Niklas Wykman, och se till att de följer lagstiftningen i stället för att stå här och föra vidare vandringssägner och angripa Migrationsverket!</p>",
    "intressent_id": "0473783431010",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}