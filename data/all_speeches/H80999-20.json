{
  "anforande": {
    "dok_hangar_id": "5091803",
    "dok_id": "H80999",
    "dok_titel": "Protokoll 2020/21:99 Onsdagen den 24 mars",
    "dok_rm": "2020/21",
    "dok_nummer": "99",
    "dok_datum": "2021-03-24 00:00:00",
    "avsnittsrubrik": "Godkännande av rådets beslut om systemet för EU:s egna medel för perioden 2021 och framåt ",
    "underrubrik": "",
    "kammaraktivitet": "ärendedebatt",
    "anforande_id": "ac4283c2-6fc8-eb11-9156-901b0e9b71a8",
    "anforande_nummer": "20",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Nej, det bästa vore väl i och för sig om vi skickade någon annan än Stefan Löfven till de förhandlingarna. Men faktum kvarstår: Sverige har vetorätt även i budgetfrågan, bortsett från det här paketet. Budgetbeslutet kräver nämligen konsensus. Jag menar alltså absolut att det är möjligt.</p><p>Att blanda ihop dessa båda frågor i ett och samma beslut - coronafonden å ena sidan och avgiftsrabatterna å andra sidan - när det i praktiken handlar om två olika beslut är att göra det lite väl enkelt för sig. Sverige har vetorätt även i budgetfrågan.</p><p>Ja, vi har ställt upp på många krispaket i Sverige tillsammans med bland andra Moderaterna. Det är jag för övrigt tacksam för. Det är kanske inte vår sak att recensera detta, men jag tycker att finansutskottet överlag har varit aktivt och tagit många kloka beslut.</p><p>Men då har det handlat om att använda de svenska skattebetalarnas pengar för att rädda jobb och företag huvudsakligen i Sverige. Det är skillnaden. Här ska vi i stället ta de svenska skattebetalarnas pengar och skicka dem till Grekland, Italien, Spanien, Östeuropa och så vidare. Det är en ganska stor skillnad, åtminstone för en person som är någorlunda patriotiskt lagd. Men för Moderaterna kanske det inte spelar någon roll var de svenska skattebetalarnas pengar hamnar, om det är i Sverige eller i Grekland. Det kanske kan kvitta för Moderaterna, men för mig gör det inte det. Jag tycker att de svenska skattebetalarnas pengar behövs på hemmaplan.</p><p>Sedan tycker jag att vi blandar ihop siffrorna lite grann också. Det har varit många siffror fram och tillbaka, men att nettokostnaden för detta bara skulle vara 30-35 miljarder stämmer ju inte. Den är betydligt högre, en bra bit över 100 miljarder.</p>",
    "intressent_id": "055257333723",
    "rel_dok_id": "H801FiU35",
    "replik": "Y",
    "systemdatum": "2021-06-08 17:40:18"
  }
}