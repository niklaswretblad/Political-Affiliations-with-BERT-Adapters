{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Public service-frågor",
    "underrubrik": null,
    "kammaraktivitet": "ärendedebatt",
    "anforande_id": "73d6f22d-016d-e911-911b-901b0eac4c78",
    "anforande_nummer": "157",
    "talare": "Lawen Redar (S)",
    "parti": "S",
    "anforandetext": "<p>Fru talman! Angelika Bengtsson har en mycket märklig inledning i replikskiftet med mig. Det första som utredningen utgår från är hushållens förändrade beteenden i det nya medielandskapet. Man köper inte tv-apparater. Det var så public service-bolagen finansierade sig själva. Vi ser en utveckling där köpen av tv-apparater kraftigt har minskat, och vi behöver säkerställa finansieringssystemet.</p><p>Men i takt med att detta blev det första initiativet insåg man att man också behövde ta sig an det som Angelika Bengtsson beskriver som en helhet. Därför finns nu en stor parlamentarisk utredning som har tittat närmare på oberoendet, finansieringssystemet, granskningsdelen och vad uppdraget ska vara.</p><p>Den 31 december 2019 ska det införas nya sändningstillstånd. Det finns inte tid att genomföra en ny parlamentarisk utredning där alla partier kommer med sina synpunkter. Är det här ett förslag som över huvud taget kan realiseras? Är det ett verkligt förslag?</p><p>Varför använde man inte sin delaktighet i den parlamentariska utredningen till att framföra de åsikterna och vara med och bidra med det man hade? Nu föreslår man något helt annat, vilket jag tycker är synd.</p>",
    "intressent_id": "037561614928",
    "rel_dok_id": "H601KrU14",
    "replik": "Y",
    "systemdatum": "2019-05-02 19:39:58"
  }
}