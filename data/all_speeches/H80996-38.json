{
  "anforande": {
    "dok_hangar_id": "5091086",
    "dok_id": "H80996",
    "dok_titel": "Protokoll 2020/21:96 Torsdagen den 18 mars",
    "dok_rm": "2020/21",
    "dok_nummer": "96",
    "dok_datum": "2021-03-18 00:00:00",
    "avsnittsrubrik": "Statsministerns frågestund",
    "underrubrik": "Vaccinationsplaner",
    "kammaraktivitet": "statsministerns frågestund",
    "anforande_id": "5a3ef66e-b2c3-eb11-9156-901b0e9b71a8",
    "anforande_nummer": "38",
    "talare": "Annie Lööf (C)",
    "parti": "C",
    "anforandetext": "<p>Fru talman! Anledningen till att jag frågar är att det ligger ett stort och tungt ansvar på regeringen att ha både en plan A, B och C. </p><p>Precis som statsministern lyfte upp finns det nu många orosmoln, och vi kan inte helt förutse hur leveranserna kommer att se ut.</p><p>Av denna anledning måste vi göra vad vi kan nationellt för att stödja regionerna i att ha en tillräcklig kapacitet när doserna väl kommer. </p><p>Vaccinationen är en helt avgörande del i att besegra viruset, och varje dag som går utan vaccin är spel med liv och hälsa.</p><p></p><p>Jag förutsätter att regeringen gör vad man kan. Men min poäng är att vi inte får hamna i en situation där Sverige på kort tid i maj-juni får en väldigt stor mängd doser som måste läggas på hyllan för att vi inte har tillräckligt med kapacitet att använda doserna så att människor blir vaccinerade. Vi måste därför trycktesta och säkerställa regionernas förutsättningar.</p><p>Jag frågar därför igen: Vilken konkret plan har regeringen och statsministern för att säkerställa en ökad kapacitet när det behövs?</p>",
    "intressent_id": "0862868280923",
    "rel_dok_id": "H8C120210318sf",
    "replik": "N",
    "systemdatum": "2021-06-02 16:55:12"
  }
}