{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "Allmänpolitisk debatt",
    "underrubrik": "Arbetsmarknad och ekonomi",
    "kammaraktivitet": null,
    "anforande_id": "d29e6f9f-bce1-e811-910f-901b0eac4c70",
    "anforande_nummer": "6",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag vill passa på att gratulera fru talmannen och välkomna henne till talmanspresidiet. </p><p>Vi kommer att ha många svåra politiska uppgifter de närmaste åren. Då tänker jag inte på regeringsbildningen - inte över huvud taget - utan på alla de akuta kriser som behöver lösas. Det handlar om gängkriminalitet, ökade sjukvårdsköer, bristande skolresultat, hedersproblematik och mycket annat som kräver reformer. </p><p>Men jag tänker också på det faktum att ekonomin kommer att vända nedåt. Alla prognoser säger att högkonjunkturen just nu peakar, men den kommer att vända. Hur djup nästa lågkonjunktur blir och när den kommer vet ingen av oss, men vi vet att den kommer. Då kommer alla de underliggande problem som finns i ekonomin att bli väldigt tydliga. De döljs ofta i en högkonjunktur.</p><p> STYLEREF Kantrubrik \\* MERGEFORMAT Allmänpolitisk debattArbetsmarknad och ekonomi</p><p>Bland annat kommer det att bli tydligt att den regering som nu har avgått och är expeditionsministär sparade alldeles för lite i ladorna. Det finns ingen regering sedan 70-talet som har sparat så lite i en högkonjunktur som just denna regering, och det blir tydligt i en lågkonjunktur. Ännu mer märks det om vi exempelvis drabbas av en djup finanskris. Då kommer vi inte att ha samma möjligheter som annars.</p><p>Jag vill särskilt lyfta fram ett område där vi under de gångna fyra åren haft avsaknad av viktiga reformer, vilket kommer att bli ännu tydligare under de nästkommande åren, och det gäller integrationen.</p><p>Det är väldigt mycket som fungerar i Sverige. Det är väldigt många som har flyttat till Sverige på 70-talet, 90-talet eller för ett år sedan som faktiskt har kommit i jobb. De är med och bidrar med en del av samhällslivet. Men väldigt många har hamnat i socialt, ekonomiskt och värderingsmässigt utanförskap. När ekonomin vänder kommer detta att bli allt tydligare. Pressen på kommunerna kommer att öka, och alla de som har kommit till Sverige på senare år och inte kommit i arbete kommer att sätta våra system under press på många olika sätt.</p><p>Vi moderater ser att det hade behövts reformer under den tidigare mandatperioden. De kommande åren - och helst i morgon - krävs fem viktiga saker för att klara integrationen.</p><p>För det första behövs en stram migrationspolitik under många år som kommer. Det spelar roll hur många som kommer till Sverige. Därför behöver den tillfälliga lagstiftningen förlängas.</p><p>För det andra behöver vi ha språkkrav. Tänk att Sverige inte har ett enda krav på att man lär sig svenska, trots att vi alla i det här rummet vet hur viktigt det är att lära sig det svenska språket för att komma in i samhället och i arbetslivet.</p><p>För det tredje behöver vi införa bidragstak, så att det aldrig lönar sig bättre för familjer att vara hemma än att ta ett jobb. Då tänker någon: Men så kan det väl ändå inte vara? Jo, precis så är det. Man kan stapla bidrag på varandra så att det faktiskt inte lönar sig att gå till jobbet. Därför menar vi att Sverige behöver ett bidragstak.</p><p>För det fjärde behöver vi lärlingsanställningar, där man lär sig jobbet på jobbet med något lägre lön men kommer in på den svenska arbetsmarknaden. På fyra år har detta inte kommit på plats.</p><p>För det femte behöver vi inkludera människor i vår värdegemenskap. När man kommer till Sverige måste man veta vad som gäller här. Alla ska delta i obligatorisk samhällsinformation. Den ska vara knivskarp, så att varje flicka och kvinna i Sverige, oavsett om hon är född här eller någon annanstans, ska veta vilka rättigheter och skyldigheter - för tjejer handlar det ofta om rättigheter - hon har. Det måste vara glasklart. Det är det inte i dag.</p><p>Vi behöver reformer. Vi behöver dem nu, och vi behöver dem under de nästkommande åren för att klara integrationsuppgiften.</p><p>(Applåder)</p>",
    "intressent_id": "0899112324519",
    "rel_dok_id": null,
    "replik": "N",
    "systemdatum": "2018-11-06 13:08:48"
  }
}