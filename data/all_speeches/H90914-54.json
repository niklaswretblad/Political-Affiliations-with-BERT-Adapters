{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2020/21:899 om den skenande gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "86a850f7-7b40-ec11-9164-0090facf175a",
    "anforande_nummer": "54",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar statsrådet för svaret. Detta problem är inget man löser på en kvart. Det kommer att ta betydligt längre tid. Biträdande regionpolischef Robert Karlsson sa i något inslag att det kommer att ta 15 år att vända utvecklingen.</p><p>Vad man måste göra är att sätta ned spaden i jorden och få en tydlig förändring. Man måste markera gentemot de kriminella att det är staten och ingen annan som äger frågan. Det är staten som har hand om lagstiftningen och våldsmonopolet. Det är staten som har hand om Domstolsverket och fängelserna. Och det är där som straff ska utmätas. Det ska inte finnas utrymme för parallella samhällen eller parallell rättsskipning i ett demokratiskt samhälle. Det ska helt enkelt inte finnas där. För att komma åt dessa figurer måste man agera. </p><p> STYLEREF Kantrubrik \\* MERGEFORMAT Svar på interpellationer</p><p>Ja, skjutningarna har minskat i Malmö och ökat något i Stockholm, men tittar man på det i ett lite längre perspektiv kan man se att det svänger upp och ned. Polisen har också konstaterat att de flyttar ut till mindre orter för att få vara lite mer ostörda. Vi vet att de kriminella nätverken byter strukturer och byter platser som de utgår ifrån. Inte sällan finns ett internationellt inslag i detta, det vill säga internationella ligor.</p><p>I huvudsak handlar det här om narkotikapengar. Man gör upp om det. Men när någon kommer in och gör en affär i ett område där man inte skulle vara löser det ut en våldsspiral.</p><p>Samhället måste stå rustat och möta detta. Jag hävdar att regeringen inte är på bollen.</p><p>(forts.)</p>",
    "intressent_id": "0880018341619",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:16"
  }
}