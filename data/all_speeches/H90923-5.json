{
  "anforande": {
    "dok_hangar_id": "5111393",
    "dok_id": "H90923",
    "dok_titel": "Protokoll 2021/22:23 Torsdagen den 28 oktober",
    "dok_rm": "2021/22",
    "dok_nummer": "23",
    "dok_datum": "2021-10-28 00:00:00",
    "avsnittsrubrik": "Statsministerns frågestund",
    "underrubrik": "Statsministerns ämbetstid",
    "kammaraktivitet": "statsministerns frågestund",
    "anforande_id": "96936550-f151-ec11-915f-901b0eac4c70",
    "anforande_nummer": "5",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Det är ganska skönt att det nu så smått börjar återgå till det normala - för de flesta av oss, åtminstone. Jag har varit ute och rest. Jag började i Örnsköldsvik och avslutade hemma i fantastiska Sölvesborg.</p><p>Jag har träffat massor av människor och pratat om vad de ser som de nu allra viktigaste frågorna. Det är klart att när man är långt ute på landsbygden är det mycket drivmedelspriser och så. Men annars är tryggheten det som sticker ut. Det är tryggheten i dess olika former som människorna som lever i vårt land i dag kanske ser som det mest angelägna att hantera.</p><p> STYLEREF Kantrubrik \\* MERGEFORMAT Statsministerns frågestund</p><p>Jag noterade för någon vecka sedan att statsministern blev intervjuad av Dagens Nyheter. Han fick då frågan om det är någonting han ångrar under åren som statsminister. Då svarade Stefan Löfven så här: \"Jag har inget direkt som jag tänker att det där skulle jag inte ha gjort.\"</p><p>Det är ändå ett ganska kaxigt uttalande för en person som har suttit som statsminister i sju år med tanke på hur landet faktiskt ser ut och inte minst kopplat till otryggheten. Man ska ändå ge statsministern det att han sedan balanserar det och säger att han ändå måste fundera. Det kan finnas någonting som han eventuellt kan ha gjort fel.</p><p>Nu har det gått en vecka. Statsministern har kanske kommit på någonting som han ångrar under de sju åren som statsminister. Jag har några exempel som jag slås av direkt: \"Vi har varit naiva. Vi såg det inte komma. Mitt Europa bygger inte murar.\"</p><p>Det menar jag att jag kommer att komma ihåg som ett av de mest problematiska uttalandena från Stefan Löfven under de år han har varit statsminister. Det bekräftar den ansvarslösa invandringspolitik som sedan i väldigt hög grad har legat till grund för just den otrygghet som många människor känner i dag.</p><p>Herr talman! Jag vill fråga Stefan Löfven: Har han kommit på någonting som han ångrar?</p>",
    "intressent_id": "051207517226",
    "rel_dok_id": "H9C120211028sf",
    "replik": "N",
    "systemdatum": "2021-11-30 16:22:51"
  }
}