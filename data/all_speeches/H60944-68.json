{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "11d6f69f-c239-e911-9116-901b0eac4c78",
    "anforande_nummer": "68",
    "talare": "Gustav Fridolin (MP)",
    "parti": "MP",
    "anforandetext": "<p>Herr talman! Efter valet skrev din närmaste man Mattias Karlsson en hälsning till landets sverigedemokrater. Sverige är riktigt illa ute, skrev han. Det har vi varit förr. Ändå har vi alltid gjort motstånd, tack vare ledarskapet hos en liten skara patrioter. Vi måste vara den skaran nu, skrev han. Ödet har utsett oss. Våra motståndare har tvingat in oss i en existentiell kamp om vår kulturs och vår nations överlevnad. Det finns bara två val, seger eller död. Det sista är ett Mussolinicitat.</p><p>Jag har några frågor, Jimmie Åkesson:</p><p>Vilka är dessa era motståndare, som ni påstår vill att Sverige och svensk kultur ska förgöras?</p><p>Vilka är det som ni säger kommer att dö om ni inte segrar?</p><p>Ödet har alltså utsett er att leda en liten skara patrioter i en kamp på liv och död. Hur går det rent praktiskt till när man får en sådan uppgift av ödet?</p><p>(Applåder)</p>",
    "intressent_id": "0238588409223",
    "rel_dok_id": null,
    "replik": "Y",
    "systemdatum": "2019-02-26 13:33:32"
  }
}