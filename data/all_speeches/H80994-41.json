{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "8967a6d6-95bf-eb11-9156-901b0e9b71a8",
    "anforande_nummer": "41",
    "talare": "Lorena Delgado Varas (V)",
    "parti": "V",
    "anforandetext": "<p>Fru talman! I framtiden kan vi inte hamna i denna situation. Vi måste säkra situationen för till exempel familjen Bornstedt i Arvika som tvingats ta lån från föräldrarna för att klara ekonomin. Vi kan inte jobba för att vi ska ha arbetskraftsutbyte för att sedan inte ta ansvar för det. </p><p>Gränspendlarna hamnade i en helvetessituation. De får inte åka till jobbet, de får inte norsk a-kassa och de får inte permitteringsstöd. De hamnade helt enkelt utanför allt. </p><p>Det får också konsekvenser för familjependlarna. I går fick vi mejl från Barbro Ainegren i Sysslebäck angående barnbarnet som inte får träffa sin pappa. Hon beskrev situationen för de familjer som har delad vårdnad men som bor på olika sidor om gränsen. Undantagsregler finns, men det praktiska arbetet kring smittspårning gör det omöjligt att pendla. </p><p>Dessutom måste den ekonomiska situation som uppstår när man måste betala för de obligatoriska testerna nämnas. </p><p>Vi från Vänsterpartiet menar att det behöver tillsättas en kommission med representanter från de nordiska länderna för att utvärdera hur det nordiska samarbetet har fungerat under krisen och för att ta fram förslag på hur brister kan undvikas vid nästa kris och utifrån det underteckna någon form av bindande överenskommelse som tydliggör hur de nordiska länderna ska agera gentemot varandra under kommande kriser. </p><p>Dessutom behöver Sveriges riksdag se över hur man tar till sig Nordiska rådets kompetens. När förslag läggs fram i riksdagen som berör gränsregionerna har vi Nordiska rådet som arbetar med dessa frågor dagligen. På något sätt måste vi ta till oss denna kunskap innan beslut tas. </p>",
    "intressent_id": "0852475703226",
    "rel_dok_id": "",
    "replik": "N",
    "systemdatum": "2021-05-28 11:20:06"
  }
}