{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c265139e-2ab4-ec11-9167-901b0eac4c78",
    "anforande_nummer": "83",
    "talare": "Ebba Busch (KD)",
    "parti": "KD",
    "anforandetext": "<p>Fru talman! Den gemensamma sak som KD och Centerpartiet gjorde kring effektskatten var väldigt bra. Den var nödvändig för att rädda kvar kärnkraften då. Men jag undrar om Centerpartiet i dag fortfarande försvarar att man inte bidrog till att försöka förhindra en förtida nedläggning av Ringhals 1 och Ringhals 2.</p><p>Det är inte sant att det inte är politiska beslut som bidrar till nedläggningen nu. Vi har en politisk ledning, en regering, som aktivt säger att man inte vill ha kärnkraft efter 2040. Vi har ett miljöparti som fram till alldeles nyss satt i regeringen och sa att man inte ville se kärnkraft i Sverige. Dessutom har vi i dag ett elcertifikatssystem som premierar de energislag som levererar när de vill, eller snarare när solen skiner och när vinden blåser, men inte premierar de energislag som är utsläppsfria, levererar 24:7 och är grunden för att Sverige ska hålla igång. Det blir skevt, och det blir ett straff för kärnkraften.</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}