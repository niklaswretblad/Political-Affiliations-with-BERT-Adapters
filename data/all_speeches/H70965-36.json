{
  "anforande": {
    "dok_hangar_id": "5054084",
    "dok_id": "H70965",
    "dok_titel": "Protokoll 2019/20:65 Onsdagen den 29 januari",
    "dok_rm": "2019/20",
    "dok_nummer": "65",
    "dok_datum": "2020-01-29 00:00:00",
    "avsnittsrubrik": "Skatt på plastbärkassar",
    "underrubrik": "",
    "kammaraktivitet": "ärendedebatt",
    "anforande_id": "bf2e1c54-6168-ea11-912e-901b0eac4c78",
    "anforande_nummer": "36",
    "talare": "Per Åsling (C)",
    "parti": "C",
    "anforandetext": "<p>Fru talman! Lösningen på de svenska miljöproblemen kan ju inte vara att exportera den teknik som vi har och där vi är föregångare. Vi löser ju inte de svenska utsläppsproblemen med det.</p><p>När det gäller att dela med oss, exportera och bidra till att den svenska industrin satsar ännu mer på att utveckla värdefull specialteknik är det ingen skillnad i uppfattning. Det är därför vi är så måna om att göra en skatteväxling, att underlätta för företag att jobba med innovativa lösningar och att göra det lättare för företag att växa och anställa människor och på så sätt bidra till att stärka den svenska ekonomin.</p><p>Det får ingalunda vara så att vi inte på olika sätt driver på för att stoppa användandet av plast, och därmed också spridningen av mikroplaster, som bidrar till att försämra klimatet och våra naturvärden ännu mer. Vi måste ha modet att börja med att sopa framför egen dörr och se till att göra vad vi kan. Jag vill kunna se mina barn och barnbarn i synen säga: Vi gjorde vad vi kunde för att stoppa miljöpåverkan.</p>",
    "intressent_id": "0679228585116",
    "rel_dok_id": "H701SkU13",
    "replik": "Y",
    "systemdatum": "2020-03-17 16:10:30"
  }
}