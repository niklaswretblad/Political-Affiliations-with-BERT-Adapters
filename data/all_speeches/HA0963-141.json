{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "8377235a-6cad-ed11-917f-901b0eac4c70",
    "anforande_nummer": "141",
    "talare": "Magdalena Thuresson (M)",
    "parti": "M",
    "anforandetext": "<p>Herr talman! Tack, Olle Thorell, för anförandet! Jag valde att lyssna på hela anförandet innan jag begärde replik och noterade att det var en vacker dikt på slutet.</p><p>Men återigen: Det finns inga nya förslag från Socialdemokraterna om vad man ska göra med de väldigt stora resurser som vi lägger på bistånd. Även om Socialdemokraterna inte heller lägger 1 procent av bni på bistånd - de lägger 0,91 trots att de inte behövde förhandla med någon annan än möjligtvis Mikael Damberg - är det ändå väldigt mycket pengar. Men det finns inga nya idéer om hur politikområdet ska utvecklas och förbättras.</p><p>Är det så att Socialdemokraterna tycker att allt ska vara precis som det alltid har varit? Finns det någon ny idé, eller är den enda idén att använda biståndet som en budgetregulator?</p>",
    "intressent_id": "041911485722",
    "rel_dok_id": "",
    "replik": "Y",
    "systemdatum": "2023-02-15 21:07:52"
  }
}