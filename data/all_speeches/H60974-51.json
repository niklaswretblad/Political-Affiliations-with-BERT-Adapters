{
  "anforande": {
    "dok_hangar_id": "5030646",
    "dok_id": "H60974",
    "dok_titel": "Protokoll 2018/19:74 Fredagen den 5 april",
    "dok_rm": "2018/19",
    "dok_nummer": "74",
    "dok_datum": "2019-04-05 00:00:00",
    "avsnittsrubrik": "Aktuell debatt om hot och våld mot Sveriges lärare och rektorer",
    "underrubrik": null,
    "kammaraktivitet": "aktuell debatt",
    "anforande_id": "9bbcd5cd-1868-e911-911b-901b0eac4c78",
    "anforande_nummer": "51",
    "talare": "Ingemar Kihlström (KD)",
    "parti": "KD",
    "anforandetext": "<p>Herr talman! I mitt tidigare anförande angav jag vad vi kristdemokrater ser som basen för att komma till rätta med problemen: en tydlig värdegrund definierad av ordningsregler som följs upp med en tydlig koppling till familjen.</p><p>Men det behövs fler åtgärder. Flera har nämnts här. Och vi är eniga om att göra satsningar. Men jag ser att det behövs ett ökat skydd för lärare, liknande det tänk som finns i Blåljusutredningen. Viktiga samhällsinstitutioner ska inte behöva riskera att utsättas för våld.</p><p>Vi behöver också samordna samhällets resurser än mer. Samarbete mellan skola, socialtjänst och polis behöver utvecklas och effektiviseras. Om det finns hinder för den samordningen bör vi som politiker fatta nödvändiga politiska beslut.</p><p>I den budget som gäller nu har vi med en ökad satsning på vård. Det är viktigt att också bygga ut elevhälsan och kapa köerna till BUP. Den ungdom som inte mår bra hamnar nämligen lätt i konfrontation.</p><p>Vi måste också se över en utökad möjlighet att snabbare flytta på elever som begår brott.</p><p>En trygg uppväxt ger trygga barn. Vi behöver även stödja föräldraskapet.</p><p>Det är också viktigt att ta till vara resurser hos polisen. Fler poliser ger förutsättningar för att komma till rätta med de problem vi har i samhället i dag. Allt fler tar till våld, och gränsen för att använda vapen sänks. Gärningsmännen är yngre. Polisen bör få i uppdrag att ytterligare informera och skapa kontakt för att förebygga, inte bara ingripa när brotten sker.</p><p>För att lyckas med det här behövs en politik med ett helhetsperspektiv på barn och ungdomar. Det behövs en stödjande familjepolitik, en bra skola, satsningar på ungas uppväxtmiljö, ett grundligt brottsförebyggande arbete och en offensiv kriminalpolitik. Det är allas vårt ansvar att skapa en lugnare situation i skolan. Låt oss samverka.</p>",
    "intressent_id": "0828001951212",
    "rel_dok_id": "H6C120190405ad",
    "replik": "N",
    "systemdatum": "2019-04-26 13:46:13"
  }
}