{
  "anforande": {
    "dok_hangar_id": "5068739",
    "dok_id": "H80917",
    "dok_titel": "Protokoll 2020/21:17 Onsdagen den 30 september",
    "dok_rm": "2020/21",
    "dok_nummer": "17",
    "dok_datum": "2020-09-30 00:00:00",
    "avsnittsrubrik": "En oberoende utredning av Sveriges del i PISA 2018",
    "underrubrik": "",
    "kammaraktivitet": "ärendedebatt",
    "anforande_id": "dc4b7cbe-b213-eb11-9146-901b0e9b71a8",
    "anforande_nummer": "46",
    "talare": "Annika Hirvonen Falk (MP)",
    "parti": "MP",
    "anforandetext": "<p>Fru talman! Patrick Reslow bekräftar i sitt anförande mina värsta farhågor om motiven till det förslag som Sverigedemokraterna tillsammans med ett antal högerpartier lägger fram i dag. Han slänger ur sig konspirationsteorier om att alla aktörer i svensk skola, tillsammans med den internationella samarbetsorganisationen OECD vars hela förtroende bygger på opartiska granskningar baserade på forskning, statistik och internationella studier, ingår i en konspiration för att mörka invandringens konsekvenser.</p><p>Det är oerhört. Jag borde kanske inte längre vara förvånad över den iver med vilken Sverigedemokraterna vill underminera tilliten till myndigheter och till internationella samarbetsorganisationer. Sverigedemokraterna ingår ju faktiskt i den internationella politiska, populistiska rörelse som vill underminera förtroendet för samhällsstrukturer och internationellt samarbete.</p><p>Patrick Reslow säger i dag att den rapport som han ännu inte har läst, den rapport som OECD ska komma med senare i dag, kommer att uppfattas som politiserad. Det säger han innan han har läst rapporten. Han har bestämt sig för att OECD inte kommer att göra en gedigen granskning av Sveriges deltagande i PISA. Vad har Patrick Reslow för belägg för att OECD inte skulle göra en objektiv granskning av Sveriges deltagande i PISA?</p>",
    "intressent_id": "0819601620927",
    "rel_dok_id": "H801UbU4",
    "replik": "Y",
    "systemdatum": "2020-10-21 17:34:01"
  }
}