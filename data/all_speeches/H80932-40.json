{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Särskild debatt om kriminalvårdens stabsläge och kapacitet",
    "underrubrik": "",
    "kammaraktivitet": "",
    "anforande_id": "90701ac5-f533-eb11-914a-901b0e9b71a8",
    "anforande_nummer": "40",
    "talare": "Johan Forssell (M)",
    "parti": "M",
    "anforandetext": "<p>Fru talman! Det finns flera aspekter här. Det handlar naturligtvis om hur det blir för den som har begått ett brott. Sedan finns ju också brottsofferperspektivet, och det ligger oss moderater väldigt varmt om hjärtat.</p><p>Det är klart att det finns problematiska aspekter. Att till exempel förlänga den villkorliga frigivningen och göra att den sker tidigare, som jag tror att Vänsterpartiet vill, är jag skeptisk till utifrån vad som händer med den person som har blivit utsatt för ett brott och som sedan väldigt snart därpå får möta gärningsmannen någonstans i sin vardag. Det där tycker jag verkligen att man måste fundera på.</p><p>Vi moderater är för stränga straff som markerar brottets allvar; det är vår princip. Men vi är inte för dumma straff. Vi vill att man inte ska återvända till fängelset.</p><p></p><p>Jag är imponerad av det arbete som kriminalvårdens medarbetare gör. Men jag inser också, inte minst efter att ha talat med väldigt många interner, att behandlingsprogrammen kan förbättras. Möjligen kan möjligheten att lära sig svenska språket och att få en grundskoleexamen förbättras.</p><p>Jag gör gärna upp med Vänsterpartiet om vi kan hitta fler gemensamma lösningar där.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2020-12-01 17:54:29"
  }
}