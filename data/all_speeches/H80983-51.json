{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "cb93bf96-a1ad-eb11-914f-901b0eac4c78",
    "anforande_nummer": "51",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag har aldrig hört talas om en utrikespolitisk talesperson som inte läser sitt partis skriftliga frågor på det utrikespolitiska området. Kanske genar en del i kurvorna, men det gör inte jag.</p><p>Sverigedemokraterna kritiserade inte bara Civil Rights Defenders. I sina frågor går Björn Söder också till attack mot George Soros, en känd ungersk-amerikansk miljardär och filantrop med judisk härkomst. Många på den högerextrema sidan betecknar honom som en person som ligger bakom en konspiration om ett judiskt världsherravälde. Den högerextrema sajten Nya Tider har kallat Soros för Europas fiende nummer ett. Detta är, herr talman, inget annat än antisemitisk retorik.</p><p>Partierna på högerkanten borde fundera på om de ska samarbeta med Sverigedemokraterna. Man ska fundera en gång till. För, Moderaterna, under den välpolerade ytan finns Björn Söder och dessa åsikter. Och, Liberalerna, vari finns det liberala i att angripa den liberala demokratins grundfundament? Hur kan ni tänka er att samarbeta med detta parti? Jag förstår inte det här.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}