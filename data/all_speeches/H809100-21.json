{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Svar på interpellation 2020/21:551 om åtgärder mot allvarliga fordonsbrister",
    "underrubrik": "",
    "kammaraktivitet": "interpellationsdebatt",
    "anforande_id": "b0fa26a5-23cd-eb11-9156-901b0e9b71a8",
    "anforande_nummer": "21",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Thomas Morell frågar vad jag bygger påståendet på att det har blivit bättre ordning. Transportstyrelsens senaste mätning av yrkestrafiken visar att fler fordon var i bättre skick än under föregående år. Det var en ökning av antalet fordon utan anmärkningar. Det är dessutom, som jag sa tidigare, 450 procents ökning av antalet kontrolldagar sedan 2016. Och antalet flygande inspektioner har ökat från 13 000 till 15 000. Jag tror att även Thomas Morell ändå måste kunna säga att det är en positiv utveckling. Dessutom är fler bilinspektörer anställda än tidigare. Thomas Morell borde ändå inse att det är insatser som spelar roll.</p><p> STYLEREF Kantrubrik \\* MERGEFORMAT Svar på interpellationer</p><p>Thomas Morell undviker grundfrågan om huruvida det har blivit bättre eller sämre och säger att jag borde ta en debatt med Moderaterna. Eftersom Thomas Morell samarbetar med Moderaterna och själv har bakgrund i partiet tror jag att han känner väl till att Moderaterna har varit motståndare till att göra insatser när det gäller att få ordning och reda på vägarna.</p><p>Om det nu är så att Sverigedemokraterna tycker att detta är viktiga frågor att markera vid ett kommande eventuellt regeringsskifte, kommer ni då att ställa krav på Moderaterna? Hur ser listan ut? Vad är Sverigedemokraternas krav för att stödja en moderatledd regering när det gäller yrkestrafiken? Skriver ni ett avtal? Gör ni en lista med fler cabotagekontroller och mer resurser till poliser? Kan Thomas Morell utveckla vilka krav ni kommer att ställa?</p><p>Vi har systematiskt sedan 2014 jobbat med att skapa ordning och reda i yrkestrafiken. Vi har sett till att vi numera har klampning, vilket inte fanns tidigare. Vi har beställaransvar. Vi har krav på vinterdäck. Vi har sanktionsavgifter. Vi har förhandlat fram ett mobilitetspaket som vi nu tar strid för i EU genom interventioner. Vi har öronmärkt resurser för cabotagekontroller hos polisen. Vi har låtit utreda och får nu förhoppningsvis fram ett förslag om en yrkestrafikinspektion.</p><p>Det här är processer som är otroligt viktiga och som Thomas Morell ibland också berömmer. Inte minst gäller det utredningen om effektivare kontroller av yrkestrafiken. Då infinner sig frågan: Om olyckan skulle vara framme och vi får ett regeringsskifte, hur resonerar då Sverigedemokraterna? Kommer ni att ställa krav på Moderaterna att fullfölja arbetet med att säkra ordning och reda på våra vägar?</p><p>Jag är väldigt glad över att Sveriges Åkeriföretag tillsammans med Transportarbetareförbundet nu arbetar fram Fair Transport. Det visar hur branschen går före och skapar bra villkor för dem som sköter sig och hur man på det sättet också ger en bra vägledning och guide till den som beställer transporter. Att använda ett åkeriföretag som är med i Fair Transport är någonting som jag rekommenderar.</p><p>Här har jag redovisat att det är en positiv utveckling. Det finns säkert mer att göra, och jag brinner av iver och längtan att få fortsätta reformarbetet. Men Thomas Morell kämpar ju med näbbar och klor för att vi ska få en annan regering. Om Thomas Morell har det här engagemanget, och det betvivlar jag faktiskt inte, hur säkerställer ni då att det ska fortsätta vid ett eventuellt regeringsskifte? Blir det en lista med krav, ett avtal? Hur ser det ut? Berätta!</p>",
    "intressent_id": "0284192765516",
    "rel_dok_id": "H810551",
    "replik": "N",
    "systemdatum": "2021-06-14 17:18:10"
  }
}