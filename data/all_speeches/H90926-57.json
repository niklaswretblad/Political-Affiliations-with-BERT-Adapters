{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:71 om de höga bränslepriserna",
    "underrubrik": "",
    "kammaraktivitet": "interpellationsdebatt",
    "anforande_id": "6e89e34d-cd59-ec11-915f-901b0eac4c70",
    "anforande_nummer": "57",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack, statsrådet, för svaret! Vi har ett dieselpris i dag som är all-time-high, kan man säga. Priset har gått upp med drygt 30 procent bara i år. Det är sant att det till stor del beror på att världsmarknadspriset på olja har gått upp. Men vi har också en annan situation i Sverige, nämligen att vi har en högre reduktionsplikt än vad övriga Europa har. Det gör att vi kliver upp ganska mycket över det pris som är normalt i Europa; skillnaden ligger någonstans mellan 2,50 och 3 kronor litern.</p><p>För en konkurrensutsatt marknad - som både åkerinäringen och landets jordbrukare har - är detta en enorm kostnad att ta. Den måste man naturligtvis på något sätt knuffa ut på konsumenterna. Det betyder att vi får högre matpriser. Det blir också dyrare att handla kläder, att hämta ut medicin och sådana saker eftersom transportkostnaderna puttas in i de varor som vi handlar.</p><p></p><p>När det gäller jordbrukarna har jag ganska nära kontakter med transportörer som kör åt jordbrukare. Det är många som i dag vittnar om jordbrukare som är beredda att lägga ned sin produktion, oavsett om det är köttproduktion eller traditionellt jordbruk. Man får det inte att gå runt. Bränslepriserna har ökat, elpriserna har ökat och priserna för konstgödsel har ökat. Det gör att marginalerna minskar eller att det faktiskt går över på minussidan.</p><p>Många är alltså beredda att lägga ned en så viktig del som vår matproduktion. Det är klart att man kan säga att vi kan importera mat i stället. Men blir det så mycket bättre? Trots allt har vi ett bra jordbruk i Sverige. Jordbruket är väl klimatanpassat, och vi har en djurhållning som är god i förhållande till andra länder. Ska vi då lägga ned det och importera matvaror? Det blir lite bakvänt. Det är lite grann så regeringen jobbar i snart sagt varje fråga: Man springer baklänges in i framtiden.</p><p>Ambitionen att styra över våra transporter till miljövänligare alternativ får motsatt effekt när Sverige ligger så högt i pris. Det slår undan förutsättningarna för en stor del av vår industri och vårt jordbruk, och det blir kontraproduktivt när vi har så höga dieselpriser.</p><p>Aftonbladet har i dag en artikel. Där skriver LRF: \"Läget är så pass kritiskt att allt fler svenska bönder?funderar på om de över huvud taget har?råd att producera mat. LRF kan i en aktuell beräkning visa att kostnaderna för oss lantbrukare de senaste månaderna ökat med? ofattbara 4,1?miljarder kronor på årsbasis. Vi har i dag? cirka?15? 000 heltidsarbetande lantbrukare i Sverige. Att bära dessa 4,1 miljarder ovanpå alla andra löpande kostnader är både orimligt och ohållbart i längden\".</p><p>Detta är den absoluta konsekvensen av det höga bränslepriset. Så skriver alltså LRF i Aftonbladet i dag. Det skulle vara intressant att höra vad statsrådet har för tankar och idéer så att Sverige kan landa på en nivå på våra bränslekostnader som är likartad den som råder i Europa. Då kan vi hamna i ett konkurrensläge som åtminstone ligger och balanserar.</p>",
    "intressent_id": "0880018341619",
    "rel_dok_id": "H91071",
    "replik": "N",
    "systemdatum": "2021-12-10 16:25:24"
  }
}