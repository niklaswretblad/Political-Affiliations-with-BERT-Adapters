{
  "anforande": {
    "dok_hangar_id": "5037483",
    "dok_id": "H609110",
    "dok_titel": "Protokoll 2018/19:110 Tisdagen den 25 juni",
    "dok_rm": "2018/19",
    "dok_nummer": "110",
    "dok_datum": "2019-06-25 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "34f5f37a-49ca-e911-9123-901b0eac4c78",
    "anforande_nummer": "155",
    "talare": "Kadir Kasirga (S)",
    "parti": "S",
    "anforandetext": "<p>Fru talman! Tack, statsministern, för återrapporten! Vi vet att det har varit långa förhandlingar till sena natten vid det senaste mötet.</p><p>Jag har en fråga till statsministern om EU:s utrikesrelationer, närmare bestämt med Turkiet. Europeiska rådet har uttryckt en erinran om Turkiets olagliga sonderingsverksamhet i östra Medelhavet. Den borrningsverksamhet som Europeiska rådet fördömer är också en kränkning av Cyperns suveräna rättigheter. </p><p>Dessvärre får vi även rapporter om en upptrappning i området. Både Grekland och Turkiet har skickat marina styrkor till området. Risken för en militär konfrontation mellan länderna, med oanade konsekvenser, är överhängande. Jag tror att vi i den här kammaren är rörande överens om att vårt EU behöver fred i närområdet i stället för konflikter.</p><p>Jag undrar, statsministern: Vad har EU mer för verktyg i sin verktygslåda som kan få Turkiet att återgå till normalläge?</p>",
    "intressent_id": "0425115010020",
    "rel_dok_id": null,
    "replik": "N",
    "systemdatum": "2019-08-29 12:41:38"
  }
}