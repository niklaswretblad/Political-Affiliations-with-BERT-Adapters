{
  "anforande": {
    "dok_hangar_id": "5020863",
    "dok_id": "H60944",
    "dok_titel": "Protokoll 2018/19:44 Onsdagen den 30 januari",
    "dok_rm": "2018/19",
    "dok_nummer": "44",
    "dok_datum": "2019-01-30 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "50d6f69f-c239-e911-9116-901b0eac4c78",
    "anforande_nummer": "131",
    "talare": "Gustav Fridolin (MP)",
    "parti": "MP",
    "anforandetext": "<p>Fru talman! Jag tackar Jan Björklund.</p><p>I politiken vill man gärna sätta trender och regler och få andra att följa efter. De senaste månaderna har jag dock varit väldigt glad över att Liberalerna aldrig sneglat på de rotationsprinciper som Miljöpartiet har. </p><p>Din insats inom det politiska värvet kommer jag säkerligen att få flera möjligheter att tacka för, Jan Björklund. Men nu vill jag särskilt tacka för det arbete vi har kunnat göra med skolan under lång tid och för det arbete vi har gjort under de senaste veckorna och månaderna för att Sverige ska få en regering - och en regering som inte följer den trend som du väl beskrivit i kammaren och som är verkligheten i många andra europeiska länder. Vi försöker med något annat för att hålla populismen stången.</p><p>Fru talman! Särskilt roligt var det när vi kunde mötas och hitta en gemensam väg framåt i skolfrågorna i januariavtalet. Här fanns såklart sådant som inte bar den gröna politikens prägel. Men det fanns också mycket vi kunde mötas i, inte minst i engagemanget för att vi i slutändan ska få en riktigt jämlik skola. Jag hoppas att du fortsätter att vara villig att lyssna på all forskning som finns om hur vi kan nå dit, Jan Björklund.</p><p> STYLEREF Kantrubrik \\* MERGEFORMAT Partiledardebatt</p><p>Jag är också glad över att mitt parti har gått med på att under mandatperioden ta fram ett kunskapsunderlag för hur Sverige kan få en statlig skola. Jag vet att Jan Björklund har kämpat för detta länge, ända sedan båda våra partier röstade emot kommunaliseringen en gång i tiden. Rätt utfört och jämte det vi nu gör för att få ett statligt ansvar för finansieringen till skolan och professionsprogrammet för lärare kan vi finna en väg för att verkligen säkra att man oavsett var i landet man bor, i huvudstad, stad, förort, bruksort eller landsort, ska ha en riktigt bra skola.</p><p>(Applåder)</p><p>Partiledardebatten var härmed avslutad.</p>",
    "intressent_id": "0238588409223",
    "rel_dok_id": null,
    "replik": "Y",
    "systemdatum": "2019-02-26 13:33:34"
  }
}