{
  "anforande": {
    "dok_hangar_id": "5021318",
    "dok_id": "H60948",
    "dok_titel": "Protokoll 2018/19:48 Onsdagen den 6 februari",
    "dok_rm": "2018/19",
    "dok_nummer": "48",
    "dok_datum": "2019-02-06 00:00:00",
    "avsnittsrubrik": "Redovisning av AP-fondernas verksamhet t.o.m. 2017",
    "underrubrik": null,
    "kammaraktivitet": "ärendedebatt",
    "anforande_id": "794dc7d4-c339-e911-9116-901b0eac4c78",
    "anforande_nummer": "4",
    "talare": "Ingemar Nilsson (S)",
    "parti": "S",
    "anforandetext": "<p>Fru talman! Tack, Ulla!</p><p>Låt mig börja med att säga att jag inte för en sekund betvivlar din ihärdighet att föra debatt i den här frågan, och du har hållit på i tio år. </p><p>Vad jag avsåg med mitt inlägg var snarare att exakt den skrivning som finns i reservationen och motionen behandlade vi i november i samband med att vi behandlade ändrade regler för Första-Fjärde AP-fonderna. Då tycker jag med förlov sagt att det är lite magstarkt att än en gång ställa dessa regler under proposition. Vi har inte hunnit utvärdera vad de nya reglerna kommer att innebära i de delar som du så ihärdigt diskuterar. Det handlar framför allt om placeringsregler när det gäller bland annat fossilindustrin.</p><p> STYLEREF Kantrubrik \\* MERGEFORMAT Redovisning av AP-fondernas verk-samhet t.o.m. 2017</p><p>Jag vill bara understryka det som jag sa avslutningsvis. Vilken beteendeförändring kan vi se hos AP-fonderna? Det är bland annat det som ska utvärderas enligt januariavtalet.</p><p>När det gäller tilltron och tilliten till och transparensen i pensionssystemet har vi för ganska många år sedan bestämt att pensionssystemet ska ligga utanför statsbudgeten. Det har diskuterats i Pensionsgruppen, och dessa förslag kommer därifrån. Jag tycker att det är ett ganska bra sätt att hantera pensionssystemet. </p><p>Tilltron och tilliten handlar om att människor ska veta hur pensionssystemet fungerar. Rent pedagogiskt kan vi bli mycket bättre på att förklara hur det fungerar, men någon större okunskap om grunderna för pensionssystemet tror jag inte föreligger. Det är nog en våldsam överdrift. Däremot kan man ha olika synpunkter på det, och därför välkomnar jag en debatt om pensionssystemet. </p><p>Jag instämmer i Ulla Anderssons kritik mot delar av utfallet av pensionssystemet. Men lösningen på de problemen ligger i första hand på svensk arbetsmarknad, rätten till heltid, rimlig löneutveckling och så vidare. Det ingår inte i pensionssystemets konstruktion. För mig är det viktigt att pensionssystemet är en spegelbild av hur inkomsterna under livet har sett ut, det vill säga att inkomstbortfallsprincipen ska gälla även för pensionssystemet.</p>",
    "intressent_id": "0208558695314",
    "rel_dok_id": "H601FiU6",
    "replik": "Y",
    "systemdatum": "2019-02-26 13:41:53"
  }
}