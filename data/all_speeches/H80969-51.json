{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:208 om pausad polisutbildning och organiserad kriminalitet",
    "underrubrik": "",
    "kammaraktivitet": "interpellationsdebatt",
    "anforande_id": "5e9c9728-c58c-eb11-9152-901b0e9b71a8",
    "anforande_nummer": "51",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag tackar för en viktig interpellation, även om jag blir något mer fundersam över vad interpellationen egentligen handlar om eftersom vi inte har ställt in polisutbildningarna runt om i Sverige. Det som interpellanten tog upp var att en del vidareutbildningar och fortbildningar av poliser har ställts in under pandemin. Man har gjort bedömningen att det inte är lämpligt att samla denna typ av utbildningar inom organisationen för att vidareutbilda de befintliga poliserna. </p><p>Däremot fortgår polisutbildningarna runt om i Sverige på de fem lärosätena. Mer av utbildningen har blivit digital. Men man examinerar. I förra veckan blev ett antal personer från polisutbildningarna runt om i Sverige polisaspiranter. Den delen av utbildningen står alltså inte still. Det är en samhällsviktig verksamhet. Vår ambition att se till att det blir 10 000 fler anställda till 2024 ligger fast. Polisens prognoser pekar på att man ska kunna nå detta mål. Det ligger fortfarande ett tufft jobb framför oss. Men det är viktigt. Jag kan konstatera att i juni kommer de första polisstudenterna från de två nyöppnade polisutbildningarna i Borås och Malmö att ta examen. </p><p>Detta visar att detta har varit en prioriterad fråga för regeringen. Vi har mer än fördubblat antalet personer som börjar på polisutbildningen. Men mer kommer att behöva göras. Polismyndigheten styr nu om med ett nytt rekryteringssystem som verkar väldigt framgångsrikt. Man får fler människor än tidigare att antas till polisutbildningarna ett antal terminer framåt. Man tittar över möjligheterna att bygga ut distansutbildningen. Det har stor betydelse för möjligheten att rekrytera poliser i hela landet, även i glesbygd. </p><p>Om det är detta som interpellationen handlar om tror jag att det är ett missförstånd, eftersom denna polisutbildning fullföljs och pågår. </p><p>Frågan var om regeringen beordrat Polismyndigheten att sluta med viss utbildning. Nej, det har vi inte. Vi får inte heller göra det. Det är myndigheter som fattar beslut om sin verksamhet, och det ska vara på det sättet. </p><p>Det sas av interpellanten att man är oförstående inför prioriteringarna och kan ifrågasätta dem. Jag har stort förtroende för att Polismyndigheten gör rätt prioriteringar. Det handlar om när det är lämpligt att dra ihop folk, vilka utbildningar som kan genomföras digitalt och vilka utbildningar som inte lämpar sig för att genomföras digitalt. Det är verkligen inte så att Polismyndighetens alla vidareutbildningar lämpar sig för att genomföras digitalt. Det kan då handla om sekretessfrågor. Det kan vara modus operandi för de kriminella, och det är sådant som vi inte vill ska spridas i en vidare krets. Därför har man högre säkerhetskrav. Vissa vidareutbildningar vill man därför göra i fysisk form, men man väljer att göra det senare på grund av pandemin. </p><p> STYLEREF Kantrubrik \\* MERGEFORMAT Svar på interpellationer</p><p>Jag har stort förtroende för att Polismyndigheten gör korrekta bedömningar och gör rimliga bedömningar utifrån det läge som vi har med smittspridning för att ytterst också värna sin personal och sina medarbetare. Det är deras säkerhet som det handlar om när det gäller att myndigheten tar dessa frågor på allvar. </p><p>Avslutningsvis vill jag varna lite grann för att för tidigt tala om att det kommer att kylas av och att smittspridningen kommer att minska. Vi har fortfarande en tid framför oss då vi måste hålla i och hålla ut i fråga om de restriktioner, rekommendationer och begränsningar som finns. Alla - enskilda, organisationer och myndigheter - måste ta sitt ansvar för att se till att smittspridningen hålls nere i Sverige. </p>",
    "intressent_id": "014744660015",
    "rel_dok_id": "H810208",
    "replik": "N",
    "systemdatum": "2021-03-24 18:20:32"
  }
}