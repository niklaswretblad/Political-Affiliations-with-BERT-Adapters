{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "5cfad202-ccc0-ec11-9167-901b0eac4c78",
    "anforande_nummer": "72",
    "talare": "Birger Lahti (V)",
    "parti": "V",
    "anforandetext": "<p>Fru talman! Tack, Rickard Nordin, för att du tar replik på mig! Någonstans måste det ju finnas en skillnad mellan oss och Centern, även om jag tycker att vi har en likadan syn på energipolitiken i övrigt.</p><p>Jag har inte sett någonstans att vi har förespråkat att man skulle kapa några kablar. Jag inte sett någonstans att vi har förespråkat att vi inte skulle exportera när vi har överskott. Men nu ska ju våra industrier i norra Sverige göra denna omställning. Bara i norra Sverige ska elanvändningen öka med 80 terawattimmar. Här finns en problematik med allt som pågår, vilket Rickard Nordin själv har varit inne på, med det kommunala vetot, hur moderatstyrda kommuner säger nej till havsbaserade vindkraftverk fast de ligger så långt ut att man knappt ser dem. Sedan ska vi samtidigt vara Tysklands samvete och batteri.</p><p>Det blir oärligt gentemot länderna på kontinenten att säga: Vi kommer att fixa det här åt er. Det är mer ärligt att säga: Vi kommer givetvis att exportera när vi har överskott, men räkna inte med - som vi hörde i fråga om Tyskland och som kommissionen tycks vilja - att vi är ert batteri.</p>",
    "intressent_id": "0825441263617",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}