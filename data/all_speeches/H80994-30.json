{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "7e67a6d6-95bf-eb11-9156-901b0e9b71a8",
    "anforande_nummer": "30",
    "talare": "Hans Wallmark (M)",
    "parti": "M",
    "anforandetext": "<p>Fru talman! \"Lösningarna finns - de ligger rätt framför oss. - - -</p><p>I Norden har vi gång på gång visat att vi är starkare tillsammans.\"</p><p>Fru talman! Jag citerar direkt ur den vision för Norden som Stefan Löfven undertecknat tillsammans med övriga regeringschefer. Det är svårt att säga att detta gäller.</p><p>Det jag ser som en stor fara är att den nordiska tilliten nu snabbt eroderas. Stängda gränser som gör det omöjligt att bo i ett land och arbeta, studera, njuta av kultur eller ha en person att älska i ett annat land riskerar nu att skapa rädsla för framtiden. Ska jag verkligen ta det där jobbet? Ska jag köpa det där huset? Och vad värre är: Det leder till känslan av att vilja ge igen.</p><p></p><p>Det går att köra från Haparanda till Ängelholm - det är en färd på 15 timmar utan uppehåll - men man kan inte ta sig från Haparanda till Torneå, som ligger fem minuter bort. Jag är övertygad om att detta stavas möjligheten till snabbtester och vaccin. Allt detta är regeringens uppgift. Det är en fråga om styrning och ledning. Det handlar om oförmågan eller oviljan att styra när det verkligen bränner till - tsunamin 2004, flyktingkrisen 2015, Transportstyrelseskandalen 2017.</p><p>För framtiden gäller det även att regeringen ser till att en trovärdig nordisk vision tas fram. Hur ska folk våga och vilja satsa på något på andra sidan gränsen efter pandemin? Därför är min uppmaning till regeringen: Lyssna på de boende i gränsregionerna! Från norr till söder pekar de på behovet av bättre infrastruktur. Gör detta efter pandemin! Det handlar om en ökad insikt om kompetensförsörjning och pendling på en gemensam nordisk arbetsmarknad och om en fungerande gränsregional statistik.</p><p>Fru talman! Vi behöver vaccin och snabbtester nu, en nationell krisledning värd namnet och visioner för ett gemensamt Norden, för framtiden, efter pandemin.</p>",
    "intressent_id": "0980681611418",
    "rel_dok_id": "",
    "replik": "N",
    "systemdatum": "2021-05-28 11:20:06"
  }
}