{
  "anforande": {
    "dok_hangar_id": "5115212",
    "dok_id": "H90946",
    "dok_titel": "Protokoll 2021/22:46 Onsdagen den 15 december",
    "dok_rm": "2021/22",
    "dok_nummer": "46",
    "dok_datum": "2021-12-15 00:00:00",
    "avsnittsrubrik": "Arbetsmarknad och arbetsliv och Arbetsmarknadspolitik och arbetslöshetsförsäkringen",
    "underrubrik": "",
    "kammaraktivitet": "ärendedebatt",
    "anforande_id": "9215cb82-f493-ec11-916c-901b0e9b71a0",
    "anforande_nummer": "29",
    "talare": "Mats Green (M)",
    "parti": "M",
    "anforandetext": "<p>Fru talman! Jag vill börja med att yrka bifall till utskottets förslag till beslut, det vill säga det gemensamma förslaget till budget från Moderaterna, Kristdemokraterna och Sverigedemokraterna. Jag vill även vad gäller motionsbetänkande AU6, som behandlas samtidigt, yrka bifall till reservation 1.</p><p>Fru talman! Drygt 60 000 fler iva-sjuksköterskor, 72 000 fler grundskollärare eller 88 000 fler undersköterskor är vad detta ärende handlar om. Särskilt iva-sjuksköterskor hade behövts just nu. Hade arbetslösheten i Sverige utvecklats som EU-snittet under Magdalena Anderssons tid som finansminister hade kostnaderna för den svenska arbetslösheten varit 42 miljarder kronor lägre per år. Det är pengar som kunde, borde och skulle ha lagts på välfärden.</p><p>Men tvärtom tillhör Sverige nu Europas strykklass. Bara Italien, Grekland och Spanien har högre arbetslöshet än vad vi har. Vi är alltså fjärde sämst i EU. Jag har en nyhet till Anna Johansson: Sverige är alltså inte ensamt om att ha haft pandemi.</p><p>Att Sverige utvecklats sämre än nästan alla andra länder beror på att regeringen faktiskt har misslyckats med jobben, inte på krisen eller att arbetskraftsdeltagandet ökar. Andelen som jobbar i Sverige har utvecklats sämre än i något annat EU-land sedan 2014. Det är fakta, fru talman.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbets-marknadspolitik och arbetslöshetsförsäk-ringen</p><p>Redan innan coronan hade Sverige lägst tillväxt per person i hela EU. Innan Magdalena Andersson blev finansminister låg Sverige tvärtom bland de högsta. Trots Socialdemokraternas löfte om att Sverige skulle ha EU:s lägsta arbetslöshet 2020 hade vi redan innan krisen tvärtom EU:s femte högsta. Sverige var också det enda landet där arbetslösheten ökade mellan hösten 2014, då Socialdemokraterna tillträdde, och att coronakrisen bröt ut.</p><p>Fru talman! Arbetslösheten är Sveriges största ekonomiska och sociala problem, framför allt givetvis för den enskilde som förlorar arbetet och minskar möjligheterna till egen försörjning men också för samhället som helhet. Arbetslösheten försvårar inte bara förstärkningar av välfärden när färre betalar skatt och mer skattepengar går till bidrag; den leder i längden också till sämre pensioner och omöjliggör integration för dem som i stället fastnar i ett ofta livslångt utanförskap. Det i sin tur medför den hopplöshet och frustration - för det är vad det handlar om - som bland annat lägger grunden för de kriminella gängens rekrytering. Att pressa tillbaka arbetslösheten, fru talman, är avgörande för Sveriges framtid.</p><p>Allvarligast och störst är den rekordhöga långtidsarbetslösheten. Nästan 200 000 personer är långtidsarbetslösa, det vill säga nästan hälften av alla arbetslösa. Långtidsarbetslösheten har ökat med 20 procent på ett år och 30 procent på två år. Trots en bättre konjunktur väntas inte regeringen kunna få ned antalet långtidsarbetslösa under 170 000 personer det närmaste året. Detta är enligt Arbetsförmedlingens egna bedömningar. </p><p>Fru talman! Regeringen lämnar dessutom långtidsarbetslösa helt åt sitt öde genom allt från att försätta långtidsarbetslösa i en alarmerande passivitet - två av tre långtidsarbetslösa har inte någon aktivitet planerad, och en av tre har inte haft någon aktivitet sedan 2019 - till att försämra för nystartsjobben, det vill säga den åtgärd som infördes av alliansregeringen och som regeringen själv erkänner i budgetpropositionen är den mest effektiva insatsen för att få in långtidsarbetslösa i riktiga och osubventionerade jobb.</p><p>Detta gör man dessutom till förmån för de så kallade extratjänsterna, som bevisligen är motsatsen till nystartsjobben, det vill säga dyra och ineffektiva - bara 4 procent får riktiga, osubventionerade jobb efter det. Men de fyller ett syfte, som Anna Johansson var inne på här: De får bort arbetslösa ur arbetslöshetsstatistiken. Eller, för att vara tydligare, de döljer arbetslösheten bland framför allt utlandsfödda kvinnor. Det är därför extrajobben finns - för att hyfsa arbetslöshetsstatistiken. Men om vi ska vara ärliga hjälper det inte någon enskild människa.</p><p>Detta och mer adresserar vi i Moderaterna tillsammans med Kristdemokraterna och Sverigedemokraterna i den budget som vunnit bifall i riksdagen. Vi förstärker nystartsjobben över hela linjen, det vill säga sänker arbetsgivaravgifter för den som anställer långtidsarbetslösa. Det är den bevisat mest effektiva åtgärden för att få långtidsarbetslösa i riktiga, osubventionerade jobb. Men vi gör också en räcka andra saker i vår budget för att påbörja kampen mot arbetslöshet, klyftor och utanförskap.</p><p>Vi lägger också 1 miljard mer än Socialdemokraterna vill göra på utbildning, på arbetsmarknadsutbildningar och på vuxenutbildning. Det som påstods här tidigare är alltså direkt felaktigt. </p><p>Fru talman! Vi sänker också skatten för dem som arbetar. Vi gör det för att det är rätt, för att det ger fler arbetstillfällen och ökar sysselsättningen, och vi gör det för att det är rättvist - ansträngning ska löna sig.</p><p> STYLEREF Kantrubrik \\* MERGEFORMAT Arbetsmarknad och arbetsliv och Arbets-marknadspolitik och arbetslöshetsförsäk-ringen</p><p>Vi sänker skatten för alla som jobbar, med fokus på låga och medelstora inkomster. Vi sänker också marginalskatterna för de flesta med vanliga yrken som barnskötare, undersköterska och busschaufför. Det blir alltså mer lönsamt för dem att jobba en extra timme eller att gå upp till heltid. Genom förstärkningen av jobbskatteavdraget får vi fler händer i välfärden.</p><p>Tillsammans med en bidragsreform med bland annat ett bidragstak är sänkta skatter på låga och medelstora inkomster avgörande för att knäcka arbetslösheten.</p><p>Vi vill också ställa också krav på att den som invandrat till Sverige gradvis kvalificerar sig till de svenska bidragssystemen och börjar förtjäna dessa.</p><p>Fru talman! Låt mig avsluta med att slå fast övertygelsen att alla Sveriges stora samhällsproblem går att lösa. Den som påstår motsatsen har fel, så sluta måla framtiden i bara dystra färger! Men det kommer att ta tid. Vi är övertygade om att det går att vända utvecklingen och samla en majoritet av svenska folket, alldeles oberoende av ursprung, till en ny och bättre kurs. Denna budget, fru talman, är det första steget till det.</p>",
    "intressent_id": "0538387395826",
    "rel_dok_id": "H901AU2, H901AU6",
    "replik": "N",
    "systemdatum": "2022-02-22 16:32:15"
  }
}