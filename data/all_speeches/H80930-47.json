{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Frågestund",
    "underrubrik": "Stöd till demokrati i Belarus",
    "kammaraktivitet": "frågestund",
    "anforande_id": "4bb59d44-fb2f-eb11-914a-901b0e9b71a8",
    "anforande_nummer": "47",
    "talare": "Håkan Svenneling (V)",
    "parti": "V",
    "anforandetext": "<p>Fru talman! I dag löper presidentperioden ut för Aleksandr Lukasjenko - Europas kanske sista diktator - i Belarus. Men han valde att svära in sig på nytt, och det har gjort att det belarusiska folket har rest sig mot de orättvisor och den brist på demokrati som finns i landet. Varje söndag har hundratusentals deltagit i fredliga demonstrationer, men man har mötts av ökande våld och att allt fler oppositionella har gripits. </p><p>EU har nu äntligen, efter mycket om och men, infört sanktioner. Jag och utrikesministern är nog i grunden överens: Lukasjenko ska avgå, och nya och rättvisa val ska hållas. Ändå sitter Lukasjenko kvar, mycket på sitt stöd från Ryssland och Vladimir Putin. </p><p>Frågan är vad vi gör nu. Vad gör vi för att stödja det belarusiska folkets kamp för demokrati? Vad kan Sverige göra inom ramen för sitt ordförandeskap i OSSE som börjar vid årsskiftet?</p>",
    "intressent_id": "0682989845822",
    "rel_dok_id": "H8C120201105fs",
    "replik": "N",
    "systemdatum": "2020-11-26 16:23:43"
  }
}