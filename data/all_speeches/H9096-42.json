{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "01e5fe42-382c-ec11-915b-901b0eac4c78",
    "anforande_nummer": "42",
    "talare": "Elisabeth Svantesson (M)",
    "parti": "M",
    "anforandetext": "<p>Herr talman! Vi har skatt på utsläpp i Sverige, men det vore bättre om den var global. Jag är inte klimatnationalist utan tror på en politik där hela världen hjälps åt att få ned utsläppen.</p><p>Jag förstår faktiskt inte den första frågan. Det kan hända att jag har missat något som Karolina Skog har läst någonstans i någon av våra budgetar; jag vet inte. Jag tycker att det ska vara effektivt jämt; det är min grundinställning.</p><p>Klimatpolitiken behöver generellt vara mer effektiv. Därför blir jag så förvånad över Miljöpartiet. Man vill ha fossilfri el men säger nej till kärnkraft, man vill ha elbilar men bygger alldeles för få laddstolpar, man vill elektrifiera industrin men vägrar förkorta tillståndsprocesserna, man vill ha batterier men säger absolut nej till att bryta mineral och man vill ha biobränslen och bygga hus i trä men inte bruka skogen. Det tycker jag är ineffektiv klimatpolitik.</p><p>(Applåder)</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}