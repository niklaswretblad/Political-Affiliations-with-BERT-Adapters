{
  "anforande": {
    "dok_hangar_id": "5082762",
    "dok_id": "H80973",
    "dok_titel": "Protokoll 2020/21:73 Fredagen den 29 januari",
    "dok_rm": "2020/21",
    "dok_nummer": "73",
    "dok_datum": "2021-01-29 00:00:00",
    "avsnittsrubrik": "Svar på interpellationerna 2020/21:313 och 335 om stöd till restaurangbranschen",
    "underrubrik": "",
    "kammaraktivitet": "interpellationsdebatt",
    "anforande_id": "ade7e85c-399d-eb11-9152-901b0e9b71a8",
    "anforande_nummer": "36",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Näringsministern inledde sitt anförande med att påstå att Sverigedemokraterna eller Moderaterna inte har agerat inom ramarna för riksdagen. Det är direkt felaktigt.</p><p>Flera av de stödåtgärder som det nu har beslutats om har varit konsekvenser av det riksdagsarbete vi har bedrivit. Omställningsstödet hade aldrig kommit på plats ifall det inte hade varit för utskottsinitiativ från Sverigedemokraterna och Moderaterna rörande ett omsättningsstöd. Likadant var det med nedstängningsstödet. Det var ett tillkännagivande i den här kammaren som nödgade regeringen att ta fram ett nedstängningsstöd efter att man fattat beslut om den tillfälliga covid-19-lagen. Även förlängningen av sänkta arbetsgivaravgifter var pådriven av riksdagen - och så vidare, och så vidare.</p><p>Därefter valde näringsministern att återigen upprepa att hundratals miljarder ska ha betalats ut till näringsidkare. Finansministern brukar säga att de krisåtgärder som vidtagits uppgår till ungefär 374 miljarder kronor. Men i går kom Svenskt Näringsliv med en granskning där de har gått igenom de beslutade stödåtgärderna och i vilken utsträckning dessa nått de enskilda näringsidkarna. De menar att endast 87 miljarder har använts av de annonserade 374 miljarderna. Det är en otrolig differens. Det är inte felräkningspengar. Det är inte kaffepengar. Det är nästan 300 miljarder som man ska ha fattat beslut om enligt finansministern men som enligt Svenskt Näringsliv inte har kommit de enskilda näringsidkarna till gagn.</p><p> STYLEREF Kantrubrik \\* MERGEFORMAT Svar på interpellationer</p><p>Jag låter siffrorna stå för Svenskt Näringsliv, men jag skulle ändå vilja höra näringsministerns svar på detta, för näringsministern har två gånger under denna interpellationsdebatt lyft fram att man har betalat ut så otroligt mycket pengar. Andra hävdar alltså att så faktiskt inte alls är fallet.</p>",
    "intressent_id": "086684470825",
    "rel_dok_id": "H8C120210129ip",
    "replik": "N",
    "systemdatum": "2021-04-14 17:52:40"
  }
}