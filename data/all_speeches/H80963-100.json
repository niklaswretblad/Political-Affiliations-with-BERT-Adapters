{
  "anforande": {
    "dok_hangar_id": "5080328",
    "dok_id": "H80963",
    "dok_titel": "Protokoll 2020/21:63 Onsdagen den 13 januari",
    "dok_rm": "2020/21",
    "dok_nummer": "63",
    "dok_datum": "2021-01-13 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "5932e588-b57d-eb11-914b-901b0eac4c70",
    "anforande_nummer": "100",
    "talare": "Nooshi Dadgostar (V)",
    "parti": "V",
    "anforandetext": "<p></p><p>Fru talman! De äldre i Stockholm har drabbats mycket hårt av coronapandemin. Många av de döda är tyvärr kopplade till äldreomsorgen i Stockholm, och det är Kristdemokraterna som är ansvariga för äldreomsorgen i Stockholm. </p><p>Innan pandemin drabbade Stockholms äldreomsorg hade Kristdemokraterna gjort nedskärningar i verksamheten med 160 miljoner kronor på bara två år. Under samma period sänkte Kristdemokraterna kravet på fasta anställningar i hemtjänsten. Och innan dess har man försökt förhindra personalen från att ha omklädningsrum och arbetskläder för att kunna byta om när de blir kontaminerade. </p><p>Först nu, efter en pandemi och när staten skickar stora summor pengar till Stockholm, har Kristdemokraterna tvingats gå med på att satsa lite extra på äldreomsorgen. Detta är en vårdskandal. Många människor har avlidit i Stockholms äldreomsorg. Varför blir det gigantiska nedskärningar när Kristdemokraterna själva får välja?</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2021-03-05 14:20:50"
  }
}