{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "e0829754-be2a-ed11-9178-901b0e9b71a8",
    "anforande_nummer": "50",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Jag noterar att Johan Hedin hade två minuter på sig att presentera Centerpartiets förslag på lösningar på de korankravaller som vi har sett och de parallellsamhällen som återfinns i vårt land men valde att uppehålla sig vid Sverigedemokraterna som parti. Det får väl stå för honom.</p><p>Jag tycker att det viktiga är att i den här debatten komma med förslag till åtgärder, vilket Sverigedemokraterna har gjort regelbundet sedan detta ägde rum. Den enda lösning jag har hört från Centerpartiet kom från Johan Hedins partiordförande Annie Lööf, som förespråkade att man under ramadan inte skulle få ha islamkritiska demonstrationer och att de inte skulle få hållas i utsatta områden där många muslimer bor. Vi ser ett centerparti som förespråkar särlösningar för muslimer i Sverige - ett parti vars nämndemän tidigare har dömt utifrån sharia i svenska tingsrätter. Det kanske inte är förvånande för många, men det är onekligen allvarligt.</p><p>Vilka ytterligare särrättigheter anser Johan Hedin att muslimer ska erhålla i Sverige, utöver dem som ni redan förespråkar?</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}