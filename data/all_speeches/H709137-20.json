{
  "anforande": {
    "dok_hangar_id": "5063601",
    "dok_id": "H709137",
    "dok_titel": "Protokoll 2019/20:137 Torsdagen den 11 juni",
    "dok_rm": "2019/20",
    "dok_nummer": "137",
    "dok_datum": "2020-06-11 00:00:00",
    "avsnittsrubrik": "Svenskt deltagande i militär insats för stärkt säkerhet i Mali",
    "underrubrik": "",
    "kammaraktivitet": "",
    "anforande_id": "5f5ab799-a4e3-ea11-913b-901b0eac4c70",
    "anforande_nummer": "20",
    "talare": "Janine Alm Ericson (MP)",
    "parti": "MP",
    "anforandetext": "<p>Fru talman! Jag måste ändå ge Vänstern att de står fast vid sina principer om att vi endast ska vara med i FN-ledda insatser. Det är en princip som man kan hålla, men den gör liksom inte verkligheten bättre.</p><p>Miljöpartiets inställning är att fredsbevarande insatser och FN-insatser är det som vi ska bidra med i första hand, i andra hand och i tredje hand. Det är liksom inte så att vi nu tycker att man ska springa ut och kriga lite här och var. Men det här är, som jag har försökt förklara flera gånger, en väldigt specifik situation och ett läge där oerhört mycket har förändrats.</p><p>Nu kan jag inte ställa en fråga till Hanna Gunnarsson, så frågan får bli lite retorisk. Hur tänker egentligen Vänsterpartiet när man tycker att tiotusentals barn inte ska kunna gå till skolan i ett land, eftersom säkerhetsläget är så dåligt? Det är en sak att hålla sig till principer, men ibland måste man också se till vad som genomförs i verkligheten.</p>",
    "intressent_id": "0316505710324",
    "rel_dok_id": "",
    "replik": "Y",
    "systemdatum": "2020-08-21 13:51:32"
  }
}