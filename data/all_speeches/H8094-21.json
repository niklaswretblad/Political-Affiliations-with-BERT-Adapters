{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d9c561ee-2d03-eb11-9146-901b0e9b71a8",
    "anforande_nummer": "21",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det var bra att det kom förslag där på slutet, för det är så vi måste jobba. Vilka förslag har vi då? Vi tror att fler poliser är en viktig del av lösningen. Det är därför vi har fördubblat polisutbildningen och har fler poliser än någonsin.</p><p>Men jag tror också att det är Polismyndigheten som bäst kan svara på hur fördelningen ska göras. De behöver poliser, men de behöver också utredare för att kunna utreda brott. Och var ska poliserna vara? Det tror jag faktiskt inte att vare sig Annie Lööf eller jag ska bestämma. Det var själva poängen med att bilda <em>en</em> myndighet - att Polismyndigheten skulle få styra resurserna.</p><p>Syftet med tillskottet, både vad gäller pengar och antal poliser, var att vi ska ha fler poliser nära. Så den ständiga frågan till Polismyndigheten är naturligtvis: Hur ser vi till att vi har fler poliser nära, oavsett om det är i Stockholms förorter, i södra Sverige eller i Norrlands inland, där jag själv är uppväxt?</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2020-09-30 17:02:42"
  }
}