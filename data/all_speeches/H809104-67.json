{
  "anforande": {
    "dok_hangar_id": "5093501",
    "dok_id": "H809104",
    "dok_titel": "Protokoll 2020/21:104 Torsdagen den 8 april",
    "dok_rm": "2020/21",
    "dok_nummer": "104",
    "dok_datum": "2021-04-08 00:00:00",
    "avsnittsrubrik": "Frågestund",
    "underrubrik": "Molntjänster och husrannsakan på distans",
    "kammaraktivitet": "frågestund",
    "anforande_id": "05eccd36-e2d8-eb11-9153-901b0eac4c78",
    "anforande_nummer": "67",
    "talare": "Ingemar Kihlström (KD)",
    "parti": "KD",
    "anforandetext": "<p>Herr talman! Jag vill rikta min fråga till inrikesminister Mikael Damberg.</p><p>För några veckor sedan avslöjade <em>Ekot</em> att sexualförbrytare kan behålla nakenbilder som de fått tag på via övergrepp om de sparat dem i en molntjänst. För att säkra bevis från molntjänsterna skulle en så kallad husrannsakan på distans behöva göras, men det saknas tydlig lagstiftning om detta i Sverige. Tolkningen från brottsbekämpande myndigheter har därmed varit att man i dag inte har rätt att gå in på den misstänktes konto genom en så kallad husrannsakan på distans.</p><p>När <em>Eko</em><em>t</em> kontaktade Mikael Damberg och efterfrågade svar lovade han att han skulle ta tag i frågan. Det är dock inte värdigt att det krävs att journalister avslöjar att våldtäktsmän terroriserar sina offer med bilder på övergrepp innan en regering agerar. Min fråga till inrikesministern är därför: Varför har inte regeringen agerat för att ändra lagen för att förhindra att upprepade kränkningar kan ske mot brottsoffer med bilder från molntjänster, som man i dag inte kan beslagta i samband med sexualbrott?</p>",
    "intressent_id": "0828001951212",
    "rel_dok_id": "H8C120210408fs",
    "replik": "N",
    "systemdatum": "2021-06-29 16:00:04"
  }
}