{
  "anforande": {
    "dok_hangar_id": "5033405",
    "dok_id": "H60988",
    "dok_titel": "Protokoll 2018/19:88 Onsdagen den 8 maj",
    "dok_rm": "2018/19",
    "dok_nummer": "88",
    "dok_datum": "2019-05-08 00:00:00",
    "avsnittsrubrik": "Arbetsrätt",
    "underrubrik": null,
    "kammaraktivitet": "ärendedebatt",
    "anforande_id": "d32f24ec-2982-e911-9121-901b0e9b71a0",
    "anforande_nummer": "194",
    "talare": "Hanif Bali (M)",
    "parti": "M",
    "anforandetext": "<p>Fru talman! Det är här hyckleriet blir tydligt. De gånger Moderaterna har föreslagit till och med mildare förändringar av just turordningsreglerna har Socialdemokraterna attackerat Moderaterna med att vi vill genomföra just en slakt av arbetsrätten. Men nu när det är Socialdemokraterna som vill genomföra det är det fantastiskt.</p><p>Vi är såklart glada över att ni gör det, Helén Pettersson. All heder till er för att ni vill genomföra det här.</p><p>Det som är märkligt i debatten är att när Moderaterna vill göra förändringar i lagstiftning är det hemskt. Det handlar till exempel om arbetsrätt och olika anställningsformer. Då ska det vara upp till parterna. Men de lagändringar som Socialdemokraterna har genomfört och som man påstår är grunden för den svenska modellen är jättebra och väl motiverade, och det man vill göra nu bryter inte alls mot den svenska modellen. Det är här hyckleriet blir uppenbart.</p><p>När ni vill förändra turordningsreglerna är det bra. När vi vill förändra turordningsreglerna är det dåligt. När ni vill införa olika anställningsformer är det bra. När vi vill införa olika anställningsformer är det dåligt.</p><p>Man kan tycka att de olika förslagen är bra eller dåliga, baserat på egna meriter. Men debatten blir farlig om man varje gång olika partier vill genomföra olika förslag säger att det hotar den svenska modellen. Jag tror att det vore väldigt hämmande för en öppen och ärlig debatt.</p><p>Den här mandatperioden kommer faktiskt att göra gott; det kommer att bli väldigt uppenbart för de svenska väljarna vilken dubbelmoral Socialdemokraterna har i sin retorik. De anklagar oss för att vilja slakta den svenska arbetsmarknadsmodellen, men nu vill de själva genomföra de förändringar som Moderaterna har propagerat för länge.</p>",
    "intressent_id": "0166790812128",
    "rel_dok_id": "H601AU9",
    "replik": "Y",
    "systemdatum": "2019-05-29 17:54:21"
  }
}