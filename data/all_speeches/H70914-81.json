{
  "anforande": {
    "dok_hangar_id": "5043103",
    "dok_id": "H70914",
    "dok_titel": "Protokoll 2019/20:14 Torsdagen den 3 oktober",
    "dok_rm": "2019/20",
    "dok_nummer": "14",
    "dok_datum": "2019-10-03 00:00:00",
    "avsnittsrubrik": "Frågestund",
    "underrubrik": "Straffsatserna för narkotikabrott",
    "kammaraktivitet": "frågestund",
    "anforande_id": "f2909eb5-53f6-e911-9126-901b0eac4c70",
    "anforande_nummer": "81",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Jag riktar min fråga till justitie- och migrationsminister Morgan Johansson.</p><p>Den senaste tiden har vi kunnat följa rapporter i medierna om att fängelsestraffen för narkotikabrott sänkts rejält under senare år. Sänkningen kom efter att Högsta domstolen i ett flertal domar sänkt straffpåföljden.</p><p>Signalerna från dem inom polisen som arbetar inom detta område är att ändringen av praxis lett till en ökning av både handel och konsumtion av narkotika. Narkotika utgör en stor del av gängkriminalitetens verksamhet, och att motarbeta gängkriminalitet utgör en av de viktigaste trygghetsskapande uppgifter som rättssamhället har att hantera.</p><p>I gårdagens nyhetssändningar hörde vi att justitieministern sagt att han gett uppdrag till tjänstemän att titta närmare på frågan. Vi kristdemokrater ser ett behov av att skyndsamt ändra lagen så att vi återgår till ett läge där narkotikabrott leder till kännbara straff.</p><p>Jag frågar därför: Hur kommer regeringen att hantera den aktuella situationen? Vad är tidsplanen? Hur ser justitieministern på systemet med mängdrabatt?</p>",
    "intressent_id": "0828001951212",
    "rel_dok_id": "H7C120191003fs",
    "replik": "N",
    "systemdatum": "2019-10-24 13:45:39"
  }
}