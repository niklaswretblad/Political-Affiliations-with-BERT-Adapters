{
  "anforande": {
    "dok_hangar_id": "5049560",
    "dok_id": "H70948",
    "dok_titel": "Protokoll 2019/20:48 Tisdagen den 10 december",
    "dok_rm": "2019/20",
    "dok_nummer": "48",
    "dok_datum": "2019-12-10 00:00:00",
    "avsnittsrubrik": "Svar på interpellation 2019/20:128 om nedskärningar i sjukvården",
    "underrubrik": "",
    "kammaraktivitet": "interpellationsdebatt",
    "anforande_id": "6a4e6d8e-7442-ea11-9130-901b0e9b71a0",
    "anforande_nummer": "13",
    "talare": "Ulla Andersson (V)",
    "parti": "V",
    "anforandetext": "<p>Fru talman! Socialdemokraterna gick till val på välfärd före skattesänkningar men prioriterar skattesänkningar. Det är 13 miljarder netto i skattesänkningar i budgetpropositionen för 2020 och 1 ½ miljard i generella statsbidrag till sjukvården. Så ser socialdemokratins prioriteringar ut.</p><p>Det val som ni påstår er ha gjort i höstas, Lena Hallengren, gjorde ni redan 2012 när Stefan Löfven tillträdde som ordförande för Socialdemokraterna. Han var redan då tydlig med att han ville ha ett samarbete med Centern och Liberalerna och har sedan dess drivit denna linje. Ni har mycket väl vetat vad det är för politik ni skulle få och att skattesänkningar skulle ligga i den budget ni så småningom skulle lägga fram.</p><p>Och så blev det. I det nya samarbetet har ni haft två ändringsbudgetar på er att tillskjuta resurser till sjukvården, men ni har valt att inte göra det. I budgetpropositionen för 2020 hade ni kunnat tillföra stora resurstillskott som hade varit nödvändiga för att få personal att stanna kvar, för att öppna vårdplatser och för att få fler anställda inom sjukvården. Ni valde att inte göra det, vilket är allvarligt.</p><p>Jag frågade finansministern, men här står socialministern i stället, om det kommer extrapengar i ändringsbudgeten för att förhindra de stora nedskärningar som nu ska ske. Svaret är hittills obefintligt.</p><p>Ni talar om sådant som gjordes förra mandatperioden. Många av dessa reformer var som sagt Vänsterpartiets, till exempel det största resurstillskottet i historien, på 10 miljarder. Det är något annat än borttagen värnskatt för välbeställda män i Danderyd.</p><p>Men det var detta ni socialdemokrater valde, och då får ni stå för det.</p>",
    "intressent_id": "0628190530410",
    "rel_dok_id": "H710128",
    "replik": "N",
    "systemdatum": "2020-01-29 09:52:01"
  }
}