{
  "anforande": {
    "dok_hangar_id": "5113326",
    "dok_id": "H90938",
    "dok_titel": "Protokoll 2021/22:38 Onsdagen den 1 december",
    "dok_rm": "2021/22",
    "dok_nummer": "38",
    "dok_datum": "2021-12-01 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": "",
    "kammaraktivitet": "ärendedebatt",
    "anforande_id": "9c4e2edb-4075-ec11-9168-901b0e9b71a8",
    "anforande_nummer": "88",
    "talare": "Momodou Malcolm Jallow (V)",
    "parti": "V",
    "anforandetext": "<p>Fru talman! Jag kan försäkra min kollega att de som behöver hyresrätter också är människor, och det är många som behöver det här. De kanske inte kan efterfråga de bostäder som Liberalerna vill ha, men de behöver bostäder. Och enligt grundlagen har vi en skyldighet att se till att alla som bor i detta land har ett tryggt hem.</p><p>Jag kan säga så här: Vi står på två helt olika sidor i denna fråga. Liberalerna står på de rikas sida. Jag står på de mest utsattas sida. Vi bedömer ett lands framgång genom hur landet behandlar dem som är mest utsatta i landet. Det är väldigt viktigt.</p><p>Det pratas om arbetstillfällen. Om en rik person renoverar sitt hus i Italien undrar jag hur det skapar arbetstillfällen för svenska arbetare. Jag tror inte att det gör det. Jag ser inte det. Det är bara vilseledande retorik, som jag inte köper.</p><p>Dessutom pratar man om förortslyft. Jag tror att det var er partiledare som sa att man ska vräka föräldrar till kriminella. Jag kan inte begripa Liberalernas politik. Det är fantasi, helt enkelt.</p>",
    "intressent_id": "0254695027922",
    "rel_dok_id": "H901CU1",
    "replik": "Y",
    "systemdatum": "2022-01-14 14:50:37"
  }
}