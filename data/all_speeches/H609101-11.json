{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om Försvarsberedningens förslag",
    "underrubrik": null,
    "kammaraktivitet": "aktuell debatt",
    "anforande_id": "a19f4b2d-45ca-e911-9123-901b0eac4c78",
    "anforande_nummer": "11",
    "talare": "Hans Wallmark (M)",
    "parti": "M",
    "anforandetext": "<p>Herr ålderspresident! Försvarsministern glömde att nämna en sak. Han påpekade att medel har tillförts under den föregående mandatperioden, tre gånger i tre överenskommelser. Moderaterna har deltagit i alla. Det han glömde bort är att varje gång Moderaterna har föreslagit en nivå har det från socialdemokratiskt håll inledningsvis kallats anslagsbingo. </p><p>Jag lyssnade därför nu, herr ålderspresident, på de olika anförandena. Vänsterpartiet vill ge väsentligt mindre pengar än 84 miljarder till 2025. Miljöpartiet vill ge väsentligt mindre pengar till försvaret till 2025. Ett antal partier säger minst 84 miljarder - motsvarande 1,5 procent av bnp - till 2025. Min enkla fråga till försvarsministern är därför: Vilken indikativ nivå vill försvarsministern ge?</p><p>Under hela valrörelsen och under hela förra mandatperioden duckade Socialdemokraterna konsekvent när det gäller att prata nivåer. Sedan har de dock accepterat de nivåer som andra partier har föreslagit och tar åt sig äran av det. Vilken nivå har ni, Peter Hultqvist?</p>",
    "intressent_id": "0980681611418",
    "rel_dok_id": "H6C120190610ad",
    "replik": "Y",
    "systemdatum": "2019-08-29 12:10:30"
  }
}