{
  "anforande": {
    "dok_hangar_id": "5127614",
    "dok_id": "H90995",
    "dok_titel": "Protokoll 2021/22:95 Torsdagen den 7 april",
    "dok_rm": "2021/22",
    "dok_nummer": "95",
    "dok_datum": "2022-04-07 00:00:00",
    "avsnittsrubrik": "Statsministerns frågestund",
    "underrubrik": "Stoppad import av ryskt fossilt bränsle",
    "kammaraktivitet": "statsministerns frågestund",
    "anforande_id": "08a7e467-82f8-ec11-9174-901b0e9b71a0",
    "anforande_nummer": "66",
    "talare": "Per Bolund (MP)",
    "parti": "MP",
    "anforandetext": "<p>Fru talman! Jag håller med statsministern om att det är väldigt bra när EU kan agera samfällt, men att bara passivt vänta på att EU ska samla sig är ju att ge makt till de länder som vill göra minst för att stoppa importen av fossila bränslen, de som vill gå allra kortast väg när det gäller att minska finansieringen av Putins krigskassa. Sådant har vi sett exempel på. När det talades om flygförbudszoner var det många EU-länder som gick före och införde flygförbudszoner nationellt. Detta hjälpte sedan EU att fatta beslutet om att inrätta en flygförbudszon i hela unionen. </p><p> STYLEREF Kantrubrik \\* MERGEFORMAT Statsministerns frågestund</p><p>Att det på något sätt skulle vara ett problem att länder går före är väldigt svårt att förstå. Vi har sett så många exempel på detta genom historien. Länder som Sverige har kunnat gå före på område efter område och få beslut att komma till stånd också på EU-nivå. Det måste ske här också. </p><p>Precis nu är en ny oljetanker med rysk olja på väg in till Malmö hamn. Då är frågan: Väntar sig statsministern att hamnarbetarna ska ta striden en gång till, eller kommer regeringen att agera för att stoppa den och därmed inte låta finansieringen av rysk krigsmakt fortsätta?</p>",
    "intressent_id": "0956444284814",
    "rel_dok_id": "H9C120220407sf",
    "replik": "N",
    "systemdatum": "2022-06-30 16:39:47"
  }
}