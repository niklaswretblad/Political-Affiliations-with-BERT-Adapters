{
  "anforande": {
    "dok_hangar_id": "5122105",
    "dok_id": "H90975",
    "dok_titel": "Protokoll 2021/22:75 Måndagen den 28 februari",
    "dok_rm": "2021/22",
    "dok_nummer": "75",
    "dok_datum": "2022-02-28 00:00:00",
    "avsnittsrubrik": "Ändringar i statens budget för 2022 - Ekonomiskt stöd och utrustning till Ukraina",
    "underrubrik": "",
    "kammaraktivitet": "ärendedebatt",
    "anforande_id": "1cb0e032-3ecd-ec11-9170-0090facf175a",
    "anforande_nummer": "8",
    "talare": "Allan Widman (L)",
    "parti": "L",
    "anforandetext": "<p>Fru talman! I dag på morgonen gick president Zelenskyj ut och berättade att enligt hans bedömning är de kommande 24 timmarna helt avgörande för Ukraina. Vi har nu en situation där varje minut räknas för detta land. Av det skälet, fru talman, kommer jag att hålla mig väldigt kort här i dag.</p><p>Det Sverige nu gör är, åtminstone för vår tid, unikt. Unik är också den situation som vi befinner oss i. Det som händer ställer både vårt sätt att leva och hela vår framtid på spel.</p><p>Fru talman! Just i detta ögonblick kämpar Ukrainas hjältar för oss alla och för den fria världen. Oavsett krigets utgång kommer den värld som uppenbarar sig inte att se ut som den vi nyss lämnade. Det är min förhoppning att den breda enighet som har rått i den här kammaren i dag också kommer att bestå i de många, svåra prövningar som nu ligger framför oss. Hjälpen vi skickar är ett bra första steg, men det är min övertygelse att det kommer att krävas mycket mer.</p><p>Jag yrkar bifall till utskottets förslag.</p><p>(Applåder)</p>",
    "intressent_id": "0446541913415",
    "rel_dok_id": "H901FiU40",
    "replik": "N",
    "systemdatum": "2022-05-06 15:12:57"
  }
}