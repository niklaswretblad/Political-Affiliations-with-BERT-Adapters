{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "17e5fe42-382c-ec11-915b-901b0eac4c78",
    "anforande_nummer": "64",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Om Martin Ådahl har läst Moderaternas motioner genom åren vet han att det finns en väldigt stark landsbygdsprägel. Jag är också övertygad om att vi skulle kunna komma överens om många bra saker för landsbygden, om det inte vore för att det är viktigare för Centerpartiet att stötta en vänsterregering än någonting annat.</p><p>Martin Ådahl nämner att Centerpartiet får en massa saker. Själv tänker jag att Sverige blir bättre om vi lägger fram bra politik. Det handlar inte om vad partier får eller inte får. Jag bor själv på landsbygden, rakt ut i skogen i Bergslagen. Jag vet hur viktigt det är med en bra landsbygdspolitik.</p><p>Min grundfråga handlade dock om arbetslinjen. Jag blir oroad när jag ser att vi går mot en politik som gör att vi snart hamnar där vi var i början av 2000-talet. Jag får inga riktiga svar på frågan om arbetslinjen är viktig för Centerpartiet i den här budgeten eller inte. Är det så att Centerpartiet säger en sak i medierna men egentligen kommer att rösta på ett helt annat sätt när det här avgörs i kammaren?</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}