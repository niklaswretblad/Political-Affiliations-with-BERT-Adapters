{
  "anforande": {
    "dok_hangar_id": "5163699",
    "dok_id": "HA0947",
    "dok_titel": "Protokoll 2022/23:47 Onsdagen den 18 januari",
    "dok_rm": "2022/23",
    "dok_nummer": "47",
    "dok_datum": "2023-01-18 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "dba572a1-9da7-ed11-917f-901b0eac4c70",
    "anforande_nummer": "22",
    "talare": "Magdalena Andersson (S)",
    "parti": "S",
    "anforandetext": "<p>Herr talman! Just i denna stund funderar tusentals och åter tusentals svenskar på hur de ska klara ekonomin denna månad. Barnfamiljerna kämpar med elräkningarna, pensionärerna med matpriserna och människor på landsbygden med bensin- och dieselpriserna. Av Sverigedemokraternas och Moderaternas löfte om högkostnadsskydd för el ser vi ännu ingenting och inte heller av det utlovade slopandet av amorteringskravet. Av ett löfte om sänkt skatt på diesel och bensin blev det 14 öre. I stället möter människor höjd skatt på bland annat alkohol, reparationer och snus. </p><p> STYLEREF Kantrubrik \\* MERGEFORMAT Partiledardebatt</p><p>Från regeringsföreträdarna hör man bortförklaring efter bortförklaring. Men, herr talman, bortförklaringar betalar inte en enda elräkning nu i vinter. </p><p>Samtidigt säger Sverigedemokraterna och högerregeringen nej till det som vi socialdemokrater föreslår. När hushållen pressas av höga elpriser säger de nej till att införa en elräkningsakut, och de säger nej till högre barnbidrag för att stötta barnfamiljerna genom denna tuffa vinter. När skolan, vården och omsorgen drabbas av samma höga priser som hushållen sätter de finansieringen på svältkur. När lågkonjunkturen står för dörren och fler behöver få hjälp att komma i arbete skär de ned på den aktiva arbetsmarknadspolitiken. När näringslivet vädjar om ledarskap och ny vindkraft monterar de ned klimatpolitiken och försämrar villkoren just för ny vindkraft. Inte ens krissamtal orkar de bjuda in till. </p><p>Herr talman! Vårt Sverige kan bättre än så här.</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2023-02-08 11:45:21"
  }
}