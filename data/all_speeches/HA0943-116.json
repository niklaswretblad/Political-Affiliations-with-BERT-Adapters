{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Återrapportering från Europeiska rådets möte den 15 december",
    "underrubrik": "",
    "kammaraktivitet": "",
    "anforande_id": "604cf6a2-519e-ed11-917f-901b0eac4c70",
    "anforande_nummer": "116",
    "talare": "Jacob Risberg (MP)",
    "parti": "MP",
    "anforandetext": "<p>Herr talman! Först och främst vill jag tacka statsministern för återrapporteringen. Det är positivt att se att Europeiska rådet är enigt om att öka trycket på Ryssland. Det är också positivt att se att man på allvar nu även diskuterar energikrisen utifrån vårt beroende av rysk gas och olja.</p><p>Däremot är det tråkigt att se att man fortfarande inte på allvar ser den direkta kopplingen mellan just detta fossilberoende och den fortsatta finansieringen av Putins angreppskrig mot Ukraina.</p><p>Det är också positivt att Europeiska rådet tar upp situationen i Iran i sina slutsatser, även om slutsatserna inte innehåller några övriga nyheter om situationen eller om EU:s agerande. Men rådsslutsatserna ger bara <em>en</em> bild av vad som sker när EU:s stats- och regeringschefer träffas. Minst lika intressant är det som diskuteras men inte återfinns i de gemensamma slutsatserna.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 15 december</p><p>Mina frågor till statsministern är därför: Gällande kriget i Ukraina - diskuterades det några utökade sanktioner gentemot Belarus? Och gällande Iran - diskuterades det över huvud taget en eventuell terrorlistning av revolutionsgardet?</p>",
    "intressent_id": "0604604418610",
    "rel_dok_id": "",
    "replik": "N",
    "systemdatum": "2023-01-27 15:49:10"
  }
}