{
  "anforande": {
    "dok_hangar_id": "5062241",
    "dok_id": "H709127",
    "dok_titel": "Protokoll 2019/20:127 Torsdagen den 28 maj",
    "dok_rm": "2019/20",
    "dok_nummer": "127",
    "dok_datum": "2020-05-28 00:00:00",
    "avsnittsrubrik": "Frågestund",
    "underrubrik": "Stödåtgärder till coronakrisens arbetslösa",
    "kammaraktivitet": "frågestund",
    "anforande_id": "e15075a8-0dbd-ea11-9135-901b0eac4c70",
    "anforande_nummer": "43",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Fru talman! Jag ska erkänna att jag har tappat räkningen på alla de ändringsbudgetar som har lagts på riksdagens bord. I dem har vi gjort mycket för just de grupper som Mattias Vepsä tar upp.</p><p>Vi har förstärkt den yrkesvuxutbildning som finns ute i våra kommuner och också förenklat reglerna och minskat kravet på medfinansiering från kommunernas sida.</p><p>Vi har byggt ut och stärkt yrkeshögskolan och också infört nya utbildningar på yrkeshögskolan, som vi vet direkt leder till goda jobbchanser.</p><p>I det vård- och äldreomsorgslyft som har tagits fram kommer vi också att utbilda både vårdbiträden och undersköterskor.</p><p>Vi har stärkt folkhögskolorna, både allmän kurs och andra utbildningar.</p><p>Vi har sett till att fritidsverksamheten, som är så viktig för att föräldrar ska kunna gå till jobbet i trygghet, också kan förstärkas.</p><p>Vi har alltså gjort mycket, men mer kommer att behöva göras, för coronakrisen är långt ifrån över.</p>",
    "intressent_id": "0137849446315",
    "rel_dok_id": "H7C120200528fs",
    "replik": "N",
    "systemdatum": "2020-07-03 11:15:16"
  }
}