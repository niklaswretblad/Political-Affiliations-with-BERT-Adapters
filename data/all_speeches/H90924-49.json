{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:56 om återinrättande av landsbygdsminister",
    "underrubrik": "",
    "kammaraktivitet": "interpellationsdebatt",
    "anforande_id": "82eaa894-f151-ec11-915f-901b0eac4c70",
    "anforande_nummer": "49",
    "talare": "Edward Riedl (M)",
    "parti": "M",
    "anforandetext": "<p>Fru talman! Jag tackar ministern för svaret.</p><p>Den här regeringen har tagit bort både landsbygdsministern och Landsbygdsdepartementet. Detta kan säkert ses på olika sätt - en regering kan såklart organisera sig på väldigt många olika sätt. Men det sänder ändå en signal om man driver en politik som är ganska hårt riktad mot landsbygden, mot Norrland och mot avstånd och samtidigt avskaffar de funktioner i regeringen som skulle kunna säkerställa att man har mer fokus på detta.</p><p>Näringsministern pratade väldigt mycket om Socialdemokraternas partiprogram - eller, egentligen mer korrekt, om Socialdemokraternas budget. Mycket av svaret handlade om detta och inte om den fråga som jag ställde. För den som lyssnar kan det vara väl värt att några av dessa delar besvaras.</p><p>Sju år med en socialdemokratisk regering har inneburit att vi har gått från att vara ett av Europas bästa länder till att vara ett av Europas sämsta länder när det gäller att bekämpa exempelvis arbetslöshet. Vi är faktiskt så dåliga att den här regeringen själv tog bort det enda mål man ville bli utvärderad på, nämligen det arbetslöshetsmått som man gick till val på 2014. Då sa man att Sverige skulle ha Europas lägsta arbetslöshet år 2020. Enligt det sätt att mäta arbetslöshet som regeringen själv ställde upp har Sverige gått från att vara ett av de bästa länderna i Europa till att vara ett av de sämsta länderna i Europa.</p><p> STYLEREF Kantrubrik \\* MERGEFORMAT Svar på interpellationer</p><p>Inget land har faktiskt haft en så dålig utveckling som just Sverige har haft. Den relativa barnfattigdomen har nästan fördubblats under sju år med en socialdemokratisk regering. Den relativa barnfattigdom på 13 procent som rådde under alliansregeringen var oanständig, enligt den här regeringen, men efter sju år har antalet barn i relativ barnfattigdom fördubblats. Detta kan vara bra att komma ihåg.</p><p>I går skrev den största tidningen i Europa att Sverige nu har blivit farligast i Europa. Det är ett fullständigt misslyckande när det gäller att erbjuda medborgarna trygghet och så vidare.</p><p>Vi har elbrist, energikris och cementkris. En del av dessa områden, fru talman, ligger på näringsministerns bord. Ett fungerande industrialiserat land har blivit ett land med sådana brister i energisystemet att företagsetableringar inte blir av. Det län som både jag och näringsministern kommer från fick nyligen tacka nej till 2 000 jobb i en liten kommun på grund av effektbrist.</p><p>Jag fortsätter gärna den här typen av debatt om regeringens misslyckande på område efter område, fru talman, men jag skulle gärna ägna de kommande replikerna åt att faktiskt prata om det som jag ställde frågan om.</p><p>Det jag frågade statsministern, som näringsministern nu är här och svarar på, var om det finns en plan på att återinföra en landsbygdsminister i denna regering. Näringsministern svarade att en ny statsminister får ge besked om det. Ministern kanske inte kan svara mer än så här, men det är tråkigt. Jag skulle önska att det blev mer fokus på den här typen av frågor, fru talman, som handlar om landsbygdspolitiken. Vi har en hel del saker som behöver lösas där.</p><p>Vi har en koncentration av makt vad gäller såväl politik som myndigheter och medier. Vi behöver balansera upp den, och det här är några funktioner som skulle kunna göra det.</p><p>Jag har väl inte så mycket mer att tillföra i debatten, för jag får inget svar på grundfrågan. Men jag debatterar givetvis också allt annat.</p>",
    "intressent_id": "0273506284025",
    "rel_dok_id": "H91056",
    "replik": "N",
    "systemdatum": "2021-11-30 16:24:53"
  }
}