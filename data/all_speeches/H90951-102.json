{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d565139e-2ab4-ec11-9167-901b0eac4c78",
    "anforande_nummer": "102",
    "talare": "Per Bolund (MP)",
    "parti": "MP",
    "anforandetext": "<p>Fru talman! Jag märker att Nooshi Dadgostar blev förvånad över att jag också tar en replik, men ibland finns det skäl att ställa frågor även till partier som man har samarbetat med.</p><p>Vi i Miljöpartiet tycker att klimatet måste gå först. Det är vår tids ödesfråga, och då måste vi göra allt som krävs för att minska utsläppen både i Sverige och i andra länder. Jag blev överraskad och bekymrad över Vänsterpartiets och Nooshi Dadgostars inställning till möjligheten att producera grön el och exportera grön el från Sverige och att man går ut och säger att man vill stoppa elledningar till europeiska grannländer.</p><p>Utsläppen är som känt globala. Som världsledande klimatnation har Sverige ett ansvar för att minska utsläppen både hos oss och i andra länder. Den europeiska elmarknaden förstärker möjligheten att få en försörjningstrygghet för el även för svensk industri. Därför är min fråga till Vänsterpartiet: Varför vill ni inte att Sverige ska exportera mer el till kontinenten, där den kan ersätta kolkraft? Hur ska man kunna garantera försörjningstryggheten för svensk industri om man inte har en integrerad europeisk elmarknad?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}