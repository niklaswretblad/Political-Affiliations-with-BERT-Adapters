{
  "anforande": {
    "dok_hangar_id": "5167137",
    "dok_id": "HA0964",
    "dok_titel": "Protokoll 2022/23:64 Torsdagen den 16 februari",
    "dok_rm": "2022/23",
    "dok_nummer": "64",
    "dok_datum": "2023-02-16 00:00:00",
    "avsnittsrubrik": "Frågestund",
    "underrubrik": "Utbetalning av elstöd",
    "kammaraktivitet": "frågestund",
    "anforande_id": "7e7acf85-38ae-ed11-917f-901b0eac4c70",
    "anforande_nummer": "56",
    "talare": "Utbildningsministern Mats Persson (L)",
    "parti": "L",
    "anforandetext": "<p>Fru talman! Tack, ledamoten, för den utmärkta frågan! Det här är en väldigt viktig fråga. Många människor har brottats med tunga elräkningar den här vintern. Det har varit extremt höga nivåer på elräkningarna.</p><p>Efter det energipolitiska haveri vi har sett under de senaste åtta åren har den här regeringen nu mycket att städa upp. Det är ett haveri som har inneburit att Vänsterpartiet, Socialdemokraterna, Miljöpartiet och Centerpartiet har stått bakom att det har lagts ned kärnkraftverk i Sverige - Ringhals 1 och Ringhals 2. Vi ser nu konsekvenserna av det.</p><p>Det här ska inte bäras av konsumenterna. Regeringen tycker att det är viktigt att konsumenterna får tillbaka av de väldiga intäkter som nu har uppkommit till Svenska kraftnät, och därför kommer det här stödet att komma på plats så snart som möjligt. Stödet till privatpersoner i elområde 3 och 4 kommer att betalas ut inom kort, och de andra stöden kommer att betalas i närtid längre fram. Det arbetas på så snabbt som möjligt med detta, och det kommer att vara i närtid.</p>",
    "intressent_id": "023767922422",
    "rel_dok_id": "HAC120230216fs",
    "replik": "N",
    "systemdatum": "2023-02-16 21:29:32"
  }
}