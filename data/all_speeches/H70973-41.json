{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "1730b099-7c6f-ea11-9134-0090facf175a",
    "anforande_nummer": "41",
    "talare": "Hans Wallmark (M)",
    "parti": "M",
    "anforandetext": "<p>Herr talman! Tack, Janine Alm Ericson, för frågan! Man kan lita på Miljöpartiet här. Det är bra att vi synliggör att det finns den typ av skillnader när det gäller svensk biståndspolitik som nu kommer till uttryck.</p><p>Det är helt rätt: Miljöpartiet är för ett utgiftsmål där det är överordnat exakt hur mycket pengar räknat i procent vi ska betala ut år efter år. Det är inte vi moderater. Vi vill ha en mer långsiktig budget där man fokuserar på resultaten och effektiviteten snarare än på att komma upp till exakt 1,0 procent av bni.</p><p>Det är möjligt - jag är rätt övertygad om det, herr talman - att Miljöpartiets linje har ett starkt stöd hos Miljöpartiet. Jag är ganska övertygad, herr talman, om att Moderaternas förslag om att lämna utgiftsmålet för att gå mot resultat- och effektivitetsmål har ett betydligt större stöd hos svenska folket. Men det är bra att man kan välja mellan en linje som Miljöpartiet representerar och en som Moderaterna representerar.</p><p>Låt mig sedan bara påpeka detta: Dagens Nyheter hade för någon dag sedan en krönika på ledarsidan där det stod att det inte är hjälp till självhjälp om det aldrig tar slut. För vissa länder svarar biståndet från olika länder för omkring hälften av landets bnp - trots 40 år av bistånd, herr talman. Då måste man fråga sig vad som är effektivt, vad som är i de olika ländernas intresse och vad som är i skattebetalarnas intresse. Det är därför vi erbjuder en politik bort från ett strikt utgiftsmål till ett resultatmål.</p>",
    "intressent_id": "0980681611418",
    "rel_dok_id": "",
    "replik": "Y",
    "systemdatum": "2020-03-26 17:13:01"
  }
}