{
  "anforande": {
    "dok_hangar_id": "5114300",
    "dok_id": "H90942",
    "dok_titel": "Protokoll 2021/22:42 Torsdagen den 9 december",
    "dok_rm": "2021/22",
    "dok_nummer": "42",
    "dok_datum": "2021-12-09 00:00:00",
    "avsnittsrubrik": "Areella näringar, landsbygd och livsmedel",
    "underrubrik": "",
    "kammaraktivitet": "ärendedebatt",
    "anforande_id": "4684c086-cf85-ec11-9163-901b0eac4c70",
    "anforande_nummer": "212",
    "talare": "Magnus Oscarsson (KD)",
    "parti": "KD",
    "anforandetext": "<p>Fru talman! Tack, Isak From, för en jättebra fråga!</p><p>Om ledamoten säger att det bara är storstadsborna som får den sänkta drivmedelsskatten undrar jag hur många i den egna valkretsen som ledamoten träffar som säger: Jag är glad för vartenda öre som sänks.</p><p>När man diskuterar är just frågan om drivmedelsskatt en stor fråga. Det kan inte ha undgått ledamoten att även i den delen där ledamoten bor är det många som åker långa sträckor, och priserna på drivmedel är nu väldigt mycket högre än förut.</p><p>I varje fall möter jag sådana människor som säger: Vad bra att ni tar tag i frågan och vill göra någonting. Det är väldigt viktigt för oss som familj att någon tar tag i frågan och vill sänka drivmedelsskatten.</p><p>Jag tror och vet att för många är det inte någon liten banal fråga, utan det är viktigt för att kanske kunna bo kvar. Det är precis som jag sa till ledamoten Daniel Bäckström förut. Jag talade om den familjen där man säger: Jag flyttar. Det går inte att bo kvar längre. Jag flyttar in till stan. Om den personen förut bodde i en mindre kommun har den tappat en invånare.</p><p>För oss är det inte en liten fråga. Vi tycker att det är viktigt att plocka upp de frågorna och göra skillnad för människor som lever och verkar på landsbygden. Vi kan hoppas att det kan bli ännu mer till nästkommande år. Kanske till och med ledamoten får sin hearing att vara med på sådana sänkningar framåt.</p>",
    "intressent_id": "0792733370419",
    "rel_dok_id": "H901MJU2",
    "replik": "Y",
    "systemdatum": "2022-02-04 16:32:20"
  }
}