{
  "anforande": {
    "dok_hangar_id": "5056326",
    "dok_id": "H70977",
    "dok_titel": "Protokoll 2019/20:77 Onsdagen den 19 februari",
    "dok_rm": "2019/20",
    "dok_nummer": "77",
    "dok_datum": "2020-02-19 00:00:00",
    "avsnittsrubrik": "Hemlig dataavläsning",
    "underrubrik": "",
    "kammaraktivitet": "ärendedebatt",
    "anforande_id": "b8fd79d0-a379-ea11-9134-0090facf175a",
    "anforande_nummer": "75",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Johan Pehrson börjar som vanligt väldigt brett i något slags förvirrad anekdot om signalspaning, som vi redan har debatterat och lagstiftat om.</p><p>Du går över till Kinas sociala kreditvärderingssystem i någon väldigt konstig harang, som vi definitivt inte kommer att lagstifta om i Sveriges riksdag. Du pratar väldigt lite om hemlig dataavläsning, som faktiskt är det vi ska debattera just i dag, och vi ska trycka på våra knappar för att få igenom det. Det finns liksom inget parti som är så himla fladdrigt i sin rättspolitik som Liberalerna. Det kanske också gör att ni är ett av de partier som har minst väljarstöd. Det vete tusan vad ni tycker i olika frågor.</p><p> STYLEREF Kantrubrik \\* MERGEFORMAT Hemlig dataavläsning</p><p>Jag vill ställa frågor till Johan Pehrson: Vad tycker Liberalerna om den hemliga dataavläsningen och om de trojaner, det dataprogram, som ska installeras som virus i det fria och öppna samhälle som du gärna hänvisar till, vilket du även gjorde i dag? I människors fria och öppna telefoner ska staten kunna gå in och installera trojaner. Varifrån ska dessa trojaner komma? Är det staten som ska utveckla trojanerna, eller är det it-företag? Om det är it-företag undrar jag: På vilket sätt ska it-företagen arbeta när det gäller läckor, som polisen kan använda för att installera trojaner? Ska de motverkas, eller ska de förbli öppna?</p><p>Det är ett ganska stort säkerhetshot om man anser att det är företag som ska \"lajja omkring\", som Johan Pehrson säkert skulle ha uttryckt det, i människors mobiltelefoner. Men jag skulle faktiskt vilja höra dig prata om det lagförslag som vi debatterar i dag.</p>",
    "intressent_id": "0150118366721",
    "rel_dok_id": "H701JuU19",
    "replik": "Y",
    "systemdatum": "2020-04-08 16:19:05"
  }
}