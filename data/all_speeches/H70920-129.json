{
  "anforande": {
    "dok_hangar_id": "5044128",
    "dok_id": "H70920",
    "dok_titel": "Protokoll 2019/20:20 Onsdagen den 16 oktober",
    "dok_rm": "2019/20",
    "dok_nummer": "20",
    "dok_datum": "2019-10-16 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "800441f9-dcff-e911-9126-901b0eac4c70",
    "anforande_nummer": "129",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Ulf Kristersson ställer med flit en grovt förenklad fråga. Ulf Kristerssons parti har länge företrätt uppfattningen att vi ska stå upp för asylrätten, och jag hoppas att Ulf Kristerssons parti fortsätter att göra det.</p><p>Regeringen driver på för att EU-medlemsländerna ska ta ett solidariskt ansvar för alla de människor som är på flykt. Det är regeringens ståndpunkt.</p><p>Det kan ibland vara svårt att göra skillnad på vad som är invandrare i betydelsen arbetskraftsinvandrare och flyktingar, alltså de som flyr för sina liv, inte äger något och behöver skydd för att inte förföljas eller dödas av bomber i de länder de kommer ifrån. Här kan vi inte sätta en siffra och säga att vi inte tar emot den där sista personen som är hotad till sitt liv. Någon måste ta detta ansvar, och vi kräver att hela EU står upp för asylrätten och tar sitt solidariska ansvar.</p>",
    "intressent_id": "0911490574010",
    "rel_dok_id": "",
    "replik": "Y",
    "systemdatum": "2019-11-05 16:00:41"
  }
}