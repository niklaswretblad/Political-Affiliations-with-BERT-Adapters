{
  "anforande": {
    "dok_hangar_id": "5096170",
    "dok_id": "H809117",
    "dok_titel": "Protokoll 2020/21:117 Fredagen den 30 april",
    "dok_rm": "2020/21",
    "dok_nummer": "117",
    "dok_datum": "2021-04-30 00:00:00",
    "avsnittsrubrik": "Särskild debatt om utbetalning av krisstöd till företag",
    "underrubrik": "",
    "kammaraktivitet": "",
    "anforande_id": "152aaf21-3a0b-ec11-9160-901b0e9b71a0",
    "anforande_nummer": "6",
    "talare": "Lorena Delgado Varas (V)",
    "parti": "V",
    "anforandetext": "<p></p><p>Fru talman! Vi har haft en tuff period. Det var svårt att ana att pandemin skulle sträcka sig över tid och rum på det här viset. Som parti delar vi och står bakom en del av de krisåtgärder och andra förändringar som regeringen tillsammans med riksdagen har presenterat för att hålla samhället flytande och för att rädda jobb och företag.</p><p>För att nämna några saker som Vänsterpartiet har varit med om att driva fram tillsammans med bland annat Moderaterna väljer jag att lyfta fram evenemangsstödet för kultur och idrott.</p><p>I går träffade jag Fryshuset för att prata om ungas framtid. De lyfte behovet av det här stödet, då kultur är ett verktyg för aktivitet och jobb bland unga. Många unga får sin första rad i cv:t när de jobbar med att arra en konsert eller ett annat evenemang. Kultur och idrott är glädjen, känslan och framtidstron; det förenar.</p><p>Jag väljer att också lyfta upp förändringen i a-kassereglerna för enskilda företagare. Tidigare fick företagare inte på något sätt underhålla till exempel sina hemsidor när de hade a-kassa. Det är orimligt. Enskilda företagare måste kunna hålla informationen på sin hemsida levande och uppdatera informationen för sina kunder. Annars finns det inget företag att driva när de kan återuppta arbetet.</p><p>Vi måste fundera på samhället ur ett hållbart perspektiv. Det ska vara socialt hållbart och ett hållbart företagande.</p><p>Pengarna behöver användas på ett ansvarsfullt sätt. Trots att vi som parti står bakom flera av krisstöden menar vi att det finns ett systemfel i krisstöden. Vi kan inte tillåta att företag tar emot statligt stöd, ibland i miljardklassen, som sedan går till bonusar. Reglerna för de företag som tagit emot stöd bör stramas upp. Vänsterpartiet föreslår att utdelningsstoppet och bonusförbudet efter stödmånaderna bör sättas till ett år.</p><p>De här pengarna, våra gemensamma pengar, ska helt enkelt inte gå till annat än att rädda jobben. Vi har stora behov av att investera i samhället, för att skapa jobb, för att ställa om, för att täcka resursbristerna inom äldreomsorgen och för att stå bättre rustade inför en kris.</p>",
    "intressent_id": "0852475703226",
    "rel_dok_id": "",
    "replik": "N",
    "systemdatum": "2021-09-01 17:35:06"
  }
}