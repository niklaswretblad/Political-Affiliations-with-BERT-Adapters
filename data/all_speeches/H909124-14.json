{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:412 om civilt försvar",
    "underrubrik": "",
    "kammaraktivitet": "interpellationsdebatt",
    "anforande_id": "9d521b21-c039-ed11-9178-901b0e9b71a8",
    "anforande_nummer": "14",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Alexandra Anstrell sluggar vilt här, tycker jag. Man kan inte komma ifrån att den här regeringen när det gäller civil beredskap har gjort mer än någon annan regering har gjort i modern tid. Vi går alltså in med 4,7 miljarder kronor från 2025. Vi trappar upp efter hand under de år som kommer. Redan i år tar vi loss ytterligare 800 miljoner kronor till detta. Vi genomför strukturreformen med de sex civilområdena och de tio sektorerna. Och vi gör en översyn vad gäller både skyddsrummen och försörjningsberedskapen. Vi har ett tätt och utökat samarbete med Finland kring beredskapsfrågan och frågan om att återuppbygga en del av de lager som vi behöver ha, som ju dessvärre avvecklades för ungefär 20 år sedan. Och vi återkommer också till finansieringsfrågan framöver.</p><p>MSB har, på regeringens uppdrag, lämnat in underlag för hur vi ska göra de kommande åren. Där kommer vi förstås att återkomma när vi hanterar budgeten. Men vi måste nu gå igenom och prioritera; vi har inte oändliga resurser.</p><p>Det stora hotet mot våra möjligheter att fortsätta att upprusta både det militära och det civila försvaret är om vi skulle få en regering som i stället går in för stora skattesänkningar. Då kommer vi så småningom inte att ha några pengar över till det som samhället verkligen behöver satsa på. Det får vi hoppas att vi ska slippa.</p><p>Regeringen fortsätter alltså att jobba aktivt med att bygga upp det civila försvaret. Vi gör det i större skala än någon regering har gjort i modern tid.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H910412",
    "replik": "N",
    "systemdatum": "2022-09-21 17:15:19"
  }
}