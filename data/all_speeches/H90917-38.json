{
  "anforande": {
    "dok_hangar_id": "5110631",
    "dok_id": "H90917",
    "dok_titel": "Protokoll 2021/22:17 Tisdagen den 19 oktober",
    "dok_rm": "2021/22",
    "dok_nummer": "17",
    "dok_datum": "2021-10-19 00:00:00",
    "avsnittsrubrik": "Svar på interpellation 2021/22:24 om konsekvenser för södra Sveriges elområde",
    "underrubrik": "",
    "kammaraktivitet": "interpellationsdebatt",
    "anforande_id": "6b57b200-7241-ec11-9164-0090facf175a",
    "anforande_nummer": "38",
    "talare": "Boriana Åberg (M)",
    "parti": "M",
    "anforandetext": "<p>Fru talman! Det är alltid spännande att lyssna på energiminister Ygeman. Det är alltid någon annans fel. Det är alltid någon annan som har missuppfattat. Det alltid någon annan som inte talar sanning. Men verkligheten säger emot ministern, för både privatkonsumenter och företag i Skåne är väldigt bekymrade över de höga elpriserna och den brist på el som kommer att inträffa, speciellt när det blir kallt på vintern, på grund av regeringens kortsiktiga och ansvarslösa energipolitik.</p><p>Ministern frågade vad vi tycker om att kommunerna säger nej till etablering av havsbaserad vindkraft. Jag vill påminna ministern om den kommunala självbestämmanderätten. Den havsbaserade vindkraften är ingen mirakellösning, utan den innebär ännu mer subventioneringar och marknadsmanipulation. Det gör att andra energislag slås ut.</p><p></p><p>Hur ställer sig ministern, som vurmar så mycket för havsbaserad energikraft, till det faktum att det statliga kinesiska företaget CGN äger vindkraft i Sverige? Hur känns det att göra sig beroende av Kinas välvilja för energiförsörjning?</p><p>Vindkraft kräver för övrigt 20 gånger mer stål och 70 gånger mer armerad betong än kärnkraft för samma mängd producerad el.</p><p>Man ska inte lägga ansvaret på Skånes kommuner för regeringens havererade energipolitik.</p>",
    "intressent_id": "0105632258713",
    "rel_dok_id": "H91024",
    "replik": "N",
    "systemdatum": "2021-11-09 16:31:33"
  }
}