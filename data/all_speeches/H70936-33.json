{
  "anforande": {
    "dok_hangar_id": "5047744",
    "dok_id": "H70936",
    "dok_titel": "Protokoll 2019/20:36 Torsdagen den 21 november",
    "dok_rm": "2019/20",
    "dok_nummer": "36",
    "dok_datum": "2019-11-21 00:00:00",
    "avsnittsrubrik": "Frågestund",
    "underrubrik": "Produktpass",
    "kammaraktivitet": "frågestund",
    "anforande_id": "7df68a3d-d11c-ea11-912c-901b0e9b71a8",
    "anforande_nummer": "33",
    "talare": "Amanda Palmstierna (MP)",
    "parti": "MP",
    "anforandetext": "<p>Fru talman! Min fråga går till statsrådet Per Bolund. Vi står inför en stor klimatutmaning. FN:s klimatpanel visar tydligt på behovet att agera och att göra det nu. Nästa fredag demonstrerar ungdomar över hela planeten inför klimattoppmötet i Madrid, och samma dag är det ironiskt nog Black Friday.</p><p>Ett mycket viktigt systemskifte som behövs för att komma till rätta med klimatutmaningen är att gå från en linjär till en cirkulär ekonomi. Det tror jag att många av oss är överens om. Det handlar om att designa produkter som produceras resurseffektivt, håller längre och kan repareras, återbrukas och återvinnas - att möjliggöra för en hållbar konsumtion, helt enkelt. Då är det viktigt med produktpass.</p><p>Nu kommer jag till mina frågor: Vad anser du, Per Bolund, att produktpass ska innehålla? Vilken effekt tror du att produktpass kommer att få?</p>",
    "intressent_id": "0999976269027",
    "rel_dok_id": "H7C120191121fs",
    "replik": "N",
    "systemdatum": "2019-12-12 12:19:53"
  }
}