{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Svar på interpellationerna 2019/20:32 och 40 om dumpade gifttunnor",
    "underrubrik": "",
    "kammaraktivitet": "interpellationsdebatt",
    "anforande_id": "4001da8a-6305-ea11-9126-901b0eac4c70",
    "anforande_nummer": "41",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Fru talman! Om jag får börja med den viktiga frågan kring att förorenaren betalar, som Jörgen Berglund också tog upp, pågår det alltså en utredning om ansvar för dumpningen av de här gifttunnorna. Det är en viktig princip för regeringen och, tycker jag, för Sverige att vi håller fast vid att det är förorenaren som ska betala.</p><p>Om vi frångår den principen och säger att det blir så svårt att fastställa vem som hade ansvar för det som hände för 50, 60 eller 70 år sedan, ja, då vet ju de som agerar i dag att de kommer att kunna gå fria i en framtid och behöver inte ens tänka efter två gånger innan de gör någonting som är farligt för miljön.</p><p>Principen är alltså viktig att utreda. Det är det första.</p><p>Det andra är att vi har en situation med ansvariga länsstyrelser som får prioritera mellan Sveriges minst 8 000 kraftigt förorenade områden. Lars Beckman verkar tycka att jag som miljöminister ska sitta här i Stockholm och peka ut - särskilt gällande Stockholms skärgård - vilka tunnor som ska tas upp. Nej, jag tycker inte att det är en bra ordning. En bra ordning är att vi från regeringens sida ser till att det finns pengar - medel - för länsstyrelserna att prioritera de viktigaste och farligaste riskområdena och börja arbeta där.</p><p>Ledamöterna är särskilt engagerade i vissa områden. Det finns naturligtvis andra ledamöter från Skåne, Dalarna, Värmland eller från alla håll och kanter i hela Sverige som tycker att deras högst förorenade områden är prioriterade. Men låt oss titta på vilka områden Länsstyrelsen Gävleborg har prioriterat. Det är till exempel ett tidigare sågverk i Ovanåker där det finns enormt höga halter av dioxin i sedimenten i anslutning till sågverksbyggnaden. Det prioriteras högst på en lista av de tio mest förorenade områdena.</p><p>I Västernorrland är ett av områdena Essvik-Nyhamns gamla industriområde. Det är en före detta massafabrik och senare kemisk-teknisk industri som verkligen är direkt farlig för människor som vistas i området. Här har man gjort den prioriteringen.</p><p> STYLEREF Kantrubrik \\* MERGEFORMAT Svar på interpellationer</p><p>Du kan prata hur mycket du vill, Lars Beckman, om sugrör och Miljöpartiets miljöpolitik, som ju handlar om att minska nedskräpningen i haven och utsläppen av växthusgaser, men när det kommer till kritan är det ni som skär ned på miljöbudgeten. Ni har skurit ned med mer än 2 miljarder, och ni försöker bluffa med bokföringen genom att ta 2 miljarder från biståndet och flytta över till Miljödepartementets ansvarsområde i budgeten. Det har ingenting att göra med att ni skulle kunna göra bättre politik genom att plocka upp gifttunnor i svenska vatten. </p><p>Ni dribblar hela tiden med miljöpolitiken och med budgeten. Ni tog bort 100 miljoner från miljöbudgeten när ni fick chansen med hjälp av MKD-budgeten. Ni sänker skatten på bensin med 7 miljarder i er skuggbudget. Det är ett helt enastående beslut. Om man vill försöka vara effektiv med miljöpolitiken är det den minst effektiva åtgärden som kan vidtas. Det påverkar också våra hav enormt negativt med försurning på grund av koldioxidutsläpp. Det är något som drabbar inte bara enskilt och regionalt utan hela världen och hela Sverige.</p><p>Det här är helt enkelt en sorglig situation där vi behöver ta ansvar för framtiden. Det gäller de utsläpp vi orsakar i dag, inte bara de historiska skulder vi har från 50-talet.</p>",
    "intressent_id": "0911490574010",
    "rel_dok_id": "H7C120191022ip",
    "replik": "N",
    "systemdatum": "2019-11-12 16:46:53"
  }
}