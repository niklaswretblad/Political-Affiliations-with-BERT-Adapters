{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Infrastruktur",
    "kammaraktivitet": "",
    "anforande_id": "15edebec-fb64-ed11-917c-901b0e9b71a8",
    "anforande_nummer": "202",
    "talare": "Patrik Jönsson (SD)",
    "parti": "SD",
    "anforandetext": "<p>Herr talman! I Socialdemokraternas Sverige står resenärerna och fryser och väntar på försenade tåg på perrongen. Det är tåg som inte kommer alls därför att de har ställts in. Man har låtit underhållet brista, och man har låtit järnvägen och vägarna förfalla.</p><p>I Sverigedemokraternas kommittémotion om järnväg står det tydligt vilka satsningar som vi vill genomföra: fler dubbelspår, Ostkustbanan i dess helhet, Norrbotniabanan, Hässleholm-Kristianstad och Alvesta-Växjö. Jag kan göra listan hur lång som helst, men tiden tillåter inte det.</p><p>Vad vill Socialdemokraterna och Carina Ödebrink? Jo, de vill låta järnvägen fortsätta att förfalla. Med den plan som finns nu kommer underhållsskulden för väg och järnväg att vara över 100 miljarder kronor om tio år. I stället vill Socialdemokraterna satsa på prestigeprojektet höghastighetståg.</p><p>Jag undrar: Hur tänker Socialdemokraterna och Carina Ödebrink i denna fråga?</p>",
    "intressent_id": "0183544538819",
    "rel_dok_id": "",
    "replik": "Y",
    "systemdatum": "2022-11-15 16:41:48"
  }
}