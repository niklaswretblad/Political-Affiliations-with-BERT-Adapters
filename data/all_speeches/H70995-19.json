{
  "anforande": {
    "dok_hangar_id": "5058693",
    "dok_id": "H70995",
    "dok_titel": "Protokoll 2019/20:95 Fredagen den 27 mars",
    "dok_rm": "2019/20",
    "dok_nummer": "95",
    "dok_datum": "2020-03-27 00:00:00",
    "avsnittsrubrik": "Särskild debatt om mediernas och kulturens oberoende",
    "underrubrik": "",
    "kammaraktivitet": "",
    "anforande_id": "a5f08be8-d695-ea11-9132-901b0eac4c78",
    "anforande_nummer": "19",
    "talare": "Lawen Redar (S)",
    "parti": "S",
    "anforandetext": "<p>Fru talman! Den här debatten påkallades efter det att Sverigedemokraterna begärde att public service-bolagens chefer skulle kallas till riksdagens kulturutskott eftersom Sverigedemokraterna tycks vilja styra programinnehåll och anmärka på programledare för deras eventuella politiska hållning.</p><p>En rad andra politiska händelser hade också skett i samband med detta. Sofia Lenninger, före detta kultur- och bibliotekschef i Sölvesborgs kommun, skrev i DN Debatt att hon fick lämna sin tjänst för att hon motsatte sig Sverigedemokraternas lagstridande policy att begränsa bibliotekens service för personer med andra modersmål än svenska.</p><p>Ett annat exempel är den polisanmälan som upprättats mot Norrköpings stadsmuseums utställning.</p><p>Ett tredje exempel är de 26 chefer som slutat i Hörby kommun sedan Sverigedemokraterna tog över styret för ett år sedan. Medarbetare vittnar i olika tidningar om trakasserier och försök att etablera en tystnadskultur.</p><p>Fru talman! Exemplen blir alltmer allvarliga, och dessvärre tycks de bli allt fler. Aron Emilsson står i talarstolen här och talar om mångsidighet och att detta ska prägla kultur- och medielivet. Men där Sverigedemokraterna styr inskränker man faktiskt detsamma.</p><p>Vi socialdemokrater kan inte nog understryka hur viktigt det är att vi har ett fritt kulturliv och betydelsen av oberoende journalistisk - särskilt i tider som dessa.</p><p>Sverigedemokraternas agerande här under hösten men också fortsatt i de nämnda kommunerna bör ses som en tydlig varningsflagga. Frågan är om Moderaterna och Kristdemokraterna härefter kommer att skärpa sin vaksamhet gentemot Sverigedemokraterna.</p><p>Fru talman! Samhälleligt befinner vi oss just nu i en helt annan situation än den som påkallade den här debatten. Världen bekämpar en pandemi, och Sverige utgör inget undantag. Landets alla publika verksamheter uppbär nu långtgående ekonomiska konsekvenser av detta, men trots detta har kulturen och idrotten i Sverige ställt upp, och för det ska de ha ett erkännande och ett tack.</p>",
    "intressent_id": "037561614928",
    "rel_dok_id": "",
    "replik": "N",
    "systemdatum": "2020-05-14 13:35:06"
  }
}