{
  "anforande": {
    "dok_hangar_id": "5043392",
    "dok_id": "H70916",
    "dok_titel": "Protokoll 2019/20:16 Tisdagen den 8 oktober",
    "dok_rm": "2019/20",
    "dok_nummer": "16",
    "dok_datum": "2019-10-08 00:00:00",
    "avsnittsrubrik": "Svar på interpellation 2019/20:19 om återupprättade relationer mellan Sverige och Israel",
    "underrubrik": "",
    "kammaraktivitet": "interpellationsdebatt",
    "anforande_id": "31951efa-daff-e911-9126-901b0eac4c70",
    "anforande_nummer": "14",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Jag håller med Lars Adaktusson. Vi behöver förhandlingar och kompromisser. Men det innebär också att vi måste vara tydliga med vad vi tror står i vägen för en tvåstatslösning. Som vi ser det är det just att det är så olika parter eftersom Palestina är ockuperat och inte har ett eget land, och därav vårt erkännande. Det är ingen tvekan om att vi måste få till meningsfulla fredsförhandlingar, och då måste vi jobba för att stödja båda sidor.</p><p>Lars Adaktusson tar upp antisemitismen, och det är en av de viktiga frågor vi kan jobba med här i Sverige. Nu i oktober kommer statsministern att bjuda in till en stor konferens om antisemitism i Malmö, och han kommer att delta i en aktivitet i Israel i januari. </p><p>Både jag och utbildningsminister Anna Ekström deltog som talare vid 20-årsjubileet av ett konkret resultat av den förra Förintelsekonferensen, som hölls för 20 år sedan i Sverige, nämligen folkhögskolan Paideia - The European Institute for Jewish Studies in Sweden.</p><p>Jag hoppas givetvis att det ska bli ännu fler konkreta resultat av den konferens som hålls i oktober.</p><p>Vi tror på att föra en dialog där alla inte är överens, och jag hoppas verkligen att denna stora meningsskiljaktighet inte ska göra det omöjligt för mig att besöka Israel som utrikesminister, för det är mitt absoluta önskemål. Jag hoppas verkligen att jag som utrikesminister ska kunna besöka både Palestina och Israel.</p><p>Interpellationsdebatten var härmed avslutad.</p>",
    "intressent_id": "0992800527915",
    "rel_dok_id": "H71019",
    "replik": "N",
    "systemdatum": "2019-11-05 15:46:44"
  }
}