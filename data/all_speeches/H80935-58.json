{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:100 om nationell statistik om hedersrelaterat våld och förtryck",
    "underrubrik": "",
    "kammaraktivitet": "interpellationsdebatt",
    "anforande_id": "ab5c2d87-3d36-eb11-914a-901b0e9b71a8",
    "anforande_nummer": "58",
    "talare": "Statsrådet Åsa Lindhagen (MP)",
    "parti": "MP",
    "anforandetext": "<p>Fru talman! Jag vet inte om riksdagsledamoten har missat att det fanns en minister i den dåvarande regeringen 2009 och mandatperioden innan mitt parti kom in i regeringen, nämligen Nyamko Sabuni, med ett mycket stort engagemang i frågor om hedersrelaterat våld och förtryck. Hon har verkligen drivit frågorna med kraft framåt. </p><p>Jag vill ändå säga, även om mitt eget parti inte ingick i den regeringen, att det finns ett stort engagemang i dessa frågor i många partier, och det är positivt. Det gör ändå att det finns ett ökat tryck att komma framåt i frågorna. Frågan handlar om att vi måste göra mer för de utsatta, och jag ser ett stort engagemang för de frågorna i flera partier - också i den regeringen.</p><p>Jag tycker också att vi i politiken generellt har reagerat för sent, hade kunnat göra mer i tidigare skede, och det finns mycket kvar att göra här och nu innan vi har kommit i mål. Varje barn i Sverige ska växa upp i trygghet och frihet samt själv ha makten att bestämma över sitt liv - att inte minst som vuxen kunna välja vad jag vill studera, vem jag vill gifta mig med, om jag nu vill gifta mig - och styra över sitt eget liv. Där är vi inte i dag.</p><p>Det finns mycket kvar att göra. Jag kan återigen konstatera att jag inte får några förslag från Sverigedemokraterna om vad vi ska göra. Det är ändå vår kärnuppgift i politiken. Vi kan tycka olika om lösningar och vilka vägar som ska tas framåt. Ibland tycker vi lika mellan partierna. Men det är vår kärnuppgift att mejsla ut vilka steg vi ska ta framåt och sedan försöka driva igenom dem på det sätt vi kan, utifrån de roller vi har och utifrån den position våra partier befinner sig i. Det är vårt ansvar.</p><p>Interpellationsdebatten var härmed avslutad.</p>",
    "intressent_id": "062367962120",
    "rel_dok_id": "H810100",
    "replik": "N",
    "systemdatum": "2020-12-04 15:33:17"
  }
}