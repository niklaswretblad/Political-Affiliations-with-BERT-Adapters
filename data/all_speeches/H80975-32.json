{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "fd10d8e4-cca2-eb11-9152-901b0e9b71a8",
    "anforande_nummer": "32",
    "talare": "Ulla Andersson (V)",
    "parti": "V",
    "anforandetext": "<p>Fru talman! Man kan väl först och främst konstatera att de pengar som skulle ha gått till sänkta arbetsgivaravgifter i fjol i stället gick till äldreomsorg och sjukvård - det var väl väldigt bra i krisens skede.</p><p>Men det var inte det jag tänkte ta upp, utan jag tänkte ta upp de stöd som finns. Jag delar Rickard Nordins uppfattning att det är självklart att företagare som har det väldigt tufft ekonomiskt, och som kanske har belånat sitt hem, ska ha stöd. Det är också därför vi på olika sätt har arbetat för att få sådana stöd på plats.</p><p>Det jag undrar är hur Rickard Nordin ser på de ohemula aktieutdelningar som Sandvik och Volvo har beslutat om. Detta är multinationella bolag som söker bidrag från skattebetalarna - från undersköterskan, fattigpensionären och taxichauffören - och sedan skickar pengarna till aktieägarna. Volvo fick 1 miljard i permitteringsstöd, eller bidrag, och delade sedan ut 30 miljarder. Sandvik fick 300 miljoner i bidrag och delade ut 8 miljarder.</p><p>Det sägs - och så ser regelverket ut - att bolagen ska ha allvarliga ekonomiska svårigheter. Om dessa bolag inte har haft allvarliga ekonomiska svårigheter, vilket det i nuläget är ganska svårt att tro att de haft, borde de då inte behöva betala tillbaka pengarna? Och om de har gjort en felbedömning, borde de inte själva komma fram till det?</p><p>Tänker Rickard Nordin se till att den systematiska uppföljning och de utvärderingar som behövs av dessa stöd kommer på plats? Och kommer Rickard Nordin att se till att de som har fått dessa stöd men inte skulle ha fått dem faktiskt blir återbetalningsskyldiga och eventuellt också straffas för detta?</p>",
    "intressent_id": "0628190530410",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}