{
  "anforande": {
    "dok_hangar_id": "5053466",
    "dok_id": "H70961",
    "dok_titel": "Protokoll 2019/20:61 Tisdagen den 21 januari",
    "dok_rm": "2019/20",
    "dok_nummer": "61",
    "dok_datum": "2020-01-21 00:00:00",
    "avsnittsrubrik": "Svar på interpellation 2019/20:197 om erkännande av färöiska körkort i Sverige",
    "underrubrik": "",
    "kammaraktivitet": "interpellationsdebatt",
    "anforande_id": "d2bee7cb-fa53-ea11-912e-901b0eac4c78",
    "anforande_nummer": "17",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Tack, Kjell-Arne Ottosson, för engagemanget! Det uppskattar jag verkligen.</p><p>Jag hör till dem som tycker att det är viktigt med det nordiska samarbetet. Jag har själv jobbat både med den här typen av frågor tidigare i riksdagen och med gränshinderfrågor generellt. Som infrastrukturminister ser jag att vi nu jobbar aktivt med att underlätta och förbättra kommunikationerna mellan våra nordiska länder.</p><p>Senast fick jag inviga bron över Stora helvetet på gränsen mellan Sverige och Norge uppe i Jämtland. Vi får förhoppningsvis också en elektrifiering av järnvägen även på den norska sidan. Det är viktigt, och vi behöver hålla ihop.</p><p>Min grundinställning när det gäller körkortsfrågorna - även om det är en komplex materia, för det är det - är att vi bör anstränga oss för att hitta en bra lösning inte minst för nordiska länder.</p><p>Det gör att vi nu arbetar med frågan och bereder den i Regeringskansliet. För dem som följer debatten utifrån kan det ändå vara bra att veta att det är en komplex materia. Det finns ett körkortsdirektiv vi har att förhålla oss till på europeisk nivå. Det finns dessutom lagändringar som då behöver göras och som ska underställas riksdagen.</p><p>Det finns framför allt väldigt många andra länder som pockar på uppmärksamhet. Det kan vara Jersey, Caymanöarna, Isle of Man eller Grönland. Men det kan också vara Sydkorea, Turkiet, Oman och många andra länder. Då måste man ha en grund för varför vi gör en särskild lösning.</p><p> STYLEREF Kantrubrik \\* MERGEFORMAT Svar på interpellationer</p><p>För mig är det viktigt med det nordiska samarbetet. Jag vet att vi nu har kommit en bra bit framåt när det gäller flera av de gränshinderfrågor som har varit aktuella under senare år. Inte minst har den här regeringen arbetat aktivt med detta.</p><p>För mig är frågan inte olösbar. Jag tror att den är möjlig att lösa. Jag hoppas och tror att vi med benäget stöd ska kunna hitta en lösning framöver. Vi bereder frågan. Den är komplex. Men det är naturligtvis en viktig fråga för Färöarna.</p>",
    "intressent_id": "0284192765516",
    "rel_dok_id": "H710197",
    "replik": "N",
    "systemdatum": "2020-02-20 17:05:50"
  }
}