{
  "anforande": {
    "dok_hangar_id": "5112465",
    "dok_id": "H90929",
    "dok_titel": "Protokoll 2021/22:29 Onsdagen den 17 november",
    "dok_rm": "2021/22",
    "dok_nummer": "29",
    "dok_datum": "2021-11-17 00:00:00",
    "avsnittsrubrik": "Riksrevisionens rapport om riktade utbyggnadsuppdrag till universitet och högskolor",
    "underrubrik": "",
    "kammaraktivitet": "ärendedebatt",
    "anforande_id": "1ff3a875-3d5f-ec11-915f-901b0eac4c70",
    "anforande_nummer": "21",
    "talare": "Paula Örn (S)",
    "parti": "S",
    "anforandetext": "<p>Herr talman! Jag undrar lite om ledamoten och jag har läst samma uppföljning. Jag citerar: \"Enligt Riksrevisionen är utbyggnadsuppdragen till stora delar tydligt utformade.\" Ytterligare citat: \"Riksrevisionen konstaterar att regeringen regelbundet har följt upp hur utbyggnaderna på lärosätena fortlöper.\"</p><p>För mig är det ganska tydligt. Det handlar om att skära korven på andra ledden och göra en specifik utbildning av vissa detaljökningar vid respektive uppföljning. Vi och regeringen menar att det inte är ändamålsenligt. Det är mycket bättre att ha ett brett uppföljningsgrepp och titta på hela utvecklingen inom högskolan. Det är uppdrag som redan finns. Man ska tydligt redovisa hur det går med nybörjarstudenter, antalet examinerade, det vill säga genomströmningen, och så vidare. Att ge ytterligare en pålaga bara för sakens skull är onödigt.</p><p>Det är intressant att ledamoten är så orolig för situationen ute i skolorna när Sverigedemokraterna då möjligheten ges här i kammaren regelmässigt röstar på budgetar som ger mindre resurser till kommuner och regioner.</p>",
    "intressent_id": "0987246082523",
    "rel_dok_id": "H901UbU3",
    "replik": "Y",
    "systemdatum": "2021-12-17 14:30:50"
  }
}