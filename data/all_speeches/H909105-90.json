{
  "anforande": {
    "dok_hangar_id": "5129716",
    "dok_id": "H909105",
    "dok_titel": "Protokoll 2021/22:105 Fredagen den 29 april",
    "dok_rm": "2021/22",
    "dok_nummer": "105",
    "dok_datum": "2022-04-29 00:00:00",
    "avsnittsrubrik": "Svar på interpellation 2021/22:453 om regeringens relation till islamistiska organisationer",
    "underrubrik": "",
    "kammaraktivitet": "interpellationsdebatt",
    "anforande_id": "2dc02348-bc23-ed11-9178-901b0e9b71a8",
    "anforande_nummer": "90",
    "talare": "Pontus Andersson (SD)",
    "parti": "SD",
    "anforandetext": "<p></p><p>Fru talman! Jag vill göra en rättelse till kulturministern. Jag har inte sagt att Omar Mustafa satt i riksdagen för Socialdemokraterna, utan han satt i partistyrelsen. Den platsen fick han under tiden då han var ordförande för Islamiska Förbundet. Efter det gick han till Ibn Rushd.</p><p>Kulturministern verkade vilja få kopplingarna till att vara något slags konspirationsteorier. I debatten med Jonas Andersson benämnde hon det som konspiratoriska forum. Men de kopplingar som finns står det om i MSB:s rapport <em>Muslimska brödraskapet i Sverige</em>. Det här är en svensk myndighet och inget konspiratoriskt forum. Deras ord bör man ta på allvar.</p><p>Jag tror inte att kulturministern och jag kommer så mycket längre än så här. Låt mig ändå göra en liten sammanfattning.</p><p>Kulturministern inledde debatten med att konstatera att regeringen är motståndare till all form av extremism. Trots det springer en nuvarande riksdagsledamot på demonstrationer med Hamaskopplingar. En annan invigningstalar hos föreningar som bjudit in salafister. </p><p>Kulturministern sa sedan att inte en skattekrona ska gå till antidemokratiska organisationer. Trots det får islamister fortsätta driva skolor i detta nu, och föreningar som enligt MSB har kopplingar till Muslimska brödraskapet får fortsatt bidrag. </p><p>Jag menar därför att kulturministern inte är trovärdig i dessa frågor.</p>",
    "intressent_id": "0926002991620",
    "rel_dok_id": "H910453",
    "replik": "N",
    "systemdatum": "2022-08-24 16:52:32"
  }
}