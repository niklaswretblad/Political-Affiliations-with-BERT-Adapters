{
  "anforande": {
    "dok_hangar_id": "5081481",
    "dok_id": "H80967",
    "dok_titel": "Protokoll 2020/21:67 Onsdagen den 20 januari",
    "dok_rm": "2020/21",
    "dok_nummer": "67",
    "dok_datum": "2021-01-20 00:00:00",
    "avsnittsrubrik": "EU-politisk debatt",
    "underrubrik": "",
    "kammaraktivitet": "",
    "anforande_id": "497b5d27-3987-eb11-914b-901b0eac4c70",
    "anforande_nummer": "35",
    "talare": "Statsrådet Hans Dahlgren (S)",
    "parti": "S",
    "anforandetext": "<p>Herr talman! Jag vill nog vidhålla att det är en angelägen uppgift för Europeiska unionen att inte bara ägna sig åt de ekonomiska frågorna utan också de sociala. Och det är verkligen inte bara jag som säger detta. </p><p>Jag hittade häromdagen en text som hade undertecknats av den dåvarande moderatledaren, tillika statsministern: Unionen ska bekämpa social utestängning och diskriminering, främja social rättvisa och socialt skydd, jämställdhet mellan kvinnor och män, solidaritet mellan generationerna och skydd av barnets rättigheter. </p><p>Han menade alltså att unionen ska göra allt detta. </p><p>Min fråga till Jessika Roswall är: Varför är hon och hennes partivänner numera så avoga till att unionen engagerar sig, på rätt sätt förstås, i de sociala frågorna utan att flytta några maktbefogenheter när det var så självklart för Fredrik Reinfeldt?</p>",
    "intressent_id": "0339624201100",
    "rel_dok_id": "",
    "replik": "Y",
    "systemdatum": "2021-03-17 16:55:44"
  }
}