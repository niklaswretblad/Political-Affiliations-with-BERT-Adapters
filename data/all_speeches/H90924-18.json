{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "63eaa894-f151-ec11-915f-901b0eac4c70",
    "anforande_nummer": "18",
    "talare": "Niklas Wykman (M)",
    "parti": "M",
    "anforandetext": "<p>Herr talman! Alla som lyssnar på detta, jag själv inkluderad, slås givetvis av en enda sak: När den ansvariga personen för något, i det här fallet Morgan Johansson, inte vill prata om sakfrågan i sig utan vill flytta fokus till en helt annan fråga, ja, då är det ett erkännande av fel och skuld. Det förstår alla. I viss mån, även om det kanske inte är Morgan Johanssons mening, vill jag ändå tacka för det. Hade Morgan Johansson haft rent mjöl i den här påsen hade han inte försökt skifta debatten till att handla om något annat.</p><p>Herr talman! Det blir något surrealistiskt när Morgan Johansson hävdar att det här inte har skett. Sigtuna kommun säger att det kommer fem till tio sådana fall per år. Morgan Johansson säger att det inte finns ett enda sådant fall. Någon måste ju ha fel om den verklighetsbeskrivningen.</p><p>Antingen har Morgan Johansson rätt kring att det sker närmare hundra avhopp tack vare Sluta skjut-programmet eller så har Expressens granskning rätt om att det är sex avhopp. Precis som i det här fallet är det antingen som Sigtuna kommun säger, alltså fem till tio fall per år, eller som Morgan Johansson säger, nämligen att det inte finns några sådana fall.</p><p>Herr talman! Om man inte har en klar och tydlig bild för sig av verkligheten kan man inte heller lösa de problem som finns. Jag tror att det är den här Twitterbilden av verkligheten som har bidragit till att svenska problem har förblivit olösta och också därför som Morgan Johansson som justitieminister har fått Sverige utnämnt till Europas farligaste land. Detta, herr talman, är ingen bra utveckling.</p><p> STYLEREF Kantrubrik \\* MERGEFORMAT Svar på interpellationer</p><p>Det återstår att se om vi får möjlighet att utvärdera Morgan Johanssons ansvar över två hela mandatperioder. Det ska ju till en regeringsombildning innan dess. Men om det blir så är ändå frågan: Hade det inte varit bättre att se verkligheten som den är? Är Morgan Johansson innerst inne verkligen övertygad om att Sigtuna kommun ljuger? Sigtuna kommun uppger att det kommer fem till tio sådana här fall varje år. Morgan Johansson säger att det inte förekommer några sådana fall. Vad är sant och vad är falskt? Finns det någon liten retorisk detalj i det Morgan Johansson säger som gör att det han säger ändå är sant, fastän verkligheten är en annan? Så kan det vara.</p><p>Om vi ändå ska ta oss an verkligheten, har det förekommit fall där Migrationsverket har beställt taxi till personer med utvisningsbeslut till kommunhusets entré i Sigtuna? Har det förekommit något sådant fall? Kanske ska vi börja med denna väldigt enkla och triviala fråga. Utifrån det kan man sedan givetvis ställa sig andra typer av frågor, till exempel om det är rimligt att en enskild kommun ska ta finansieringsansvar för utvisningshotade personer. Eller hade det varit bättre om Morgan Johansson under sina sju år i ansvarsposition fått ett system på plats där staten på ett fungerande sätt tar detta ansvar?</p><p>Nu, herr talman, pratar Morgan Johansson om att det ska tillsättas någon utredning, man ska se över system och så vidare. Men som Morgan Johansson själv skrev när han var i opposition: När man har haft makten i sex sju år kan man inte skylla på någon annan. Då är det ens eget ansvar hur saker och ting är. Nu är det Morgan Johanssons ansvar.</p><p>Min fråga blir trots allt: Har det förekommit att Migrationsverket har beställt taxi och skickat personer till Sigtuna kommunhus? Det är en ja eller-nej-fråga.</p>",
    "intressent_id": "0493288854424",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}