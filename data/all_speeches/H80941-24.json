{
  "anforande": {
    "dok_hangar_id": "5075779",
    "dok_id": "H80941",
    "dok_titel": "Protokoll 2020/21:41 Onsdagen den 25 november",
    "dok_rm": "2020/21",
    "dok_nummer": "41",
    "dok_datum": "2020-11-25 00:00:00",
    "avsnittsrubrik": "Statens budget 2021 - rambeslutet",
    "underrubrik": "",
    "kammaraktivitet": "ärendedebatt",
    "anforande_id": "1b21258c-cd3f-eb11-914a-901b0e9b71a8",
    "anforande_nummer": "24",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Nu flödar fantasin hej vilt. Till att börja med finns det inga förslag om att höja momsen på transporter, exempelvis för taxinäringen, som mycket riktigt är på 6 procent. Det finns inga sådana förslag. Jag har inte sagt detta. Jag har inte föreslagit det. Nu är det bara fantasin som flödar.</p><p>Vi kan fabulera om hur det kan vara lite längre fram i tiden - det är väl inga problem att göra det. Om man ska ha en enhetlig moms är det ingen naturlag att den måste höjas. Den kan ju vara enhetlig och sänkas. Jag har nämnt enhetlig moms. Jag tror att det är bra att ha en enhetlig moms, för det uppstår en himla massa skattefel om det är olika i olika branscher.</p><p>Ett exempel är detta med restaurangmomsen. Innan alliansregeringen gick fram med den ineffektiva sänkningen hade vi en momssats för restauranger och en annan för hämtmat. Då fattar vem som helst att det blir problem om man går till McDonalds, en pizzeria eller vart man nu tycker om att gå. Sitter du kvar och äter får du betala en viss moms, och tar du med dig maten hem får du betala en annan. Vem som helst fattar att det blir ett problem om det är en momssats på själva restaurangen och en annan om du tar med dig maten därifrån.</p><p>Jag tycker att det är klokt, rent nationalekonomiskt, med en enhetlig moms. Då slipper man alla de skattefel som uppstår nästan som en naturlag. Men det betyder inte att den ska vara högre. Det har jag inte sagt. Jag har sagt att den ska vara enhetlig. Den kan ju vara enhetlig och lägre. Jag har inte talat om en höjd moms. Jag har talat om en enhetlig moms.</p><p> STYLEREF Kantrubrik \\* MERGEFORMAT Statens budget 2021 - rambeslutet</p><p>Nu får vi inte låta fantasin sticka iväg alltför långt. Jag tror fortfarande att det i just dessa tider inte är momsfrågan som är den akuta. Det handlar i stället om att få stöd på plats. Där har Centerpartiet till viss del haft ganska produktiva ingångar och tillsammans med oss i oppositionen satt lite press på regeringen, och det får jag väl säga att jag uppskattar.</p>",
    "intressent_id": "055257333723",
    "rel_dok_id": "H801FiU1",
    "replik": "Y",
    "systemdatum": "2020-12-16 19:36:41"
  }
}