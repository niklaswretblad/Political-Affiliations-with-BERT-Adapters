{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "40022d69-c139-ed11-9178-901b0e9b71a8",
    "anforande_nummer": "18",
    "talare": "Annie Lööf (C)",
    "parti": "C",
    "anforandetext": "<p>Herr talman! Uppskattningsvis 70 000 i Sverige, främst tjejer och kvinnor, får inte välja vem de ska gifta sig med, och de tvingas leva med psykiskt och fysiskt våld - allt för att hålla den så kallade hedern intakt. </p><p>Regeringens åtgärdspaket mot mäns våld mot kvinnor är bra, och det är det gedigna arbete som gjorts inom ramen för januariavtalet för att stoppa hedersvåldet likaså. Men fortfarande finns det mycket mer att göra, och på riksdagens bord ligger nu 150 centermärkta förslag i kampen mot heder, mäns våld mot kvinnor och barns utsatthet. Däribland finns ett förslag om att kriminalisera kontrollerande beteende, vilket är ett förslag som regeringen och Socialdemokraterna har sagt nej till. </p><p>Min fråga är om statsministern är beredd att ompröva detta. Är Socialdemokraterna beredda att ställa sig bakom Centerpartiets förslag om att kriminalisera kontrollerande beteende?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}