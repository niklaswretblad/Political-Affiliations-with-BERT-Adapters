{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "4fb377b8-bfe9-e911-9128-901b0e9b71a0",
    "anforande_nummer": "51",
    "talare": "Emil Källström (C)",
    "parti": "C",
    "anforandetext": "<p>Herr talman! Jag fick först ett tack för erkännandet. Jag får väl tacka för tacket. Jag tycker att det är viktigt att poängtera när andra gör bra saker. Den budget som M och KD fick igenom innehöll många bra satsningar. Det var försvar, rättsväsen och jobbskatteavdrag. Det är saker som vi har kvar i den här budgeten och som gör Sverige på marginalen lite bättre. Det är bra, oavsett varifrån det kommer.</p><p>Jag vill också passa på att avsvära mig ansvaret för den kommunikationsplanering som har gjorts. Det är inte mitt fel, och jag tänker heller inte berätta vems fel det är. Men detta får vi ta med oss. Det är många som påpekar just det som också Jakob Forssmed påpekar, nämligen den lite splittrade budgetkommunikationen.</p><p>När det gäller bostadsmarknaden och förändringar där kommer diskussionen att bli något av en upprepning från i våras. Så mycket har inte hunnit hända under sommaren. Den process utöver budgetdokumenten och januariavtalets olika punkter som jag sätter mitt största hopp till när det gäller bostadspolitiken är arbetet med en skattereform. </p><p>Jag vet, Jakob Forssmed vet och de flesta vet att det arbetet inte är operativt än. Den processen är inte igångsatt. Detta ska göras under mandatperioden - ju förr, desto bättre. Och det är fullständigt omöjligt att diskutera svensk skattepolitik utan att en stor del av diskussionen handlar just om skatter som kringgärdar boendet - ägande, köpande och säljande av bostäder. Här behövs det tag för en bättre fungerande bostadsmarknad.</p><p> STYLEREF Kantrubrik \\* MERGEFORMAT Debatt med anledning av budgetproposi-tionens avlämnande</p><p>Vi har väldigt många gemensamma nämnare här. Jag hoppas att de gemensamma tagen också kommer att utmynna i en bred överenskommelse om skattepolitiken, inklusive bostadspolitiken.</p>",
    "intressent_id": "0313210809828",
    "rel_dok_id": "",
    "replik": "Y",
    "systemdatum": "2019-10-08 13:35:48"
  }
}