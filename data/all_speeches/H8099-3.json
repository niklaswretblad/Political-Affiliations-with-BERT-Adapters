{
  "anforande": {
    "dok_hangar_id": "5067417",
    "dok_id": "H8099",
    "dok_titel": "Protokoll 2020/21:9 Torsdagen den 17 september",
    "dok_rm": "2020/21",
    "dok_nummer": "9",
    "dok_datum": "2020-09-17 00:00:00",
    "avsnittsrubrik": "Svar på interpellation 2019/20:475 om straffrättsliga åtgärder mot otillåtna vägspärrar",
    "underrubrik": "",
    "kammaraktivitet": "interpellationsdebatt",
    "anforande_id": "51bb7eea-620d-eb11-9146-901b0e9b71a8",
    "anforande_nummer": "3",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Också jag reagerade när jag såg tidningsuppgifterna och hörde de uttalanden som fälldes från en del håll, så jag bad verkligen om att få kolla upp vad det egentligen är som gäller och om det finns någon lucka här som vi måste täppa till.</p><p> STYLEREF Kantrubrik \\* MERGEFORMAT Svar på interpellationer</p><p>Nu vet vi ju inte exakt vad som hände. Polisen utreder det för att kunna klarlägga exakt vad som hände. Men om det är som den bild man har fått, att det var folk som satte upp vägspärrar och sedan tvingade folk att legitimera sig innan de fick köra in i området, då är det antingen olaga hot eller olaga tvång, beroende på omständigheterna.</p><p>När det gäller olaga hot behöver det inte ens förekomma något direkt hot, att om du inte gör så här kommer det här och det här att drabba dig, utan det räcker att det föreligger ett latent hot. Det kan till exempel röra sig om en känd gängkriminell som alla vet vem det är eller som beter sig på ett sådant sätt att hela situationen upplevs som hotfull. Då täcks det av olaga hot eller olaga tvång, beroende på hur man har agerat.</p><p>Vi har dessutom nyligen skärpt kriminaliseringen, som jag säger i interpellationssvaret, genom att föra in att den som anspelar på ett så kallat våldskapital, alltså en tillhörighet i ett kriminellt gäng, också ska kunna dömas för grovt olaga hot eller olaga tvång, beroende på vad det handlar om. Den justeringen gjorde vi för några år sedan. Det är det huvudsakliga lagrummet som kan vara aktuellt, men jag pekar också på några andra, beroende på hur man har agerat.</p><p>Sedan såg jag att det i debatten förekom uppgifter om att det inte skulle gå att döma någon för det här, eftersom grundlagsbestämmelsen om fri rörlighet inte har någon strafflagstiftning kopplad till den. Det är fel, skulle jag påstå. Det finns ett antal lagar som syftar till att slå vakt om den fria rörligheten, bland annat lagstiftningen om ofredande, olaga frihetsberövande och olaga tvång. Men regeringsformen som sådan handlar ju framför allt om att upprätthålla fri- och rättigheter i förhållande mellan individen och staten. Det är detta som den tar sikte på. Men när det gäller lagstiftning för att se till att man har den fria rörlighet som ska tillkomma en som individ i förhållande till andra individer finns de lagrum i strafflagstiftningen som jag hänvisar till.</p><p>Just här menar jag att det inte krävs någon vidare översyn, för det ska inte finnas någon lucka på det här området. Däremot vet vi att det behövs jättemycket annat på gängkriminalitetens område som vi måste fortsätta att jobba med. Vi måste ju se till att man kan utreda de här brotten och att man kan ta dem som det handlar om. Här känner Johan Hedin till allt det jobb vi gör med polisexpansionen, att vi ser över lagstiftningen och straffrätten i andra delar och när det gäller kameraövervakningen, som ju skulle kunna vara väldigt viktig i en sådan här situation för att veta exakt vad det är som har försiggått.</p><p>Jag nämnde i interpellationssvaret också de åtgärder som vi vill vidta för att bryta tystnadskulturen. Det sitter nu en utredning, och där är ett mycket intressant förslag att införa det som vi kallar för kronvittnessystem. Det tror jag kommer att innebära att vi kan låsa upp en del av de ganska slutna strukturer som i dag finns och därmed klara upp brott.</p><p>Vi har väldigt mycket att göra och många översyner som är på gång. Men den bedömning som vi gör från departementets sida är att just i det här avseendet ska det inte behöva finnas någon lucka.</p>",
    "intressent_id": "0473783431010",
    "rel_dok_id": "H8C120200917ip",
    "replik": "N",
    "systemdatum": "2020-10-13 16:47:09"
  }
}