{
  "anforande": {
    "dok_hangar_id": "5084048",
    "dok_id": "H80979",
    "dok_titel": "Protokoll 2020/21:79 Onsdagen den 10 februari",
    "dok_rm": "2020/21",
    "dok_nummer": "79",
    "dok_datum": "2021-02-10 00:00:00",
    "avsnittsrubrik": "Avgifter vid återköp och flytt av fond- och depåförsäkringar",
    "underrubrik": "",
    "kammaraktivitet": "ärendedebatt",
    "anforande_id": "03f38176-7da7-eb11-914f-901b0eac4c78",
    "anforande_nummer": "25",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Äntligen sänks avgifterna, och äntligen tas det hänsyn till spararna när det gäller flyttavgifter för fond- och depåförsäkringar, inte minst pensionssparande.</p><p> STYLEREF Kantrubrik \\* MERGEFORMAT Avgifter vid återköp och flytt av fond- och depåförsäkringar</p><p>Resan hit har varit lång, och Kristdemokraterna har kämpat för att nå fram till ett lågt tak för flyttavgifter och ett fribelopp för den som har små sparslantar och hittills i alldeles för stor utsträckning fått se dem ätas upp av höga avgifter utan möjlighet att flytta sitt kapital till en förvaltare som erbjuder lägre avgifter.</p><p>Det här är bra för spararna. Det är bra att det kommer på plats, men det har tagit lång tid.</p><p>Det finns skäl för regeringen att reflektera över att man när man gick fram med sin proposition för två år sedan i alltför stor utsträckning gick pensionsjättarnas ärenden och i alltför liten utsträckning tog hänsyn till spararnas behov. Därför blev det en riksdag som var mycket missnöjd med produkten och som krävde omfattande förändringar, såsom att flyttavgifterna kraftigt begränsas och att ett avgiftstak och ett fribelopp införs. Nu får vi detta på plats, och det är väldigt bra.</p><p>Det finns dock mer att göra. Det fanns en fjärde punkt i det krav som riksdagen riktade till regeringen, och det var att även försäkringar före 2007 ska omfattas om inte avgörande skäl talar emot det. Det är mer komplicerat när det gäller dessa försäkringar på grund av att retroaktiv lagstiftning kan vara mer komplicerad. Därför har Finansinspektionen genomfört en analys och kommit fram till att det inte finns avgörande skäl emot detta. Jag ser fram emot att regeringen nu skyndsamt arbetar fram förslag i enlighet med finansutskottets krav så att också försäkringar tecknade före den 1 juli 2007 omfattas.</p><p>Men vi är inte nöjda där heller. Vi måste fortsätta att förenkla och öka spararnas möjligheter att få så god avkastning på sitt kapital som möjligt och kunna välja fritt bland försäkringsförvaltare, och göra det enklare att samla ihop små avsättningar av tjänstepension som man har hos olika förvaltare så att man får en bättre överblick och därmed kan fatta bättre och mer aktiva beslut om sitt eget sparande, för en tryggare och bättre ålderdom så småningom.</p><p>I dag tar vi viktiga steg genom att propositionen, som tillgodoser tre av finansutskottets fyra tillkännagivanden, nu kommer på plats. Det är en bra dag för alla sparare som omfattas av de nya flyttmöjligheterna med klart lägre avgifter. Och så får vi fortsätta att ligga på regeringen och kräva mer när det gäller de fonder som tecknades före den 1 juli 2007. Sedan fortsätter vi arbetet för enklare och mer förmånliga regler för spararna.</p>",
    "intressent_id": "0982795248728",
    "rel_dok_id": "H801FiU16",
    "replik": "N",
    "systemdatum": "2021-04-27 19:25:17"
  }
}