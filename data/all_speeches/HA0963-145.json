{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "8777235a-6cad-ed11-917f-901b0eac4c70",
    "anforande_nummer": "145",
    "talare": "Margareta Cederfelt (M)",
    "parti": "M",
    "anforandetext": "<p>Herr talman! Det pågår ett krig i Europa. Det pågår ett krig väldigt nära Sverige. Det är ett krig som vi har debatterat här under dagen. Jag är väldigt glad, herr talman, att höra att Sveriges regering står fullt och fast bakom Ukraina och att Ukraina ska vinna kriget.</p><p>Men jag vill också säga att krigets fasor - ett stort krig av den magnitud som Rysslands illegala krig mot Ukraina är - alltid medför en risk för att andra konflikter glöms bort och att andra oroshärdar inte får den uppmärksamhet som de behöver.</p><p>Jag tänker på Belarus, ett land som ligger på andra sidan Östersjön. Gränsen finns bara 40 mil från oss. Där saknas demokrati, där saknas inflytande och där saknas rättsstatens principer. Hur mycket debatterar vi detta i dag?</p><p>Jag tycker att det är på tiden att vi också kommer ihåg alla de andra konfliktområden som finns. Jag nämner även Tibet, herr talman. Det är ett annat land som är utsatt för aggression från en stor nation - Kina. Det är viktigt att också komma ihåg att det finns andra områden som vi måste tänka på när vi debatterar utrikespolitik.</p><p>Det finns en gemensam nämnare: Länder som begår aggressiva handlingar mot andra länder är oftast inte demokratier. Det är inga länder som respekterar fundamentala friheter, utan det är länder som inte respekterar rättsstatens principer. Det, herr talman, är gemensamma nämnare för de länder som bedriver aggressiva krig och begår övergrepp mot sina folk.</p><p>Låt mig illustrera detta med några områden som jag tycker är viktiga. I dagarna har vi hört om en ukrainsk journalist som är dömd till sex års fängelse. Hon verkar, eller har verkat, i Mariupol. Maria Ponomarenko skrev en artikel om hur ryskt stridsflyg passerade över teatern i Mariupol. För detta blev hon per omgående arresterad och dömd till sex års fängelse. Detta säger jag apropå att respektera rättsstatens principer.</p><p>Låt mig också nämna en annan person som använder sitt uttryck för att tala om att det pågår krig i Ukraina och att Putin är ansvarig för detta. Vladimir Kara-Murza, rysk oppositionell, genomförde en intervju med CNN. Två timmar efter intervjun var han fängslad och arresterad. Han sitter i dag i fängelse, i arbetsläger, med nedsatt hälsa. Så här agerar ingen rättsstat.</p><p>Här har talats mycket om kvinnor och kvinnors rättigheter i dag. Låt mig nämna att om vi ska få långvarig fred, en fred som bygger på respekt, är det precis det som utrikesministern har nämnt tidigare i dag som gäller: Kvinnor ska inkluderas. Kvinnor behöver finnas med i de samtal som förs för att få fred. De behöver finnas med i fredsprocessen på alla nivåer. Detta är något som vi absolut inte får glömma.</p><p>Jag vill också nämna att offren i kriget i Ukraina till stor del är kvinnor. Kvinnor är de som våldsverkarna söker upp och våldtar och begår andra bestialiska övergrepp mot. Detta är någonting som sällan debatteras men som vi måste hålla högt. Vi måste ställa oss på kvinnornas sida. Vi måste se till att de kvinnor som blir utsatta för våldtäkter får det stöd de behöver i form av psykologiska insatser och av aborter, om det är det de önskar. Vi måste stå på kvinnornas sida.</p><p>Låt mig också i sammanhanget nämna att kvinnor är på flykt. Majoriteten av de 9 miljoner flyktingar som har gett sig av från Ukraina är kvinnor och barn. Låt oss stå på deras sida och se till att kvinnorna får den hjälp de behöver!</p><p>Detta är för mig exempel på feministisk utrikespolitik och på att vi alltid måste ha med det kvinnliga perspektivet när vi talar om politik.</p><p>Det har också talats här om feministisk biståndspolitik. Ingen har dock talat om kvinnors absoluta behov av att kunna ha en inkomst eller, till exempel, en så enkel sak som kvinnors rätt att ärva sin man. I många länder är detta en omöjlighet. Det innebär att kvinnor som bli änkor i värsta fall kan stå utan bostad därför att deras söner - det är ju sönerna som ärver - säger att bostaden ska vi ha.</p><p>Vi måste stå på kvinnors sida och göra vad vi kan för att kvinnors rättigheter ska respekteras.</p><p>(Applåder)</p>",
    "intressent_id": "0970259744617",
    "rel_dok_id": "",
    "replik": "N",
    "systemdatum": "2023-02-15 21:07:52"
  }
}