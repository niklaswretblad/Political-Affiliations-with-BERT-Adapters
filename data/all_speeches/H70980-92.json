{
  "anforande": {
    "dok_hangar_id": "5056897",
    "dok_id": "H70980",
    "dok_titel": "Protokoll 2019/20:80 Tisdagen den 3 mars",
    "dok_rm": "2019/20",
    "dok_nummer": "80",
    "dok_datum": "2020-03-03 00:00:00",
    "avsnittsrubrik": "Svar på interpellation 2019/20:310 om kollektivtrafik och ökad jämlikhet",
    "underrubrik": "",
    "kammaraktivitet": "interpellationsdebatt",
    "anforande_id": "5f6e09ba-a579-ea11-9134-0090facf175a",
    "anforande_nummer": "92",
    "talare": "Jessica Thunander (V)",
    "parti": "V",
    "anforandetext": "<p>Fru talman! Till att börja med ska jag säga: Nej, vi står inte bakom hela infrastrukturplanen. Vi motionerade med anledning av den skrivelsen, bland annat om Södertörn, som vi inte tycker ska byggas.</p><p>Jag upprepar: Det är jättebra med investeringar, men det är fortfarande ett faktum att många tvingas välja bort kollektivtrafiken eftersom de inte har råd. Det är för dyrt. Det kostar för mycket.</p><p>Jag ska göra en liten personlig notering. Innan jag började i riksdagen hade jag en ganska låg lön. Första gångerna jag var i Stockholm sved det varje gång jag var tvungen att ta tunnelbanan. Det var lite ångest, men då visste jag ändå att det skulle komma in lite mer pengar framöver, så det funkade. Det är kanske svårt att förstå hur mycket pengar det handlar om, hur mycket pengar 75 kronor faktiskt är.</p><p>Detta med landsbygden och att det inte kan finnas kollektivtrafik överallt håller jag helt med om. Det diskuterar vi på andra ställen. Just i dag gällde frågeställningen storstäder och tillgången till kollektivtrafik för alla i storstäderna. Det gäller bland annat restider. Det finns de som får åka långt över en timme även i Stockholm när de pendlar, och de kommer kanske inte alltid fram.</p><p>Ja, det handlar om regional nivå. Men vi vet också att välfärden går på knäna. Det finns en konflikt mellan sjukvård och kollektivtrafik. Där behöver vi också ha en diskussion. Hur löser vi detta? Det finns alla möjliga orsaker, och nu är min talartid slut.</p>",
    "intressent_id": "0547805254924",
    "rel_dok_id": "H710310",
    "replik": "N",
    "systemdatum": "2020-04-08 16:32:55"
  }
}