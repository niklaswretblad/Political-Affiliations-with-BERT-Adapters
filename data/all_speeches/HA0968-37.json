{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Statsministerns frågestund",
    "underrubrik": "Elbolagens vinster och hushållens ekonomi",
    "kammaraktivitet": "statsministerns frågestund",
    "anforande_id": "7c5362de-cbb3-ed11-9183-901b0e9b71a8",
    "anforande_nummer": "37",
    "talare": "Magdalena Andersson (S)",
    "parti": "S",
    "anforandetext": "<p>Fru talman! Maten, bensinen och dieseln är dyr. Nu stiger räntorna på bolånen liksom hyrorna. Svenska hushåll runt om i landet kämpar. Men det är uppenbart att regeringen saknar en plan för att hantera situationen. I stället bryter man löfte efter löfte. Det blev inget högkostnadsskydd mot höga elpriser den 1 november, inga sänkta bränslepriser med 5 eller 10 kronor och inget slopat amorteringskrav. Men det blev höjd skatt på alkohol, tobak och reparationer, tvärtemot löftet om skattehöjningsstopp.</p><p>Vad prioriterade regeringen i stället? Det var inte höjt barnbidrag för att hjälpa barnfamiljerna genom den här vintern. Det var inte ens en elräkningsakut. Nej, i stället var det 10 000 kronor i sänkt skatt för höginkomsttagarna.</p><p>Nu kommer granskningar av regeringens agerande de här månaderna. Vi får veta om resultatet. Den EU-förordning som ska säkerställa att elbolagens övervinster går till skattebetalarna har inte verkställts i tid, trots att det här är någonting som vi alla i EU var överens om. Nu riskerar svenska skattebetalare att gå miste om enorma belopp. I stället lade Kristersson och Busch tid och kraft på att sekretessbelägga elstödet, så att allmänheten inte ska få reda på hur stor del som går till just höginkomsttagarna. Det var uppenbarligen de som skulle skyddas den här vintern.</p><p>Min fråga till dig, Ulf Kristersson, är: När återkommer din energiminister Ebba Busch med nya förslag som gör att de övervinster som bolagen har gjort på höga elpriser den här vintern inte ska vara kvar i deras fickor utan i stället gå till svenska hushåll, som just nu kämpar med att få vardagsekonomin att gå runt?</p><p>(Applåder)</p>",
    "intressent_id": "098412828516",
    "rel_dok_id": "HAC120230223sf",
    "replik": "N",
    "systemdatum": "2023-02-23 23:46:55"
  }
}