{
  "anforande": {
    "dok_hangar_id": "5054992",
    "dok_id": "H70970",
    "dok_titel": "Protokoll 2019/20:70 Torsdagen den 6 februari",
    "dok_rm": "2019/20",
    "dok_nummer": "70",
    "dok_datum": "2020-02-06 00:00:00",
    "avsnittsrubrik": "Frågestund",
    "underrubrik": "Utökad utbildningsplikt",
    "kammaraktivitet": "frågestund",
    "anforande_id": "37ba10dc-e66d-ea11-9134-0090facf175a",
    "anforande_nummer": "101",
    "talare": "Utbildningsministern Anna Ekström (S)",
    "parti": "S",
    "anforandetext": "<p>Herr talman! En fullgjord skolgång är ett vaccin mot väldigt mycket olycka här i livet, men en fullgjord gymnasieutbildning, oavsett om den är via ungdomsgymnasiet eller via komvux, är ett vaccin mot arbetslöshet.</p><p> STYLEREF Kantrubrik \\* MERGEFORMAT Frågestund</p><p>Sveriges arbetsgivare skriker efter utbildad arbetskraft, och de som i dag är arbetslösa saknar väldigt ofta en grundläggande utbildning. Därför är det väldigt bra att regeringen har lagt fram ett stort paket för att stärka kompetensförsörjningen. Komvux får ett utökat uppdrag att också verka för kompetensförsörjningen. Vi ändrar prioriteringsordningen och kön till komvux, så att de som har behov av utbildningen kommer först. Det är bra för arbetsgivarna.</p><p>Vi ökar också den statliga medfinansieringen, vilket är helt nödvändigt för att platserna ska finnas. Vi är övertygade om och arbetar tillsammans med Centern och Liberalerna för att den regionala vuxenutbildningen ska fylla en större roll i arbetet med att se till att alla människor som vill jobba också ska jobba.</p>",
    "intressent_id": "0137849446315",
    "rel_dok_id": "H7C120200206fs",
    "replik": "N",
    "systemdatum": "2020-03-24 16:48:46"
  }
}