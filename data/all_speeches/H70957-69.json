{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "(forts.) Svar på interpellation 2019/20:174 om hoten mot kristna befolkningsgrupper i Irak",
    "underrubrik": "",
    "kammaraktivitet": "interpellationsdebatt",
    "anforande_id": "7ddb98f2-e04c-ea11-9130-901b0e9b71a0",
    "anforande_nummer": "69",
    "talare": "Utrikesministern Ann Linde (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Frågan om ökat självstyre för vissa grupper i Irak är en fråga för Iraks folk att avgöra inom ramen för en inkluderande demokratisk process som respekterar både folkrätten, mänskliga rättigheter och rättsstatens principer. Det är också viktigt att de omtvistade områdena inte är en fråga som diskuteras enbart mellan Bagdad och Erbil utan att minoritetsgrupperna får göra sina röster hörda i diskussionerna.</p><p>Vi menar att det är oerhört viktigt att det blir ett inkluderande och pluralistiskt samhälle i Irak, att man underbygger en stark rättsstat och att det finns starka statliga institutioner. Sverige för en kontinuerlig dialog med Irak om minoriteterna, och då ingår naturligtvis de kristna minoriteternas politiska representation och deras rättigheter. Men återigen: Det är centralt att det är ett brett samtal med samtliga parter för en fortsatt försoning och för att lösa ut utestående frågor kring det omtvistade området.</p><p>Som Lars Adaktusson underströk har upptrappningen mellan USA och Iran påverkat instabiliteten i Irak och både Iraks befolkning och befolkningen i hela regionen. Säkerhetsläget riskerar att bli ännu sämre om de internationella trupper som är satta att kämpa mot Daish behöver dras tillbaka. Jag har framfört alla dessa frågor när jag har pratat med min irakiske kollega utrikesminister al-Hakim. Bland annat skulle minoritetsgrupperna stå väldigt sårbara om det kommer förnyade skarpa angrepp från Daish.</p>",
    "intressent_id": "0992800527915",
    "rel_dok_id": "H710174",
    "replik": "N",
    "systemdatum": "2020-02-11 16:13:33"
  }
}