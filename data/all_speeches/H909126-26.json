{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "48022d69-c139-ed11-9178-901b0e9b71a8",
    "anforande_nummer": "26",
    "talare": "Ebba Busch (KD)",
    "parti": "KD",
    "anforandetext": "<p>Herr talman! Höstens val står mellan å ena sidan fyra nystartspartier som är överens om vad som är Sveriges viktigaste problem och de huvudsakliga lösningarna och å andra sidan fyra andra partier som inte bara är oense utan dessutom verkar ovilliga att bli ense. </p><p>Vår sida är överens om Nato; statsministerns sida har två för och två emot. När det gäller brottsligheten är vår sida överens om de viktigaste lösningarna; de rödgröna har varit oense i flera år. När det gäller migrationen är vår sida överens om inriktningen; den andra sidan rymmer alla möjliga och omöjliga åsikter samtidigt. När det gäller kärnkraften är vår sida överens; den andra sidan har två som är emot och två som är både för och emot. </p><p>Så här fortsätter det på punkt efter punkt. Vi är överens eller kommer att komma överens, och den andra sidan är inte överens. De kan inte ens sitta vid ett fikabord och förhandla alla fyra. Min fråga lyder: Är alla dessa fyra partier på statsministerns sida välkomna i hennes regering?</p>",
    "intressent_id": "0512510717328",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}