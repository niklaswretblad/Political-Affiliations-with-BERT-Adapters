{
  "anforande": {
    "dok_hangar_id": "5122960",
    "dok_id": "H90979",
    "dok_titel": "Protokoll 2021/22:79 Fredagen den 4 mars",
    "dok_rm": "2021/22",
    "dok_nummer": "79",
    "dok_datum": "2022-03-04 00:00:00",
    "avsnittsrubrik": "Svar på interpellation 2021/22:370 om ISF:s granskning av omvårdnadsbidraget",
    "underrubrik": "",
    "kammaraktivitet": "interpellationsdebatt",
    "anforande_id": "8bd7158d-0ad2-ec11-9170-0090facf175a",
    "anforande_nummer": "114",
    "talare": "Bengt Eliasson (L)",
    "parti": "L",
    "anforandetext": "<p>Fru talman! Tack för svaret, statsrådet! Det gläder mig ytterst att regeringen och statsrådet har denna syn på hela fältet av insatser och stöd för personer med funktionsnedsättning. Det värmer verkligen. Jag hoppas att vi kan fortsätta detta arbete under den korta tid som är kvar av mandatperioden. Jag hoppas också att statsrådet från sin oppositionsroll sedan kan stödja den nya regeringen i det arbete som måste fortsätta under lång tid, oavsett vilken regering som sitter vid makten.</p><p>Jag hoppas också att regeringen, kommande riksdag - och även den som finns under den återstående mandatperioden - och framför allt myndigheter och kommuner drar stora lärdomar av det som har skett inom området. Man kan säga att detta är ett litet bidragsområde inom Försäkringskassans enorma område, men när man ser effekterna för den enskilda familjen tror jag att man måste dra lärdomen att detta inte får hända igen. Det får inte ske när lagstiftaren var så enig om att det här skulle bli ett bredare och bättre anslag, bidrag eller stöd, vilken form det än har, men så blev det precis tvärtom. Detta behöver vi verkligen lära oss av.</p><p>Tack, statsrådet, för en bra och viktig debatt. Vi kommer att fortsätta följa frågan mycket nära och mycket noga. Jag hoppas att det blir en snabb och effektiv behandling gentemot beslutande myndighet så att bidraget eller stödet till familjerna kan återupprättas.</p>",
    "intressent_id": "0116759114313",
    "rel_dok_id": "H910370",
    "replik": "N",
    "systemdatum": "2022-05-12 17:46:15"
  }
}