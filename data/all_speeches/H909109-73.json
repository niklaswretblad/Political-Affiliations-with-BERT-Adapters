{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "f7829754-be2a-ed11-9178-901b0e9b71a8",
    "anforande_nummer": "73",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Juno Blom från Liberalerna pratar om föräldrarnas ansvar, det vill säga att om man är en ansvarsfull förälder kommer det inte att gå illa för ens barn. Jag har mött mängder med föräldrar ute i Järva som kämpar med sina barn men där en eller flera av sönerna ändå blir kriminella.</p><p>På ett möte som jag anordnade var Johan Pehrson med. Där tog en av de föräldrar som jag vet kämpar upp Liberalernas förslag om att vräka familjer. Översättaren ville inte översätta. Så starka ord användes, och så stark var ilskan mot förslaget.</p><p>Det är dessa föräldrar som vi behöver samverka med, som samhället behöver knyta till sig och bygga allianser med, också för att stärka förtroendet för socialtjänsten och för att det förebyggande arbetet ska fungera. Med en retorik och en politik som skjuter de föräldrarna ifrån oss kommer vi att få mer utsatthet för barnen, mer kriminalitet och mer utsatthet i utsatta områden.</p><p>Jag undrar hur Liberalerna tänker i dessa frågor.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}