{
  "anforande": {
    "dok_hangar_id": "5061508",
    "dok_id": "H709120",
    "dok_titel": "Protokoll 2019/20:120 Onsdagen den 13 maj",
    "dok_rm": "2019/20",
    "dok_nummer": "120",
    "dok_datum": "2020-05-13 00:00:00",
    "avsnittsrubrik": "Höjt tak för uppskov med kapitalvinst vid avyttring av privatbostad",
    "underrubrik": "",
    "kammaraktivitet": "ärendedebatt",
    "anforande_id": "9c15767b-f0b6-ea11-9135-901b0eac4c70",
    "anforande_nummer": "17",
    "talare": "Kjell Jansson (M)",
    "parti": "M",
    "anforandetext": "<p>Höjt tak för uppskov med kapitalvinst vid avyttring av privat-bostad</p><p>Fru talman! Vi har i dag en dysfunktionell bostadsmarknad. Många av våra största samhällsproblem, såsom den låga tillväxten, den bristande integrationen och otryggheten, härrör från problemen på bostadsmarknaden och bristen på bostäder. Om Sveriges återhämtning efter coronakrisen ska bli framgångsrik behöver bostadsmarknaden fungera bättre. Det är av stor vikt nu när krisens effekter är och under överskådlig tid kommer att vara omfattande.</p><p>Fru talman! En ny bostadspolitisk reform för bättre bostadsförsörjning och ökad rörlighet bör arbetas fram. Ökad rörlighet på svensk bostadsmarknad är av stor betydelse, och Moderaterna anser att ytterligare reformer bör presenteras framöver för att åstadkomma detta.</p><p>Regeringen vågar eller vill inte agera för att leverera förslag som leder till fler bostäder. Regeringens facit på bostadspolitikens område är ytterst svagt. Ineffektiva och kostsamma byggsubventioner till byggherrarna utgör i princip hela regeringens bostadspolitik.</p><p>Flera frågor borde lyftas upp och förändras inom ramen för en mer kraftfull bostadspolitik:</p><p>förenkla och förkorta planprocessen</p><p>stärka äganderätten</p><p>reformera exempelvis strandskyddet</p><p>underlätta för att bygga i attraktiva områden</p><p>genomlysa och förenkla byggnormer brett</p><p>begränsa riksintressen och öka tillgången till byggbar mark</p><p>underlätta för fler att äga sitt boende och göra det enklare att komma in på bostadsmarknaden</p><p>förenkla andrahandsuthyrning av bostadsrätter.</p><p>Fru talman! Bara i Stockholms innerstad står i dag ca 50 000 lägenheter tomma samtidigt som många har svårt att hitta bostad. Det gäller inte minst dem som bor i andra delar av landet och är i Stockholm och jobbar en tid. Bostadsbristen hämmar jobb och tillväxt. Sveriges bostadsbrist har gått över i en bostadskris.</p><p>Förslaget att höja taket för uppskov är ett steg i rätt riktning. Skatter har en styrande effekt på människors beteenden och beslut. Att på sikt avskaffa taket för uppskovsbeloppet kan bidra till att flyttkedjorna på bostadsmarknaden börjar fungera bättre.</p><p>Hela bostadspolitiken bör reformeras för att vi ska få mer rörlighet på bostadsmarknaden. Politiken bör underlätta för ökad rörlighet i kombination med andra åtgärder för en bättre fungerande bostadsmarknad och reformer för förbättrad bostadsförsörjning. Det är av högsta prioritet.</p><p>Med anledning av detta anser Moderaterna att taket för uppskov vid avyttring av privatbostad på sikt bör avskaffas permanent för att bostadsbeståndet ska kunna utnyttjas på ett mer effektivt sätt.</p><p>Jag yrkar bifall till reservation 2 från Moderaterna.</p>",
    "intressent_id": "0779329190517",
    "rel_dok_id": "H701SkU18",
    "replik": "N",
    "systemdatum": "2020-06-25 16:31:54"
  }
}