{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "Svar på interpellation 2020/21:586 om ny skatt på el",
    "underrubrik": "",
    "kammaraktivitet": "interpellationsdebatt",
    "anforande_id": "3618b480-7506-ec11-9160-901b0e9b71a0",
    "anforande_nummer": "25",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Niklas Wykman säger att svenska folket betackar sig för den gröna industriella revolutionen. Jag kan förstå det om man ser det från ett moderat perspektiv. Under Niklas Wykmans arbetstid i Regeringskansliet sa statsministern: The industry is basically gone. Den här statsministern har en lite annan inställning till det.</p><p>Det är också så att politiken har gett resultat med de mångmiljardinvesteringar som vi nu ser. Det är möjligt att Niklas Wykman inte märker det om han sällan lämnar Stockholmsregionen, men åker man norrut märker man vilken framtidsanda och tillförsikt det finns med alla de investeringar som nu sker och är på gång och med den stora arbetskraftsbrist som man nu ser där uppe i norr.</p><p>Tittar man på svensk arbetsmarknad kan man också notera att nu, under den största ekonomiska krisen sedan andra världskriget, är sysselsättningsgraden alltså högre än när Moderaterna lämnade Regeringskansliet.</p><p>Med det sagt pågår inget arbete med den skatt som föranledde den här interpellationen.</p>",
    "intressent_id": "098412828516",
    "rel_dok_id": "H810586",
    "replik": "N",
    "systemdatum": "2021-08-26 15:57:44"
  }
}