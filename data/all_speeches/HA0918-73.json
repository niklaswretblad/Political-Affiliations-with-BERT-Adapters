{
  "anforande": {
    "dok_hangar_id": "5153795",
    "dok_id": "HA0918",
    "dok_titel": "Protokoll 2022/23:18 Torsdagen den 10 november",
    "dok_rm": "2022/23",
    "dok_nummer": "18",
    "dok_datum": "2022-11-10 00:00:00",
    "avsnittsrubrik": "Frågestund",
    "underrubrik": "Ordning och studiero i skolan",
    "kammaraktivitet": "frågestund",
    "anforande_id": "10b30f3f-9471-ed11-917b-901b0eac4c70",
    "anforande_nummer": "73",
    "talare": "Johanna Rantsi (M)",
    "parti": "M",
    "anforandetext": "<p>Herr talman! Jag vill ställa en fråga till statsrådet Lotta Edholm. Men jag vill börja med att välkomna alla de budgetsatsningar som regeringen har presenterat för en ännu bättre skola. </p><p>Men för en god och välorganiserad utbildning krävs det ordning och reda i klassrummen. Studiero är grunden för inlärning. Att hantera elever som stör ordningen i klassrummet tar ofta stor tid i anspråk, tid som borde gå till undervisning. </p><p>I dag saknar lärare möjlighet att utvisa elever från klassrum inom de obligatoriska utbildningsformerna. Samtidigt råder det en uppsiktsplikt över barn i skolan. Sällan finns det andra vuxna som med kort varsel kan ta emot elever utanför klassrummen. </p><p>Att skolan och dess personal inte har full möjlighet att få stopp på bråk och ordningsstörande beteenden är allvarligt. </p><p>Vad avser statsrådet att vidta för åtgärder för att få ordning i Sveriges klassrum? </p>",
    "intressent_id": "0709911904721",
    "rel_dok_id": "HAC120221110fs",
    "replik": "N",
    "systemdatum": "2022-12-01 17:22:11"
  }
}