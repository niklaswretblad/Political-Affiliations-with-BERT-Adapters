{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "9c93bf96-a1ad-eb11-914f-901b0eac4c78",
    "anforande_nummer": "4",
    "talare": "Utrikesministern Ann Linde (S)",
    "parti": "S",
    "anforandetext": "<p></p><p>Herr talman! Jag tackar Hans Wallmark för frågan.</p><p>Jag börjar med att kommentera Gui Minhai och Dawit Isaak. Självfallet fortsätter regeringen sitt oförtröttliga arbete i dessa båda och andra konsulära fall, vilket jag tydligt sa i min inledning. Vi tror att det är endast genom att aldrig ge upp våra ansträngningar som vi eventuellt kan nå framgång, för de måste släppas fria. Vi har också fallen med Djalali i Iran, Ola Bini och flera andra svenskar som sitter fängslade och som vi gör allt vad vi kan för att få fria. Ingen ska tvivla på att utrikesförvaltningen gör allt för att få dessa svenska medborgare frisläppta.</p><p>När det gäller säkerhetspolitiken ligger vår linje fast. Sverige är militärt alliansfritt men har samarbete med olika länder, mest Finland, och samarbete med FN, EU, OSSE och Nato. Det har inte skett några förändringar de senaste åren, som Hans Wallmark säger. Det har varit en del retoriska förändringar men inga förändringar i sak.</p><p>Det som Hans Wallmark föreslår är däremot en förändring i sak, nämligen en Nato-option, vilket regeringen ställer sig negativ till.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}