{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "Frågestund",
    "underrubrik": "En nationell vårdförmedling",
    "kammaraktivitet": "frågestund",
    "anforande_id": "d5554483-c098-ed11-917f-901b0eac4c70",
    "anforande_nummer": "162",
    "talare": "Statsrådet Acko Ankarberg Johansson (KD)",
    "parti": "KD",
    "anforandetext": "<p>Fru talman! Jag tackar ledamoten Johan Hultberg för frågan.</p><p>Det är sant att vi har haft en lag om vårdgaranti sedan 2013. Vi har aldrig uppfyllt den. Det är ett svek från samtliga oss partier och politiker att vi inte uppfyller det vi utlovar till patienterna som behöver vård.</p><p></p><p>Detta behöver man åtgärda på många olika sätt. Det räcker inte med <em>en</em> åtgärd. Att öka antalet vårdplatser är viktigt. Att förstärka primärvården är viktigt. Men vi har också den lilla pusselbiten - den är liten i förhållande till andra, men väldigt viktig - att använda ledig kapacitet.</p><p>Regionerna försöker i dag hitta vård någon annanstans när det är fullt på hemmaplan. Vi tror att vi kan bidra med ett statligt stöd så att patienter och vårdgivare mycket bättre ser var det finns ledig kapacitet. Det kommer att ta lite tid. Jag önskar att jag hade kunnat starta detta den 1 februari eller så, men det handlar om att lyssna in hur regionerna i dag använder samordningen och hur vi kan hitta ett digitalt stöd för detta så att man i realtid kan se var ledig kapacitet finns.</p><p>Vi ska använda all kapacitet, och vi ska möjliggöra för patienter att ta sig dit där den finns.</p>",
    "intressent_id": "0796071663617",
    "rel_dok_id": "HAC120221215fs",
    "replik": "N",
    "systemdatum": "2023-01-20 13:47:27"
  }
}