{
  "anforande": {
    "dok_hangar_id": "5058693",
    "dok_id": "H70995",
    "dok_titel": "Protokoll 2019/20:95 Fredagen den 27 mars",
    "dok_rm": "2019/20",
    "dok_nummer": "95",
    "dok_datum": "2020-03-27 00:00:00",
    "avsnittsrubrik": "Särskild debatt om mediernas och kulturens oberoende",
    "underrubrik": "",
    "kammaraktivitet": "",
    "anforande_id": "b2f08be8-d695-ea11-9132-901b0eac4c78",
    "anforande_nummer": "32",
    "talare": "Hans Eklind (KD)",
    "parti": "KD",
    "anforandetext": "<p>Fru talman! Vi kristdemokrater har de senaste veckorna lagt fram en rad skarpa förslag för att hjälpa till bland de krisande företagen i Sverige. Vi har bland annat lyft fram mediehusens situation, där annonsintäkterna nu försvunnit snabbt i ett läge när journalisterna verkligen behövs mer än någonsin.</p><p>Där har vi nu ett förslag som vi hoppas att regeringen och dess stödpartier ska anamma, nämligen ett lönestöd för tidningar. Det är viktigt att vi gör någonting, och det är viktigt att vi gör någonting snabbt.</p><p> STYLEREF Kantrubrik \\* MERGEFORMAT Särskild debatt om mediernas och kulturens oberoende</p><p>Jag ersätter i dag vår kulturpolitiske talesperson Roland Utbult som tyvärr är sjuk och sängliggande och därför inte kan närvara.</p><p>Den debatt som vi har i dag handlar inte bara om medier utan också om kultur. Jag tänkte därför läsa upp vad Roland Utbult skrev i en debattartikel alldeles nyligen, där han lyfter fram båda dessa perspektiv i en av kvällstidningarna: \"Som kulturpolitisk talesperson för Kristdemokraterna höjer jag gärna rösten. Mediernas oberoende ska värnas och hela kulturlivet ska stå fritt!\"</p><p>Inför den här debatten satt jag naturligtvis och funderade över vad kultur är. Det är väldigt svårt att sammanfatta. För många av oss tror jag att en konsert, en bok, ett tv-program eller en musiklektion är ett konkret uttryck för vad kulturen kan vara i din och min vardag.</p><p>Men jag vill på något sätt ändå beröra vad som är grund för kulturen. Vi kristdemokrater anser att kulturen hjälper dig och mig att vidga vår verklighet och vår fantasi. Kulturen hjälper oss att växa som empatiska människor, och därför är den en viktig del av ett sammanhållet samhälle.</p><p>Kulturen, precis som moralen, håller ihop gemenskaper. Den är med och skapar förutsättningar för ett gott samhälle. Det politiska målet måste därför vara att stödja, inte att styra, och ge alla människor möjligheter att delta i ett starkt och oberoende kulturliv.</p>",
    "intressent_id": "0494242537816",
    "rel_dok_id": "",
    "replik": "N",
    "systemdatum": "2020-05-14 13:35:07"
  }
}