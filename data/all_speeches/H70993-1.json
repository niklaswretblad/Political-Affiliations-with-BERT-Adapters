{
  "anforande": {
    "dok_hangar_id": "5058504",
    "dok_id": "H70993",
    "dok_titel": "Protokoll 2019/20:93 Onsdagen den 25 mars",
    "dok_rm": "2019/20",
    "dok_nummer": "93",
    "dok_datum": "2020-03-25 00:00:00",
    "avsnittsrubrik": "Presentation av betalningssätt vid marknadsföring av betaltjänster online",
    "underrubrik": "",
    "kammaraktivitet": "ärendedebatt",
    "anforande_id": "9d8ae86e-d595-ea11-9132-901b0eac4c78",
    "anforande_nummer": "1",
    "talare": "FREDRIK STENBERG (S)",
    "parti": "S",
    "anforandetext": "<p>Fru talman! I dag, i coronatider, har vi ändå att behandla detta betänkande. På sätt och vis, om än i begränsad form, har betänkandet en koppling till den tid vi lever i just nu eftersom fler nog handlar på nätet nu än tidigare och ekonomin är oviss.</p><p>I dag är konsumtionslån extremt lättillgängliga. Utan att värdera detta tycker jag att det är rimligt att det vid näthandel inte ska vara förstahandsalternativet eller förval, vilket detta förslag syftar till att åtgärda.</p><p>Bedömningen från flera håll är att konsumtionslånen inte hotar den finansiella stabiliteten. Men när ett hushåll får sänkta inkomster riskerar höga konsumtionslån att hota hushållets finansiella stabilitet. Det tål att tänka på i dessa dagar när både den globala och den svenska ekonomin präglas av stor osäkerhet och ett mycket allvarligt ekonomiskt läge.</p><p>Som lagstiftare ska vi ta ställning för att skydda den enskilde konsumenten. Ska du handla på kredit, ja, då ska det vara tydligt och ett aktivt val.</p><p>Jag yrkar bifall till utskottets förslag.</p>",
    "intressent_id": "",
    "rel_dok_id": "H701FiU37",
    "replik": "N",
    "systemdatum": "2020-05-14 13:24:44"
  }
}