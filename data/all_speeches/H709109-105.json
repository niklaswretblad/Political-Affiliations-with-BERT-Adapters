{
  "anforande": {
    "dok_hangar_id": "5060301",
    "dok_id": "H709109",
    "dok_titel": "Protokoll 2019/20:109 Onsdagen den 22 april",
    "dok_rm": "2019/20",
    "dok_nummer": "109",
    "dok_datum": "2020-04-22 00:00:00",
    "avsnittsrubrik": "(forts. från § 13) Övergripande miljöfrågor (forts. MJU12)",
    "underrubrik": "",
    "kammaraktivitet": "",
    "anforande_id": "0f902bd2-2ca0-ea11-9138-901b0e9b71a0",
    "anforande_nummer": "105",
    "talare": "Betty Malmberg (M)",
    "parti": "M",
    "anforandetext": "<p>Fru talman! Tack för ett intressant anförande, Maria Gardfjell! Jag måste nog säga att det jämfört med inlägget från samarbetspartnern i regeringen, Socialdemokraterna, var betydligt mer nedtonat när det gäller att yvas över vad regeringen förmår och var regeringen just nu står.</p><p>Precis som Maria Gardfjell tror jag att miljö- och klimatfrågorna är affärsmöjligheter. Det är det vi måste jobba vidare för, alltså att det sprider sig än mer inom företagsvärlden att detta är en konkurrensmöjlighet inför framtiden. </p><p></p><p>Maria Gardfjell höjde också näringslivet och värderade deras insatser. Faktum är att det till och med finns en enkät, fru talman, där det har gåtts igenom och ställts frågor om vilka man tror kommer att ha störst genomslag när det handlar om att kunna förändra klimatpolitiken. De som kom i topp var dessvärre inte vi politiker, utan de som kom i topp i enkäten var just näringslivet och företagarna. Det var nämligen där man såg att den stora skillnaden skulle kunna göras. </p><p>Sedan kommer vi in på äganderätten, och min kollega Kjell-Arne Ottosson har anfört det mycket bra. Men det är ändå viktigt att säga i sammanhanget att det just nu ligger en skogsutredning med lite perspektiv på äganderätt. Det var någonting som förhandlades fram i januariavtalet, och jag känner förundran över Maria Gardfjells tidigare inlägg. Jag undrar helt enkelt: Står Miljöpartiet bakom den skogsutredningen och direktiven till den?</p>",
    "intressent_id": "0547818628111",
    "rel_dok_id": "",
    "replik": "Y",
    "systemdatum": "2020-05-27 17:15:47"
  }
}