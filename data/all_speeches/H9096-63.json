{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "16e5fe42-382c-ec11-915b-901b0eac4c78",
    "anforande_nummer": "63",
    "talare": "Martin Ådahl (C)",
    "parti": "C",
    "anforandetext": "<p>Fru talman! Med all respekt vet vi ändå lite om vad som kommer att hända med landsbygden. </p><p>Det är helt fantastiskt med denna budgivning för att ge landsbygden bättre villkor, fru talman. Äntligen! Jag gissar att Elisabeth Svantesson försöker bjuda över regeringen här, men vi som har följt och bevakat frågorna länge - jag tror att hon syftade på till exempel enskilda vägar och vägunderhåll på landsbygden - noterar att det som vi i går över huvud taget inte kunde få från Moderaterna får vi i dag från Socialdemokraterna. Visserligen är det inte tillräckligt, men det är fantastiskt med detta fokus.</p><p>Jag vet inte vad det beror på. Kanske beror det på att alla i Stockholm har fått åka ut på landsbygden och bekanta sig med sina sommarhus? Det är dock en mycket positiv utveckling som vi välkomnar. Det finns på flera håll en helt annan förståelse för de villkor som har varit dåliga under så många år: den eftersatta infrastrukturen och möjligheten att ansluta sig till det digitala samhället och de på många sätt hopplösa villkoren för att starta och bygga upp småföretag på landsbygden.</p><p>Vad gäller situationen där arbetslinjen och tron på att arbete ska löna sig håller på att erodera beror den på saker från många olika håll. Jag nämnde det faktum att ni ska samarbeta med ett parti som har en helt annan syn på detta i botten, utöver annan populism om migration och invandring. Jag tror att alla får anstränga sig för att hålla fokus på dessa satsningar framöver.</p>",
    "intressent_id": "0494843794418",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}