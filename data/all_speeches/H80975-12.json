{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "e910d8e4-cca2-eb11-9152-901b0e9b71a8",
    "anforande_nummer": "12",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Vi debatterar i dag två ändringsbudgetar som innehåller mycket som är bra och nödvändigt för att fortsätta klara Sverige så gott det går genom krisen.</p><p>Vägen hit har dock varit orimligt lång, ryckig och stökig. Den har kantats av oklara besked, förseningar och långa handläggningstider på myndigheter, vilket gör att det ute i företagen finns en desperation och man frågar sig varför de stöd som nu förlängs inte går att söka förrän i februari eller mars. Därefter väntar långa handläggningstider.</p><p>Jag tycker att det är uppenbart att regeringen, som började krishanteringen med att vara på tå och få olika reformer på plats, har blivit långsammare och inte haft tillräcklig beredskap för pandemins andra våg. Detta får också konsekvenser ute i företagen och för dem som jobbar i företagen, som är beroende av stödinsatserna för att orka fixa en dag till. Denna senfärdighet bör kritiseras, och regeringen måste nu göra allt man kan för att stöden inte bara ska beslutas här i Sveriges riksdag utan också nå ut till kämpande företag och anställda som vill klara sig genom krisen.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Klarar vi inte detta får vi nämligen en arbetslöshet som riskerar att bita sig fast på mycket höga nivåer, med stora konsekvenser för hälsa, social sammanhållning, våra offentliga finanser och välfärden. Detta måste undvikas, fru talman.</p><p>Denna ryckighet och senfärdighet gäller inte bara företagsstöden utan också andra stöd som vi nu beslutar om i dessa budgetar. Det handlar till exempel om stödet till riskgrupper, som har kantats av utdragna besked och perioder när man helt enkelt inte har vetat om man kan få ersättning och när den kommer. Det är som om regeringen har förutsatt att människor har en årslön på banken, och för väldigt många är det inte så, fru talman.</p><p>Det finns saker som är bra: ökat stöd till vaccinering, testning och smittspårning. Det är bra att de resurserna kommer på plats så att regionerna vet att det inte råder brist på pengar när man ska genomföra testning, smittspårning och vaccinering, vilket är så viktigt också för att få ekonomin tillbaka på fötter ordentligt.</p><p>Men det finns också saker som verkligen är värda att notera och diskutera. Regeringen tidigarelägger nu införandet av sänkt arbetsgivaravgift för unga. Det är en åtgärd som jag och Kristdemokraterna inte tror är den mest effektiva i detta läge, men den är naturligtvis bättre än ingenting. Jag noterar att jag har debatterat detta och frågat regeringen varför man tänkt införa det först den 1 april. Då var det omöjligt att införa det tidigare; nu är det helt plötsligt möjligt. Något har alltså hänt här. Det är bra att en reform som visserligen inte är särskilt effektiv men bättre än inget nu kommer på plats tidigare.</p><p>Jag tror att det hade varit bättre med en riktad lättnad till alla som anställer någon som har varit arbetslös, men också att nu överväga att införa riktade sänkta arbetsgivaravgifter för de branscher som är särskilt utsatta. De har i dag en högre kostnad per timme när de försöker hålla sin verksamhet igång. De borde nu få en riktad lättnad i fråga om arbetsgivaravgifter som gäller alla, inte bara dem som råkar ha en viss ålder. Det vore långt bättre i detta läge, fru talman.</p><p>Genom de beslut vi fattar i dag förlänger vi nu permitteringsstöden, och vi gör det på högre nivåer. Vi förlänger och förstärker omställningsstöden, även för enskilda firmor, som så länge var bortglömda av regeringen i denna pandemi. Nu kommer stödet också till dem, och det kommer att förlängas.</p><p>Jag noterar att när dessa stöd nu utvidgas och förlängs har det motiverats av regeringen, bland annat av Per Bolund, med att vi nu måste se till att företag ska kunna behålla sina anställda och att människor ska kunna behålla sina jobb. Så sa Per Bolund när dessa stöd förlängdes, inte minst permitteringsstödet.</p><p>Det blir då så märkligt, fru talman, att stöden fungerar på rakt motsatt sätt för dem som har visstidsanställningar, vikariat och provanställningar. Jag är förvånad över att regeringen fortsätter att hårdnackat hålla fast vid kravet på att alla företag som tar del av permitteringsstöd först ska säga upp all personal som är tillfälligt anställd, om man inte kan få igenom ett undantag om att denna personal är verksamhetskritisk. Det finns alltså ett grundläggande krav på företag att göra sig av med anställda, inte att behålla dem, som Per Bolund sa i den här intervjun.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>Varför är det då så här? Jo, denna regel har föreslagits i ett ekonomiskt normalläge, när ett enskilt företag drabbas av ekonomiska problem. Men den fungerar inte i en kris. Detta konstaterades redan 2011 av den partssammansatta utredningen, som utredde hur vi skulle ha det när vi införde ett permitteringssystem i Sverige. Då kom man fram till att tillfälligt anställda skulle omfattas.</p><p>Den statliga utredning om detta som gjordes 2012 kom fram till precis samma sak. Det står så här: \"Ett uteslutande av visstidsanställda från ett system för korttidsarbete skulle dock riskera att göra situationen för denna grupp på arbetsmarknaden mer osäker. De bör därför omfattas.\"</p><p>Det var också propositionens slutsats 2013. Men regeringen har valt att tillföra denna regel, som inte alls fungerar i en kris utan skickar de absolut svagaste, de med svagast förankring på arbetsmarknaden, ut i arbetslöshet för att de tillsvidareanställda ska kunna få stöd. Detta påpekade Konjunkturinstitutet för regeringen i mars. Det har påpekats i denna kammare många gånger utan att det har framförts några argument alls för att det skulle vara en god idé att i kristider tvinga företag att säga upp tidsbegränsat anställd personal.</p><p>Jag menar att vi behöver förlängningarna och förstärkningarna, men vi behöver också permitteringsstöd som gör att så många människor som möjligt i krisen ska kunna haka fast i sina anställningar. Anställningsrelationerna är mycket värda när ekonomin ska starta igen för att arbetslösheten inte ska bita sig fast på mycket höga nivåer och för att människor inte ska hamna i långvarig arbetslöshet och utanförskap.</p><p>Jag vill därför yrka bifall till den kristdemokratiska reservationen, nummer 2 i betänkandet. Jag ser med oro på att regeringen inte uppmärksammar problemen med stöden. Att stöden förlängs och förstärks är bra, men de måste också förändras för att inte driva fram onödigt hög arbetslöshet i Sverige.</p>",
    "intressent_id": "0982795248728",
    "rel_dok_id": "H801FiU40, H801FiU42",
    "replik": "N",
    "systemdatum": "2021-04-23 09:57:19"
  }
}