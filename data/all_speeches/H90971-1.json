{
  "anforande": {
    "dok_hangar_id": "5121526",
    "dok_id": "H90971",
    "dok_titel": "Protokoll 2021/22:71 Onsdagen den 23 februari",
    "dok_rm": "2021/22",
    "dok_nummer": "71",
    "dok_datum": "2022-02-23 00:00:00",
    "avsnittsrubrik": "Återinförande av tillfälliga åtgärder för att underlätta genomförandet av bolags- och föreningsstämmor",
    "underrubrik": "",
    "kammaraktivitet": "ärendedebatt",
    "anforande_id": "8b550445-f0ca-ec11-9170-0090facf175a",
    "anforande_nummer": "1",
    "talare": "Ida Drougge (M)",
    "parti": "M",
    "anforandetext": "<p>Återinförande av tillfälliga åtgärder för att underlätta genomförandet av bolags- och före-ningsstämmor</p><p>Herr talman! Vi står bakom regeringens proposition. Vi anser att den lagstiftning som nu har gällt under två år fram till årsskiftet, och som möjliggör att föreningar och aktiebolag kan hålla digitala stämmor, även ska gälla under 2022. </p><p>Vi moderater var väldigt tidigt ute med att se detta behov som helhet och att man tidigt borde ha tittat på hur vissa delar i systemet hade kunnat bli ännu bättre, framför allt poströstningen. År 2021, när vi hade haft denna möjlighet till digitala stämmor under nästan ett års tid, kunde vi se att det var väldigt uppskattat och hade fler positiva effekter än minskad smittspridning. </p><p>Vi vet att många aktieägare bor på en annan ort än där stämman hålls. Vi vet att det kan vara dyrt att hålla en fysisk stämma. Bland annat av dessa två anledningar, för att öka tillgängligheten och för att möjliggöra för bolag och föreningar att få lägre kostnader i samband med sina årsmöten och stämmor, sa vi 2021 att vi ansåg att regeringen redan då skulle börja titta på hur man skulle kunna permanenta en sådan lösning. Det finns i USA, och det finns i Danmark. Vi anser att Sverige inte borde backa in i framtiden utan se till de stora positiva fördelar som vi har kunnat utröna av att ha digitala stämmor. </p><p>När denna lagstiftning nu går igenom och när den kommer att ha tillämpats i ytterligare ett år kommer svenskt föreningsliv och aktiebolag att ha levt med möjligheten till helt digitala stämmor under tre års tid. Och det har till stora delar varit nästan enbart positivt och uppskattat. </p><p>Därför yrkar jag bifall till reservationen i betänkandet om ett förslag till tillkännagivande till regeringen att man skyndsamt bör återkomma till riksdagen med en permanent lösning för helt digitala stämmor. Vi tycker också att man då bör titta på om denna möjlighet även skulle kunna gälla för börsnoterade aktiebolag. </p>",
    "intressent_id": "0604811710522",
    "rel_dok_id": "H901CU15",
    "replik": "N",
    "systemdatum": "2022-05-03 16:50:17"
  }
}