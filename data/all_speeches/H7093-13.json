{
  "anforande": {
    "dok_hangar_id": "5038619",
    "dok_id": "H7093",
    "dok_titel": "Protokoll 2019/20:3 Torsdagen den 12 september",
    "dok_rm": "2019/20",
    "dok_nummer": "3",
    "dok_datum": "2019-09-12 00:00:00",
    "avsnittsrubrik": "Svar på interpellation 2018/19:281 om butiksstölder",
    "underrubrik": "",
    "kammaraktivitet": "interpellationsdebatt",
    "anforande_id": "ba176de4-efe5-e911-9128-901b0e9b71a0",
    "anforande_nummer": "13",
    "talare": "David Josefsson (M)",
    "parti": "M",
    "anforandetext": "<p>Fru talman! Som sagt: Det är positivt att statsrådet delar min bild av situationen.</p><p>Just statistiken är lite intressant. Enligt trygghetsbarometern från Svensk Handel ligger anmälningsfrekvensen väldigt lågt; kanske 30 procent eller hälften av alla brott anmäls. Statsrådet säger att rånen har minskat. När man pratar med handlarna säger de att det egentligen handlar om en teknisk utveckling, att de gått från en kontantbaserad handel till kreditkort och andra typer av betallösningar. Men de säger också att när polisen har fått backa undan på grund av att de har fått omprioritera har handlarna i stället fått investera i larm, värdeskåp, kameraövervakning och så vidare. Rånen har alltså försvunnit på grund av handlarna.</p><p></p><p>Jag tycker att det är positivt att statsrådet delar min bild och att det är förslag på väg fram. Men jag tror att de som är utsatta, framför allt de som arbetar i dagligvaruhandeln, nog helst skulle se att man arbetade ännu mer proaktivt och skarpt, för även om åtgärder har vidtagits har problemen fortsatt och ligger på en väldigt hög nivå i statistiken.</p><p>Jag tar med mig svaren och tackar för en bra debatt.</p>",
    "intressent_id": "0503029811325",
    "rel_dok_id": "H7C120190912ip",
    "replik": "N",
    "systemdatum": "2019-10-03 17:10:49"
  }
}