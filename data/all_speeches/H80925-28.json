{
  "anforande": {
    "dok_hangar_id": "5072791",
    "dok_id": "H80925",
    "dok_titel": "Protokoll 2020/21:25 Onsdagen den 21 oktober",
    "dok_rm": "2020/21",
    "dok_nummer": "25",
    "dok_datum": "2020-10-21 00:00:00",
    "avsnittsrubrik": "ILO:s hundraårsdeklaration för framtidens arbetsliv ",
    "underrubrik": "",
    "kammaraktivitet": "ärendedebatt",
    "anforande_id": "b9df1831-4024-eb11-9143-901b0eac4c70",
    "anforande_nummer": "28",
    "talare": "Johan Andersson (S)",
    "parti": "S",
    "anforandetext": "<p>Herr talman! Det var så länge sedan jag stod i talarstolen att det är knappt jag vet hur tekniken fungerar. Men nu är jag här i alla fall!</p><p>Vi ska debattera skrivelsen om ILO:s hundraårsdeklaration för framtidens arbetsliv, som vi sedan ska fatta beslut om att lägga till handlingarna. Jag vill börja med att yrka bifall till förslaget, herr talman.</p><p>ILO, som bildades 1919 och precis nyligen har fyllt 100 år, har tagit fram en hundraårsdeklaration. Det är ett manifest för hur man ser på framtiden när det gäller arbetsmarknaden. Man presenterar i 17 punkter hur framför allt ILO, ett organ som Sverige är medlem i, bör inrikta sitt arbete och bidra till en rättvis övergång till framtidens arbetsliv och därmed också en rättvis och hållbar framtid.</p><p>Deklarationen bygger på tre delar, och de handlar om ett partssamarbete mellan regering och arbetsmarknadens parter för att på så sätt få fram ett bättre arbetsliv.</p><p>De tre huvudpunkterna i deklarationen är att stärka alla människors kapacitet att dra nytta av möjligheterna i ett föränderligt arbetsliv, att stärka arbetslivets institutioner och säkra ett arbetsrättsligt skydd samt vidare att främja en inkluderande ekonomisk utveckling och produktiv sysselsättning med anständiga arbetsvillkor.</p><p>Det här borde vara värdeord som vi alla i denna kammare kan ställa upp på. Sedan kan vägen dit naturligtvis vara lite krokig. Det handlar också mycket om att de beslut som ILO har fattat bör ratificeras i medlemsländerna; kärnkonventioner och standarder.</p><p>Jag tänkte inte bli långrandigare än så, utan jag yrkar bifall till utskottets förslag att lägga skrivelsen till handlingarna. </p>",
    "intressent_id": "0964730940415",
    "rel_dok_id": "H801AU4",
    "replik": "N",
    "systemdatum": "2020-11-11 18:07:04"
  }
}