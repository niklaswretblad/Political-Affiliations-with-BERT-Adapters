{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellation 2020/21:201 om fusket inom transportnäringen",
    "underrubrik": "",
    "kammaraktivitet": "interpellationsdebatt",
    "anforande_id": "aba9e37b-c567-eb11-914e-901b0e9b71a0",
    "anforande_nummer": "113",
    "talare": "Thomas Morell (SD)",
    "parti": "SD",
    "anforandetext": "<p>Herr talman! Jag ska svara direkt på den frågan. Svaret är ja. Jag har också skrivit en motion om detta. Vi behöver ha skarp personal ute på vägen i en sådan omfattning att det ska vara en stor upptäcktsrisk att begå brott ute på vägen. Vi måste få ordning och reda.</p><p>Statsrådet behöver inte vara det minsta orolig. Vem det än är som kommer att vara statsminister nästa val, och om jag har förtroendet att vara riksdagsledamot, kommer jag att driva den här frågan. Jag kommer att fösa den frågan framför mig till dess vi har en lösning. Så enkelt är det.</p><p>Ja, det är skillnad på att jobba på trafikpolisen 2007 och att göra det i dag. Men mejlet jag fick är daterat den 17 november klockan 16.22. Förhållandena är precis desamma nu som då, men omfattningen är betydligt större.</p><p>De är frustrerade, mina gamla kollegor, över att inte komma åt dem som sätter i system att fuska. Det slår undan benen för den seriösa åkerinäringen. Vi har vad man kan kalla modernt slaveri på våra vägar, där man bokstavligt talat kör livet ur människor. Det duger inte. Vi måste få till en förändring.</p><p>När jag jobbade på trafikpolisen fick vi in en förare som somnade när vi pratade med honom. Det berodde inte på att vi var så sagolikt tråkiga att prata med, utan det berodde på att han hade kört i 55 timmar utan godkänd vila. Det förstår var och en att när man då kommer in och blir sittande och det stannar av, då somnar man. Han hade anordningar i hytten där han gjorde sina behov under tiden han körde.</p><p>Det här var 2007. Det är inte bättre i dag. Det måste bli en förändring.</p>",
    "intressent_id": "0880018341619",
    "rel_dok_id": "H810201",
    "replik": "N",
    "systemdatum": "2021-02-05 16:19:53"
  }
}