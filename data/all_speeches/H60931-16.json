{
  "anforande": {
    "dok_hangar_id": "5016251",
    "dok_id": "H60931",
    "dok_titel": "Protokoll 2018/19:31 Måndagen den 17 december",
    "dok_rm": "2018/19",
    "dok_nummer": "31",
    "dok_datum": "2018-12-17 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "342dc0d9-0523-e911-9118-901b0e9b71a0",
    "anforande_nummer": "16",
    "talare": "Jonas Sjöstedt (V)",
    "parti": "V",
    "anforandetext": "<p>Fru talman! Tack, statsministern, för svaret!</p><p>Om denna diskussion inte finns i dag tycker jag att Sverige borde ta upp den. Det vore en bra inriktning för svensk utrikespolitik att säga att vi ska angripa källan till flyktingkatastroferna. Det är ju ett faktum att Turkiet bland annat genom etnisk rensning i Afrin bidrar till stora flyktingkatastrofer i Syrienkonflikten. En rad EU-länder, däribland Sverige, exporterar vapen till Turkiet. Även om man just nu inte gör stora vapenaffärer med Saudiarabien pågår sådana med Förenade Arabemiraten, som också deltar i detta bombkrig.</p><p>Att säga att vi slutar att exportera vapen är både att verka för konflikternas slut och att faktiskt motverka att människor fördrivs. Miljoner människor har fått lämna sina hem i Syrien och Jemen på grund av detta. Jag skulle vilja uppmana statsministern att kliva fram och ta på sig ledartröjan. Säg att det är dags att sluta skapa nya flyktingar - vi slutar med vapenexporten till dem som för krig!</p>",
    "intressent_id": "0383111552218",
    "rel_dok_id": null,
    "replik": "N",
    "systemdatum": "2019-01-28 15:06:37"
  }
}