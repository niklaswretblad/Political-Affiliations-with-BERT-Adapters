{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:454 om kompetensutveckling inom sjukvården och äldreomsorgen",
    "underrubrik": "",
    "kammaraktivitet": "interpellationsdebatt",
    "anforande_id": "6848e5fe-ab04-eb11-9146-901b0e9b71a8",
    "anforande_nummer": "19",
    "talare": "Amineh Kakabaveh (-)",
    "parti": "-",
    "anforandetext": "<p>Fru talman! Tack, statsrådet Lena Hallengren, för redogörelsen!</p><p>Det är många olika delar som hänger ihop för att man ska ha sjystare arbetsvillkor för dem som ger vård och nöjda brukare. Såklart hänger utbildning i språk, kompetensutveckling, löner, tryggare arbetsvillkor och mindre stress ihop med vilken vård man ger, om den ges med empati och också med omsorg om varandra, för man är så nära människor när man jobbar med de äldre.</p><p>Det är faktiskt ett väldigt tungt arbete. Jag vet själv hur tungt det är, och det är det för många kvinnor, både med svensk bakgrund och med invandrarbakgrund, som tyvärr har lägre utbildning av någon anledning. De flesta av dem som jobbar där trivs ganska bra med sitt yrke. Men de berättar också att det är väldigt svårt för dem att hävda sig och säga att de vill gå på till exempel en utbildning. Och facken finns inte alltid för dem, för de flesta är inte fackligt anslutna. Det finns olika orsaker till det. Man har inte jobbat i hemlandet, och om man har jobbat är det inte i ett demokratiskt land som Sverige, där man har facken som backar upp en och kan företräda en i olika konflikter.</p><p> STYLEREF Kantrubrik \\* MERGEFORMAT Svar på interpellationer</p><p>Därför är den här satsningen så viktig. Vi ska inte skryta med att vi satsar nu. Det är bra, men det är faktiskt också mycket som skärs ned. Jag vill i sammanhanget nämna diskussionen om LAS och att det kommer att bli sämre arbetsvillkor för hundratusentals kvinnor, särskilt inom vård och omsorg. Det är många kvinnor som har de tunga viktiga arbetena inom både barn- och äldreomsorgen. Här talar vi mest om äldreomsorgen, som är oerhört viktig. Det ska inte behövas en pandemi för att vi ska skynda på saker. Den ekonomiska satsningen måste vara långsiktig och fortsätta varje år. Som sagt: Det behövs fler anställda.</p><p>Jag vill här passa på att fråga statsrådet om de välfärdstekniska lösningar som en utredare eller samordnare ska se över. Välfärdstekniska lösningar kan betyda olika saker. Det kan betyda att man effektiviserar mer, att det blir mer stress och att man blir som en digital apparat. En människa kan inte jobba på detta sätt, utan det behövs mer tid, mer resurser, mer trygghet i arbetet, bättre löner, bra kompetens och mer personal för att de äldres behov ska bli tillgodosedda. Det ska utföras ett gott och tryggt arbete, vilket behövs inom den sektorn.</p><p>Jag vill veta vad förslagen om välfärdstekniska lösningar innebär.</p>",
    "intressent_id": "0545353563812",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:02"
  }
}