{
  "anforande": {
    "dok_hangar_id": "5091982",
    "dok_id": "H809100",
    "dok_titel": "Protokoll 2020/21:100 Torsdagen den 25 mars",
    "dok_rm": "2020/21",
    "dok_nummer": "100",
    "dok_datum": "2021-03-25 00:00:00",
    "avsnittsrubrik": "Svar på interpellation 2020/21:551 om åtgärder mot allvarliga fordonsbrister",
    "underrubrik": "",
    "kammaraktivitet": "interpellationsdebatt",
    "anforande_id": "affa26a5-23cd-eb11-9156-901b0e9b71a8",
    "anforande_nummer": "20",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet!</p><p>Är det inte bättre att statsrådet tar en diskussion om Moderaternas politik med Moderaternas representanter? Nu står vi här, jag som är sverigedemokrat och statsrådet som ju företräder Socialdemokraterna, och statsrådet vet mycket väl var jag står i frågan om detta med ordning och reda på vägen.</p><p> STYLEREF Kantrubrik \\* MERGEFORMAT Svar på interpellationer</p><p>Om man ska gå in och se vad regeringen har presterat under årens lopp är det ungefär som att försöka starta en gammal förkammardiesel när det är tio grader kallt ute. Man får glöda länge, och när man väl får den att dra runt tänder den på tre cylindrar och står sedan och hostar en god stund innan den tänder på alla fyra.</p><p>Vi har under lång tid fått flytta positionerna när det gäller regeringar i de här frågorna, för det har inte skett någonting som man har drivit av egen kraft, utan vi måste hela tiden ligga på och trycka framåt.</p><p>Det är ganska enkelt. Vi har lagstiftning, den som vi hanterar i Sverige men även den som hanteras på EU-nivå. Ska det vara så förtvivlat svårt att följa lagstiftningen? Vi måste ju ha en kontrollfunktion som rapporterar dem som bryter mot regelverket.</p><p>Statsrådet säger i svaret att det har blivit bättre ordning. Då ställer jag mig givetvis frågan: Vad stöder sig statsrådet på när den kommentaren kommer?</p><p>Jag är ute i verksamheten och tittar och pratar med mina tidigare kollegor, och ingen av dem kan säga att det har blivit bättre. De står med problem bokstavligt talat upp över öronen när de åker ut. Det skulle behöva bli betydligt fler kontrolltjänstemän för att komma åt det medvetna fusket - de som åker omkring med grejer som knappt hänger ihop - för det är en fara för oss andra när vi är i trafiken. De kör på däck som är lika slitna som bordsytan här. De är som ostar på vinterväg. </p><p>I den kontroll som jag hänvisade till mätte man upp ett mönsterdjup på en till två millimeter på vinterväg på ett tungt fordon. Och man behöver ju inte vara forskare för att förstå vad som händer om ett 40-tonsekipage inte har fäste på underlaget. Det är ju helt givet att det blir en fällknivseffekt. Sedan vet man ju inte vart fordonet tar vägen när 40 ton börjar leva av egen kraft på vägbanan. Har man tur landar det för sig självt ute i terrängen. Har man otur uppstår en allvarlig olycka. När 40 ton kommer i en hastighet av 70-80 kilometer på friflykt vill inte jag vara där, så mycket kan jag säga.</p><p>Jag vill gärna veta vad statsrådet stöder sig på när han säger att det har blivit bättre ordning, för ingenting därute tyder på det.</p><p>Så sent som för någon timme sedan pratade jag med en tidigare kollega. De har fullt upp och skulle behöva vara betydligt fler. Jag kan inte förstå varför det är så svårt att sätta in medel för att öka kontrollverksamheten. Att det sedan kommer en utredning, fine, det köper jag. Men man kan ju inte låta antalet kontrollanter minska, för nu är pensionsavgångarna ute på enheterna större än flödet in med nya. Det innebär att man till slut kommer till en tidpunkt då det inte går att bedriva en verksamhet som är meningsfull, för det finns inte någon som kan gå ut och göra jobbet.</p><p>Dessutom ska vi vara klara över att kontroll av tunga fordon kräver en utbildningstid på fyra fem år innan man är självgående. Det är inte bara att kliva ut och stoppa en bil. Det är när bilen står stilla som jobbet börjar, och då måste man ha kunskap.</p>",
    "intressent_id": "0880018341619",
    "rel_dok_id": "H810551",
    "replik": "N",
    "systemdatum": "2021-06-14 17:18:10"
  }
}