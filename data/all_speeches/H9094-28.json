{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:887 om oskyldiga offer",
    "underrubrik": "",
    "kammaraktivitet": "interpellationsdebatt",
    "anforande_id": "f8c0f047-4549-ec11-915f-901b0eac4c70",
    "anforande_nummer": "28",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Det är väl en självklarhet att oskyldiga löper risk att drabbas av gängkriminaliteten. Jag har aldrig uttryckt något annat. Men man drabbas på olika sätt, inte minst genom att man begränsas av rädsla i sitt bostadsområde. Det är kanske den allra värsta effekten av den situation som vi har sett i ett antal områden. Man vågar exempelvis inte vistas på vissa platser.</p><p>Det är precis därför vi lade om politiken 2014. Vi satsar mycket mer nu på det brottsbekämpande arbetet vad gäller poliser, straffskärpningar, kameraövervakning och allt på den vägen. Det gör vi för att vi har identifierat detta som ett av de stora samhällsproblemen.</p><p>Men vad jag fortfarande inte kan förstå är Tobias Anderssons inställning till de förebyggande åtgärderna. Jag frågade honom hur han ser på det förebyggande arbetet. Då sa han att det här på ett eller annat sätt egentligen är invandrarnas fel. Jamen vi har ju de människor vi har i vårt land. Det är dessa människor vi har att arbeta med, alldeles oavsett var de kommer ifrån. Då gäller det att se till att vi kan leva tillsammans på ett bra sätt och inte peka ut varandra så här och säga \"det är ditt fel\" eller sätta syndabocksstämplar på olika människor bara beroende på etnisk bakgrund. Det kommer i varje fall jag aldrig att gå med på.</p><p>Jag noterar att varenda gång som Sverigedemokraterna får möjlighet att rösta igenom budgetförslag här skär de ned på resurser till inte minst de utsatta områdena. De gjorde det så sent som 2018 då de tryckte igenom en budget med Moderaterna och Kristdemokraterna. De tog bort 400 miljoner kronor som var särskilt avsatta för satsningar på socialtjänst, skola, fritidsverksamhet och annat i de utsatta områdena.</p><p>Sverigedemokraterna utmärker sig återigen som ett rent högerparti som ser den ena delen men inte bryr sig ett endaste dugg om att förbättra välfärden och förutsättningarna för dem som bor i de utsatta områdena.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:17"
  }
}