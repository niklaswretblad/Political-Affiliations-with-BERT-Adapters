{
  "anforande": {
    "dok_hangar_id": "5051008",
    "dok_id": "H70954",
    "dok_titel": "Protokoll 2019/20:54 Onsdagen den 18 december",
    "dok_rm": "2019/20",
    "dok_nummer": "54",
    "dok_datum": "2019-12-18 00:00:00",
    "avsnittsrubrik": "Studiestöd",
    "underrubrik": "",
    "kammaraktivitet": "ärendedebatt",
    "anforande_id": "849e3e97-3248-ea11-9130-901b0e9b71a0",
    "anforande_nummer": "78",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Tack, Mats Berglund, för svaren! Ett vanligt politikertrick är annars att tala om en annan fråga än den som ställdes. Men nu fick jag faktiskt lite svar på hur även polisyrket och inte bara lärarnas yrke skulle kunna göras attraktivt. Det är i alla fall positivt att det finns lite förslag här.</p><p>Nu har MP suttit i regeringen i fem år och har fortfarande egentligen inga konkreta förslag på hur man ska få ned arbetslösheten. Mats Berglund nämner flera förslag som han tycker kunde vara bra, men de har tydligen inte gett den effekt som vi hade önskat eftersom arbetslösheten inte har minskat. Trots allt är ju målet med både studiestartsstöd och studiemedel att man ska kunna studera och sedan kunna få ett arbete; det är det som är tanken med det hela. Men det har ju inte räckt, så min fråga står kvar: Vad finns det mer för lösningar? Jag tror nämligen inte att studiestartsstödet är den enda lösningen, som den tydligt verkar vara för MP.</p>",
    "intressent_id": "0810852280213",
    "rel_dok_id": "H701UbU2",
    "replik": "Y",
    "systemdatum": "2020-02-05 17:15:10"
  }
}