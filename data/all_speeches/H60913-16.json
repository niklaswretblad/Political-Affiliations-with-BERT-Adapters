{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "Extra ändringsbudget för 2018 - Stöd till djurägare inom lantbruket som drabbats av torkan 2018",
    "underrubrik": null,
    "kammaraktivitet": "ärendedebatt",
    "anforande_id": "c1e310bb-40f2-e811-9111-901b0eac4c70",
    "anforande_nummer": "16",
    "talare": "Staffan Eklöf (SD)",
    "parti": "SD",
    "anforandetext": "<p>Herr talman! Det var lite svepande anklagelser. När någonting är viktigt måste man få effekt. Vidtar vi åtgärder här blir det en liten effekt, eftersom vi redan har vidtagit så många åtgärder, samtidigt som det blir stora negativa effekter på andra områden. Om vi vidtar åtgärder i utvecklingsländer blir det en mycket större effekt.</p><p>Dessutom lägger vi väldigt mycket pengar på utveckling av förnybara tekniker, vilket i förlängningen skulle kunna leda till att fossila drivmedel och fossila alternativ blir mindre intressanta. Det blir naturligtvis intressant, inte bara i Sverige utan också för omvärlden. På så vis får man med den åtgärden en global effekt i stället för bara en lokal effekt. Man får en bestående effekt i stället för enbart en kortsiktig effekt. Här satsar vi mer än regeringen - betydligt mer.</p><p>Regeringen verkar tro att man genom att vara ett föredöme skulle få efterföljare. Jag tror inte att det fungerar så enkelt. Andra länder har inte de förutsättningar som Sverige har med mycket vattenkraft och skog, vilket hjälper till vid en omställning. Sverige har därtill ganska mycket kärnkraft. Andra länder kan inte följa Sveriges exempel på samma sätt. Jag tror dessutom inte att global politik fungerar riktigt på detta vis.</p><p>Man måste i stället skapa tekniska alternativ som sedan kan tillämpas och som också ger Sverige exportintäkter och sysselsättning, vilket naturligtvis är väldigt bra.</p><p> STYLEREF Kantrubrik \\* MERGEFORMAT Extra ändringsbudget för 2018 - Stöd till djurägare inom lant-bruket som drabbats av torkan 2018</p><p>Med en politik som fokuserar på att andra ska följa efter finns det en risk att vi sparar koldioxidutsläpp här som eldas upp av någon annan. Det enda vi då har åstadkommit är en räcka negativa effekter i Sverige utan att vi har påverkat de globala nivåerna av koldioxid. Detta måste finnas med i en beräkning.</p>",
    "intressent_id": "037781229619",
    "rel_dok_id": "H601FiU8",
    "replik": "Y",
    "systemdatum": "2018-11-27 13:34:33"
  }
}