{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Kultur och idrott",
    "kammaraktivitet": null,
    "anforande_id": "66f6e8cf-9ce2-e811-910f-901b0eac4c70",
    "anforande_nummer": "386",
    "talare": "Angelika Bengtsson (SD)",
    "parti": "SD",
    "anforandetext": "<p>Fru talman! Det har gått 43 dagar sedan valet, och ännu har vi ingen regering. Jag tänkte därför ge lite synpunkter som förhoppningsvis kommer att implementeras i en kommande regering.</p><p>Jag tänker tala om tre områden och börjar med sammanhållning.</p><p>Jag har under valrörelsen träffat många skolungdomar, liksom säkerligen många andra här i kammaren har gjort. Jag har träffat skolelever som känner samma rädsla i samhället som jag gjorde för nio år sedan när jag blev politiskt aktiv. Ungdomar berättar att de inte känner sig hemma längre i sitt eget land eller i sin egen stad. Ungdomar är rädda för trakasserier för att vissa grupper i vårt samhälle har en annan syn på oss kvinnor och på vad jämställdhet är. Det handlar om grupper i samhället som inte respekterar de rättigheter och skyldigheter som vi gemensamt har byggt upp.</p><p>Jag vill gråta inombords varje gång jag hör berättelser om när ungdomar inte kan leva som de vill eftersom våra svenska värderingar inte är lika mycket värda som vissa andra värderingar.</p><p>I stället för en politik som bygger samman vårt land har vi fått ett splittrat och segregerat land. Kulturen måste därför få en tydligare kraft och roll i samhällsbygget. Det ska inte råda några oklarheter om vad våra seder är, vad våra värderingar innebär och vad som ligger till grund för det som i dag är våra traditioner och det land som vi alla ska känna stolthet inför.</p><p>Jag är övertygad om att om vi alla börjar tala mer om vad vår kultur är kommer vi till slut - för det här kommer ta tid - få ett sammanhållet land igen. </p><p>Fru talman! Om man inte gillar eller respekterar vårt sätt att leva eller de värderingar vi har i Sverige, då har man inget i Sverige att göra.</p><p>Låt mig gå över till nästa sakområde. Jag anser att kulturen ska finnas och implementeras från den dagen då vi föds till den dagen då vi lämnar jorden. Kulturen utvecklar oss, den utmanar oss och den får oss att växa som individer.</p><p> STYLEREF Kantrubrik \\* MERGEFORMAT Allmänpolitisk debattKultur och idrott</p><p>Sverigedemokraterna har länge satsat på politiska förslag som sträcker sig från vaggan till graven. Skapande skola, kulturskola och bibliotek är några exempel på viktiga element för att man tidigt ska kunna börja ta del av kulturupplevelser. Skapande äldreomsorg, kultur på recept, idrott för äldre, musik och museum är exempel på andra kulturella områden som blir allt viktigare för våra äldre när de vill få en kulturupplevelse. Låt oss se till att vi får en regering som på riktigt satsar på kultur även för våra äldre, inte bara för barn och ungdomar!</p><p>Sist men inte minst vill jag säga några ord om idrotten. Alla har vi en relation, eller två, till idrotten, antingen som barn i ett knattelag, som förälder eller som entusiast vid stora mästerskap. Oavsett om man står på planen eller hejar på är idrotten en stor del av vårt liv och av vårt samhälle. </p><p>Aldrig är debatterna så heta som när de är idrottsrelaterade. Det kunde man senast se när Stockholm gick vidare som en av tre städer som kan få anordna vinter-OS 2026. IOK säger ja, Stockholms stads nya styre säger nej, och medborgarna säger nja och kanske.</p><p>Det är kul med OS. Det är bra om vi kan bidra med ny kunskap om hur man arrangerar mästerskap. Sverigedemokraternas inställning är att vi i så fall kan arrangera det tillsammans med våra nordiska grannländer.</p><p>(Applåder)</p>",
    "intressent_id": "0138741628520",
    "rel_dok_id": null,
    "replik": "N",
    "systemdatum": "2018-11-07 15:53:30"
  }
}