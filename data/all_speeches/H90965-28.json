{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "30fad202-ccc0-ec11-9167-901b0eac4c78",
    "anforande_nummer": "28",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Elkompensationsstödet har ju, som en exceptionell åtgärd i en exceptionell tid, byggts upp för att nå dem som har haft de största ökningarna. Där har vi satt ett tak, till skillnad från vad som gäller för till exempel den skattemodell som Camilla Brodin var inne på. De som redan har det gott ställt behöver inte få mer av det här stödet. Därför finns det ett tak på 2 000 kilowattimmar, vilket motsvarar en normalstor villa.</p><p>Därför finns det också ett golv, för det är inte i lägenheterna som de största förbrukningsökningarna har skett, även om jag har full förståelse för att priserna har ökat även för dem i lägenheter. Vi har gjort väldigt mycket också för målgrupper som bor i lägenhet. I den budget som den här kammaren antog med en smärre justering finns det ökade pensioner, ökat bostadstillägg, ökat pensionstillägg och väldigt mycket annat som är riktat just till dessa hushåll.</p><p>Det här stödet är riktat till dem som faktiskt har haft de största ökningarna. Det handlar om ensamstående hus, parhus, radhus och villor, som också är uppvärmda.</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}