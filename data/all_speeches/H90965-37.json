{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "39fad202-ccc0-ec11-9167-901b0eac4c78",
    "anforande_nummer": "37",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag tackar för frågan.</p><p>Jag nämnde flera saker. Till att börja med måste vi ändra förutsättningarna för kärnkraften i Sverige. Det handlar till exempel om prissättningen. Man borde få betalt för den effekt man faktiskt klarar av att producera och leverera in i systemet. Kärnkraft är stabilt, rent och hållbart, och man borde få betalt för det.</p><p>Jag raljerar kanske lite med ministern, men ministern säger att det är jättebilligt med vindkraft och jättedyrt med kärnkraft. Det är inte sant. Det vi behöver framöver handlar inte bara om prissättning - jag är övertygad om att vi kan få bra priser med hjälp av kärnkraft - utan också om stabilitet i systemet. Därför var min första fråga i förra replikskiftet med statsrådet om man på allvar tror att vindkraften klarar av detta. Ska vindkraften vara den enda möjliga faktorn i systemet?</p><p>Jag är inte kärnfysiker; jag är nationalekonom. Men man behöver inte läsa särskilt många rapporter för att förstå att det inte kommer att fungera att bygga hela Sveriges framtida elförsörjning på vindkraft.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}