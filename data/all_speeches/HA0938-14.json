{
  "anforande": {
    "dok_hangar_id": "5161284",
    "dok_id": "HA0938",
    "dok_titel": "Protokoll 2022/23:38 Onsdagen den 14 december",
    "dok_rm": "2022/23",
    "dok_nummer": "38",
    "dok_datum": "2022-12-14 00:00:00",
    "avsnittsrubrik": "Information från regeringen om regeringens prioriteringar och arbetsprogram inför ordförandeskapet i Europeiska unionens råd våren 2023",
    "underrubrik": "",
    "kammaraktivitet": "",
    "anforande_id": "3a9be986-bf98-ed11-917f-901b0eac4c70",
    "anforande_nummer": "14",
    "talare": "Statsministern Ulf Kristersson (M)",
    "parti": "M",
    "anforandetext": "<p></p><p>Herr talman! I grund och botten delar jag helt Malin Björks beskrivning av situationen, inklusive de rätt många risker som finns i detta. Jag har egentligen inga reservationer alls mot beskrivningen. </p><p>Vi får se hur mycket av detta som landar på vårt ordförandeskap, men att det kommer att tangeras i diskussionerna råder det ingen tvekan om; jag skulle tro att det tangeras redan i morgon, när Europeiska rådet träffas igen. Jag ska dock säga några ord om detta, som inte är alldeles okomplicerat. </p><p>Precis som Malin Björk säger är det väldigt bra att USA är tillbaka på banan när det gäller en gemensam klimatpolitik och ett klimatengagemang. Det svajade betänkligt under flera år i USA, så det tycker jag att vi har starka skäl att välkomna. Vi uppskattar att USA vill samarbeta om detta i olika former, på samma sätt som vi uppskattar ett transatlantiskt samarbete i säkerhetsfrågor och gällande hjälpen till Ukraina. </p><p>Men om det här betyder nya handelshinder eller ny protektionism - och det finns utan tvekan inslag i detta som bär den sortens signum - kan det bli ett riktigt stort problem. Då får man också värdesätta att ett slags högnivåsamtal nu har kommit igång mellan EU och USA för att diskutera implementeringen. Europa kommer att varna för riskerna för att detta blir en protektionistisk politik, som i värsta fall startar en våg av europeisk protektionism där de länder som har råd vill göra samma sak i Europa eller - i värsta fall - där hela Europa vill bygga murar omkring sig. Det vore dåligt för alla.</p><p>Det vore också dåligt att hamna i långvariga WTO-diskussioner med USA om detta. Ju mer vi kan hitta samsyn om det goda och begränsa skadorna av det dåliga, desto bättre tror jag att det är.</p><p>Jag tror kanske inte att vi kommer att komma i skarpt läge när det gäller detta under det svenska ordförandeskapet. Sverige kommer dock, som ett av de ganska många länder i Europa som värdesätter frihandel, fri konkurrens och stark konkurrenskraft, att driva dessa frågor, med respekt för att det görs tillsammans med andra länder som vill gå i ungefär samma riktning under Sveriges ordförandeskap.</p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2023-01-20 13:40:18"
  }
}