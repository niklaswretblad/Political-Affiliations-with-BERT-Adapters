{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "f793bf96-a1ad-eb11-914f-901b0eac4c78",
    "anforande_nummer": "95",
    "talare": "Fredrik Malm (L)",
    "parti": "L",
    "anforandetext": "<p>Fru talman! Häromveckan nåddes vi av beskedet att Vänsterpartiets ungdomsförbund har slagit fast att man drömmer om ett kommunistiskt samhälle. Jag har funderat lite över detta.</p><p>Hur är det möjligt att man år 2021 slår fast på en kongress för ett ungdomsförbund till ett riksdagsparti att man vill ha ett kommunistiskt samhälle? Är det så att man saknar information om de övergrepp som har begåtts? Handlar det om personer som är klumpigt vaggade? Är det brister i skolan? Saknas empati för offren? Det är oerhört märkligt att 30 år efter att Vänsterpartiet tog bort det där k:et i partinamnet vill ungdomsförbundet sätta tillbaka det.</p><p>Det här får ju vissa konsekvenser, fru talman, även för utrikespolitiken.</p><p>Sverige har 21 ledamöter i Europaparlamentet. Av dem klarade 20 av att rösta för ett fördömande av diktaturen i Venezuela. Men en ledamot röstade emot det fördömandet, nämligen Vänsterpartiets. Varför det?</p><p></p><p>En rad företrädare för Vänsterpartiet är också djupt involverade och även förtroendevalda i den kubanska diktaturregimens svenska lobbyorganisation.</p><p>Någonstans här, fru talman, blir det ju ett problem för Vänsterpartiet med den demokratiska trovärdigheten. Håkan Svenneling är alldeles utmärkt i sin kritik mot övergreppen i Turkiet, övergreppen i Kina och så vidare. Men det blir så selektivt när man samtidigt med andra handen väldigt ömt gnider regimer i Nicaragua, Kuba och Venezuela och håller dem om ryggen.</p><p>Vad är det som gäller, Håkan Svenneling?</p>",
    "intressent_id": "0766496753128",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}