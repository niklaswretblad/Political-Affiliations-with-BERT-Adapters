{
  "anforande": {
    "dok_hangar_id": "5099122",
    "dok_id": "H809130",
    "dok_titel": "Protokoll 2020/21:130 Måndagen den 31 maj",
    "dok_rm": "2020/21",
    "dok_nummer": "130",
    "dok_datum": "2021-05-31 00:00:00",
    "avsnittsrubrik": "Svar på interpellation 2020/21:734 om åtgärder för ökad trafiksäkerhet för jakthundar",
    "underrubrik": "",
    "kammaraktivitet": "interpellationsdebatt",
    "anforande_id": "d39ffcda-b417-ec11-9160-901b0e9b71a0",
    "anforande_nummer": "44",
    "talare": "Erik Ottoson (M)",
    "parti": "M",
    "anforandetext": "<p>Fru talman! Tack, statsrådet, för svaret! Jag är väl kanske inte helt nöjd, och det tror jag att infrastrukturministern nästan hade gissat redan på förhand.</p><p>I svaret beskrivs åtgärder med viltpassager över de högtrafikerade delarna av vägnätet. Det är ironiskt med tanke på att för att en viltpassage ska vara nödvändig ska där finnas ett viltstängsel. Annars behövs ingen viltpassage. Finns där ett viltstängsel behövs det inte heller särskilt många fler åtgärder för att öka trafiksäkerheten för till exempel jakthundar. Jag tror att nyttan, just ur det perspektiv som interpellationen har, är ganska begränsad när det kommer till just den åtgärden.</p><p>Sedan beskriver infrastrukturministern att man har lagt fram en ny nationell plan och att det är den med mest pengar någonsin. Det är och har varit sant för alla nationella planer som har lagts fram på väldigt länge. Anledningen till det är i regel generella kostnadsökningar, inflation och ibland viss höjning av ambitionsnivån.</p><p>Faktum kvarstår dock att vi sakta men säkert i Sverige under de senaste sex åren har byggt upp en allt större underhållsskuld på det statliga vägnätet. Det är någonting som också går ut över trafiksäkerhetsfrågor.</p><p>Sedan avslutar ministern med en oklar släng om hundförares ansvar att hålla sig välinformerade vad gäller bestämmelser vad gäller jakt med hund. Infrastrukturministern får väldigt gärna utveckla vad det handlar om. För mig ter det sig tämligen oklart vad det är han åsyftar. Han får gärna förtydliga vad det är han åsyftar.</p><p>Det kan låta som ett särintresse, jakthundar och trafiksäkerheten för jakthundar. Men det har faktiskt med trafiksäkerhet att göra. </p><p>I ett vilttätt land som Sverige där vi ständigt, åtminstone under de senaste åren, har ökade viltstammar och ett ökat antal trafikolyckor har jägarna och jakthundarna en väldigt viktig roll i att minska antalet trafikdödat vilt och antalet olyckor med vilt längs våra vägar - inte bara för viltets skull, inte bara för jägarnas skull och inte bara för jakthundarnas skull utan för alla vägtrafikanters skull.</p><p> STYLEREF Kantrubrik \\* MERGEFORMAT Svar på interpellationer</p><p>Om man har varit med om en viltolycka vet man hur obehagligt det är och vilka risker som är förknippade med detta. Det kan i värsta fall leda till döden, inte bara för viltet utan även för personer som befinner sig i det fordon som krockar med viltet.</p><p>Och vad händer då? Jo, då kommer en eftersöksjägare till platsen - på statligt uppdrag via polisen - som beroende på situation kan behöva släppa hunden för att, om det gäller ett vildsvin eller en älg, ställa viltet för att man ska kunna komma fram och avsluta. Om det rör sig om exempelvis ett rådjur eller annat mindre vilt behöver man kunna komma i kapp och dra ned viltet för att på det viset kunna avsluta och avliva det.</p><p>Även dessa hundar, som gör en direkt samhällstjänst på uppdrag av staten, omfattas av perspektivet i min interpellation. Jag är uppriktigt besviken över det ointresse som infrastrukturministern visar med sitt mycket, mycket nödtorftiga svar på interpellationen.</p>",
    "intressent_id": "0832311880029",
    "rel_dok_id": "H810734",
    "replik": "N",
    "systemdatum": "2021-09-17 14:44:06"
  }
}