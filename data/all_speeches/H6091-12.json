{
  "anforande": {
    "dok_hangar_id": "5003657",
    "dok_id": "H6091",
    "dok_titel": "Protokoll 2018/19:1 Måndagen den 24 september",
    "dok_rm": "2018/19",
    "dok_nummer": "1",
    "dok_datum": "2018-09-24 00:00:00",
    "avsnittsrubrik": "Val av andre vice talman",
    "underrubrik": null,
    "kammaraktivitet": null,
    "anforande_id": "b48d3f5f-3bd1-e811-910e-901b0eac4c78",
    "anforande_nummer": "12",
    "talare": "Jonas Eriksson (MP)",
    "parti": "MP",
    "anforandetext": "<p>Fru ålderspresident! Till posten som andre vice talman kommer vi att rösta på Vänsterpartiets kandidat, Lotta Johnsson Fornarve. Miljöpartiets riksdagsledamöter kan inte stödja Björn Söder då vi anser att han inte kan vara representant för hela Sverige.</p><p>Förra gången lade vi ned våra röster. Då fanns det ingen motkandidat. Nu finns det en motkandidat. Och vi tycker att det är viktigt att signalera att vi står upp för principen om alla människors lika värde.</p><p>(Applåder)</p><p>Efter härmed avslutad överläggning företogs val med slutna sedlar.</p><p>Sedan röstavgivningen avslutats samt valsedlarna granskats och räknats tillkännagav ålderspresidenten att Björn Söder erhållit 80 röster och Lotta Johnsson Fornarve 147 röster samt att 121 blanka röstsedlar hade avlämnats.</p><p>Då ingen av de föreslagna ledamöterna fått mer än hälften av de avgivna rösterna förrättades nytt val.</p><p>Sedan den andra röstavgivningen avslutats samt valsedlarna granskats och räknats tillkännagav ålderspresidenten att Björn Söder erhållit 82 röster och Lotta Johnsson Fornarve 149 röster samt att 116 blanka röstsedlar hade avlämnats.</p><p>Då ingen av de föreslagna ledamöterna fått mer än hälften av de avgivna rösterna förrättades nytt val.</p><p>Sedan den tredje röstavgivningen avslutats samt valsedlarna granskats och räknats tillkännagav ålderspresidenten att Björn Söder erhållit 82 röster och Lotta Johnsson Fornarve 149 röster samt att 117 blanka röstsedlar hade avlämnats.</p><p>Kammaren hade alltså utsett <em>Lotta Johnsson Fornarve</em> (V) till andre vice talman.</p>",
    "intressent_id": "0157062733618",
    "rel_dok_id": null,
    "replik": "N",
    "systemdatum": "2018-10-16 14:03:35"
  }
}