{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "12517559-bd39-ed11-9178-901b0e9b71a8",
    "anforande_nummer": "64",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Tack, statsrådet! Jag förstår naturligtvis att jag rör mig på detaljnivå, så statsrådet får ta med sig frågan.</p><p>Det är positivt att en av de punkter som statsrådet lyfter handlar om arbetet mot gängkriminalitet och flödet av illegala vapen. Som jag nämnde i mitt första inlägg sticker ju Sverige ut vad gäller dödligt skjutvapenvåld, och det är också så att merparten av de vapen som används vid skjutningar är vapen som illegalt kommer in i Sverige från andra delar av Europa. Det finns också förgreningar över landsgränserna vad gäller gängkriminell verksamhet och vapenflödet. </p><p>Jag skulle gärna vilja höra om statsrådet kan ge några ytterligare detaljer om vad regeringen avser att göra inom arbetet med ordförandeskapet vad gäller åtgärder mot det illegala vapenflödet över landgränserna och vilka initiativ som planeras vad gäller att möta den gränsöverskridande gängkriminaliteten.</p>",
    "intressent_id": "0828001951212",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}