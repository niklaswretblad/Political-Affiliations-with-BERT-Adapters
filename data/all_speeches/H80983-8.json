{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "a093bf96-a1ad-eb11-914f-901b0eac4c78",
    "anforande_nummer": "8",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Tack, Markus Wiechel, för frågan!</p><p>Frågan handlar om svenskt samarbete och svensk biståndspolitik. Till skillnad från Sverigedemokraterna står vi upp för att fortsätta med enprocentsmålet och ha ett effektivt bistånd och många samarbetspartner.</p><p>De olika organisationer som vi samarbetar med kontrolleras väl, och framför allt kontrolleras verksamheten för att inte riskera att hamna i problem med till exempel korruption eller liknande. Den organisation som Markus Wiechel tar upp heter Islamic Relief Worldwide och har de senaste tre åren kommit ut väl i utvärderingar som certifierats enligt Core Humanitarian Standard. Just nu pågår en utvärderingsprocess inom Sida när det gäller Islamic Relief Sverige och andra organisationer, vars slutsatser jag inte kan föregripa i kammaren i dag. Det är viktigt att påståendet granskas och kan bedömas. De omständigheter som ligger till grund för ett beslut ska vara konkreta och möjliga att bemöta och verifiera.</p><p>Vad gäller specifikt Islamic Relief kan sägas att organisationen har genomgått mer än 500 revisioner och granskningar de senaste tio åren. Efter den senaste tidens händelser har Charity Commission inlett ett så kallat efterlevnadsärende, och resultatet av det finns om cirka en månad.</p><p>Låt mig slutligen upprepa att det är Sida som ansvarar för uppföljningen och granskningen av sina partner och att regeringen inte bör detaljstyra vilka partner Sida ska ha.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2021-05-05 14:58:52"
  }
}