{
  "anforande": {
    "dok_hangar_id": "5102230",
    "dok_id": "H809146",
    "dok_titel": "Protokoll 2020/21:146 Tisdagen den 22 juni",
    "dok_rm": "2020/21",
    "dok_nummer": "146",
    "dok_datum": "2021-06-22 00:00:00",
    "avsnittsrubrik": "Ändrade regler i utlänningslagen",
    "underrubrik": "",
    "kammaraktivitet": "ärendedebatt",
    "anforande_id": "32ea50f7-3328-ec11-915b-901b0eac4c78",
    "anforande_nummer": "40",
    "talare": "Rikard Larsson (S)",
    "parti": "S",
    "anforandetext": "<p>Fru talman! Tack så hemskt mycket för frågan - tror jag.</p><p>Detta är lite av Sverigedemokraterna i sitt esse. När vi diskuterar migrationspolitiken och den lagstiftning som ska ligga till grund för hur man ska kunna få asyl i Sverige och vad som ska gälla för familjeåterförening kommer Sverigedemokraternas vanliga bild upp. Man målar upp ett system som om vi lägger en beställning till omvärlden på 25 000 eller 32 000 eller 27 000 personer. Sverigedemokraterna ville lägga beställningen på minus några tusen, tror jag.</p><p>Så går inte migrationspolitik till. Så ser inte verkligheten ut för migranter. De som flyr ska ha rätt att få sin sak prövad. Det är inte så att vi har tagit fram ett betänkande med en nivå på 22 000. Det föreslog Moderaterna som enda parti. Till och med Sverigedemokraterna sa att det nog inte är meningsfullt att sätta den typen av mål, för det fungerar inte riktigt på det sättet. Då är det bättre att man i stället beskriver den politik man vill ha, och sedan får andra - Migrationsverket i det här fallet - beskriva vilka konsekvenser det får.</p><p>Jag kan konstatera att enligt Migrationsverkets konsekvensbeskrivningar kommer vi att ligga kvar på de nivåer som vi har uppnått med den tillfälliga lagstiftningen. Det har gjort att vi har fått betydligt bättre kontroll över migrationen till Sverige än vad vi hade med den tidigare lagstiftningen, och den kontrollen vill vi behålla.</p>",
    "intressent_id": "0134101155612",
    "rel_dok_id": "H801SfU28",
    "replik": "Y",
    "systemdatum": "2021-10-08 14:34:12"
  }
}