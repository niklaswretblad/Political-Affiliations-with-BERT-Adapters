{
  "anforande": {
    "dok_hangar_id": "5068124",
    "dok_id": "H80914",
    "dok_titel": "Protokoll 2020/21:14 Torsdagen den 24 september",
    "dok_rm": "2020/21",
    "dok_nummer": "14",
    "dok_datum": "2020-09-24 00:00:00",
    "avsnittsrubrik": "Frågestund",
    "underrubrik": "Den europeiska forskningsbudgeten",
    "kammaraktivitet": "frågestund",
    "anforande_id": "cb227c2c-fd0e-eb11-9146-901b0e9b71a8",
    "anforande_nummer": "110",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Jag vill ställa min fråga till ministern för högre utbildning och forskning, Matilda Ernkrans. Hon får ställa sig i talarstolen igen.</p><p>EU:s kommande ramprogram för forskning och innovation, Horizon Europe, har nyligen aviserats. Det visar stora nedskärningar när man jämför med både kommissionens förslag och det som var Europaparlamentets tidigare förslag. Det är främst inom Europeiska forskningsrådet, ERC, och mobilitetsprogrammet Marie Sklodowska-Curie som minskningarna ses. ERC är viktigt för både spetsforskning och rundforskning. Marie Sklodowska-Curie-programmet är viktigt för framför allt forskningsutbyte mellan forskare och länder.</p><p>Ministern har tidigare talat om att satsa mycket på utbildning. Hon har även sagt att rambudgeten kommer att öka. Detta får jag inte att gå ihop, eftersom vi ser att den minskar.</p><p>Den minskande forskningsramen är mycket oroande för stora delar av forskningen i Sverige. Sverige har stor betydelse för Europas forskning. Det är även viktigt att vi i Europa har stark forskning så att vi kan jämföra oss med både USA och Kina.</p><p>Nästa vecka kommer det att vara ett ministerråd. Då kommer ståndpunkten att vara att Sverige värnar om excellens och kvalitet inom forskningen. Min fråga till ministern är: Hur kan vi behålla kvalitet och excellens när budgetramarna minskar?</p>",
    "intressent_id": "0810852280213",
    "rel_dok_id": "H8C120200924fs",
    "replik": "N",
    "systemdatum": "2020-10-15 17:44:10"
  }
}