{
  "anforande": {
    "dok_hangar_id": "5089688",
    "dok_id": "H80989",
    "dok_titel": "Protokoll 2020/21:89 Fredagen den 5 mars",
    "dok_rm": "2020/21",
    "dok_nummer": "89",
    "dok_datum": "2021-03-05 00:00:00",
    "avsnittsrubrik": "Särskild debatt om Sveriges elförsörjning",
    "underrubrik": "",
    "kammaraktivitet": "",
    "anforande_id": "4589247b-ffb7-eb11-914f-901b0eac4c78",
    "anforande_nummer": "67",
    "talare": "Camilla Brodin (KD)",
    "parti": "KD",
    "anforandetext": "<p>Fru talman! För oss kristdemokrater är Sveriges elförsörjning en hygienfaktor - elen ska finnas där när den behövs, oavsett var i landet eller tidpunkt på dygnet. Sverige har länge varit ett av EU:s föregångsländer till att näst intill ha en helt fossilfri elproduktion med låga priser. Men då krävs att politiken ger förutsättningar för detta.</p><p>Jag ska presentera fem förslag som vi driver för en trygg elförsörjning.</p><p>För det första: Förändra det energipolitiska målet till 100 procent fossilfritt om vi menar allvar med att elektrifiera både fordonsflottan och industriprocesser.</p><p>Kärnkraften har tjänat oss väl. Här måste politiken vara tydlig med att den befintliga kärnkraften ska livstidsförlängas. Det är det absolut mest kostnadseffektiva och stabila för Sveriges framtid. Politiken måste tydligt signalera att kärnkraften har en framtid i Sverige. </p><p>För det andra: Sätt ett ambitiöst planeringsmål för en ökad elanvändning som myndigheter får styras efter och där det finns en utpekad ansvarig.</p><p> STYLEREF Kantrubrik \\* MERGEFORMAT Särskild debatt om Sveriges elförsörjning</p><p>För det tredje: Ta bort snedvridande subventioner som sätter marknaden ur spel. Exempelvis motsätter vi oss de tilltänkta slopade anslutningsavgifterna till havsbaserad vindkraft.</p><p>För det fjärde: Utveckla elmarknaden, premiera planerbarhet, stabilitet och låga systemkostnader, detta för att Sverige förtjänar ett elsystem att lita på.</p><p>För det femte: Effekt- och nätkapacitetsfrågan måste tas på allvar, tillståndsprocesser kortas och kraft- och fjärrvärmens roll där uppvärderas.</p><p>Utöver dessa punkter, lägg till att regeringen behöver fatta ett beslut om slutförvaret och mellanlagret för Sveriges hantering av kärnavfall. Detta gäller oberoende om man är emot eller för kärnkraft.</p>",
    "intressent_id": "0378597308227",
    "rel_dok_id": "",
    "replik": "N",
    "systemdatum": "2021-05-18 19:36:10"
  }
}