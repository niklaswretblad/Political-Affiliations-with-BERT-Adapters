{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2020/21:866, 871, 872 och 873 om veteranbilar som blir klassade som miljöfarligt avfall",
    "underrubrik": "",
    "kammaraktivitet": "interpellationsdebatt",
    "anforande_id": "53a850f7-7b40-ec11-9164-0090facf175a",
    "anforande_nummer": "3",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet! Jag ställde en fråga till Magdalena Andersson, men jag fick inget svar i det som statsrådet här redovisade. Jag läser frågan igen: Avser ministern och regeringen att vidta några generella åtgärder för att säkerställa en rättssäker och korrekt hantering när det gäller import och export av veteranfordon?</p><p>Vi ska inte diskutera enskilda fall - det är jag fullständigt medveten om. Det finns flera fall, så vi behöver inte peka på något enskilt. Det är godtycke som präglar hela denna process. </p><p>Jag själv är engagerad, bokstavligt talat, i fordonsbranschen och har även intresse av veteranfordon. Jag var på en lastbilsmässa i lördags och tittade på fina renoverade lastbilar. De har varit med och byggt upp vårt land, det vi känner som en välfärdsstat. Bilarna var från 40, 50, 60 och 70-talen. Tusentals timmar i garage har man ägnat åt att återställa fordonen till körbart skick.</p><p>Det vi pratar om är ett motorintresse som är unikt, vill jag påstå. Sverige är världsledande när det gäller motorhobbyn. Det finns väl inget härligare än att gå in i ett garage och se när en gubbe i min ålder försöker lära en ung kille eller tjej svetsa eller felsöka i bilelektronik eller hur man ska snygga till en dålig inredning eller om sadelmakeri eller någonting sådant. Det finns ett engagemang över generationsgränser, mellan unga och äldre pojkar och flickor. Det finns en gemensam nämnare, och det är motorhobbyn.</p><p> STYLEREF Kantrubrik \\* MERGEFORMAT Svar på interpellationer</p><p>Ur detta kommer duktiga yrkesmän. Det kan till och med vara så att de utbildar sig till någonting annat, till exempel ekonom, för det finns det många. Men de utvecklar ändå en kunskap i plåtslageri, billackering, sadelmakeri, eldragning och så vidare. Då blir man lite så där när man hör svaret från statsrådet. Han säger i inledningen:</p><p>Jag vill börja med att säga att det är viktigt för regeringen att vi har ett levande kulturliv i hela landet. Det rörliga kulturarvet ligger många varmt om hjärtat både för sin betydelse i framväxten av det moderna samhället och för sin estetik och nostalgi. Den folkrörelse som har vuxit fram kring det rörliga kulturarvet samlar människor över hela landet och bidrar till en betydelsefull och aktiv fritid. Det pågår flera initiativ för att främja bevarandet av det rörliga kulturarvet.</p><p>Ändå ägnar en av regeringens myndigheter sig åt godtycke i denna fråga. Jag ska i mitt nästa inlägg gå in på lite delar kring det. Man följer inte lagstiftningen. Det är det som är så häpnadsväckande. Man tycker en sak, och så ska det vara. Hur skulle det se ut om vi gör så lite till mans? Vi tycker en sak, och då ska det vara så. Vi bryr oss inte om vare sig lagstiftning eller någonting annat. Det håller inte, speciellt inte i myndighetsutövning.</p><p>Och så säger statsrådet: Men övergripande kan import och export av begagnade bilar som inte är trafikdugliga och i gott skick eller som kräver mer än mindre reparationer för att bli trafikdugliga falla under avfallslagstiftningen.</p><p>Det kan de aldrig göra. De kan aldrig falla under den lagstiftningen. Det finns ingen sådan möjlighet. Man har inte lagligt stöd för det.</p>",
    "intressent_id": "0880018341619",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:12"
  }
}