{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "ff8edfdc-bf39-ed11-9178-901b0e9b71a8",
    "anforande_nummer": "99",
    "talare": "Annika Qarlsson (C)",
    "parti": "C",
    "anforandetext": "<p>Fru ålderspresident! Visst är det häftigt! Jag vill tacka statsministern för återrapporten. Man kan ibland behöva påminna sig om att vi faktiskt har en kvinna som statsminister. Det här känns väldigt tryggt och bra, även om vi inte alltid tycker samma sak!</p><p>Jag noterade att statsministern konstaterade kopplingar till bioenergin, som hade varit uppe och diskuterats. Vi från Centerpartiet har många gånger sagt att det är viktigt att man gör rätt både på kort och på lång sikt.</p><p>Det paket som vi beslutade oss för att ta sikte på - att göra en snabb omställning - har ju fått ytterligare kraft i och med det förvärrade säkerhetsläget med Rysslands invasion av Ukraina. Men det gäller ju att inte gå fel där och att inte göra investeringar i fel saker. Det gäller att både hantera det som måste åtgärdas snabbt för att minska beroendet av rysk olja och gas och se till att det görs saker som är rätt på lång sikt.</p><p>Då handlar det om saker som går att göra snabbt - inte om något som ligger, 5, 10, 15, 20 eller 25 år framåt i tiden. Det lär inte hjälpa oss; då är kriget i Ukraina förhoppningsvis slut för länge sedan.</p><p>Det handlar om det förnybara - investerare står på kö med egna pengar för att göra dessa investeringar - men också om att använda bioenergi. Här finns det lite grann en konfliktlinje med resten av EU, som tycker att man bara ska låta skogen stå. Vår svenska erfarenhet säger att vi både kan använda skogen och låta den fortsätta att binda koldioxid. Det gäller att övertyga dem om detta.</p><p>Var någon sådan diskussion uppe vid det här tillfället? Hur går vi vidare för att flytta fram positionerna vad gäller det som är unikt och möjligt att använda här i Sverige?</p>",
    "intressent_id": "0962841101917",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}