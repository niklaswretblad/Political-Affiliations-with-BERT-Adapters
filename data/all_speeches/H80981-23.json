{
  "anforande": {
    "dok_hangar_id": "5084357",
    "dok_id": "H80981",
    "dok_titel": "Protokoll 2020/21:81 Fredagen den 12 februari",
    "dok_rm": "2020/21",
    "dok_nummer": "81",
    "dok_datum": "2021-02-12 00:00:00",
    "avsnittsrubrik": "Svar på interpellation 2020/21:374 om andningsmasker",
    "underrubrik": "",
    "kammaraktivitet": "interpellationsdebatt",
    "anforande_id": "f403a3af-9fad-eb11-914f-901b0eac4c78",
    "anforande_nummer": "23",
    "talare": "Statsrådet Mikael Damberg (S)",
    "parti": "S",
    "anforandetext": "<p>Herr talman! Tack, Alexandra Anstrell, för interpellationen! Den börjar närma sig myndighetsfrågor snarare än regeringsfrågor, vill jag säga.</p><p>Det är ju inte ovanligt att det blir problem med upphandlingar, varken i privata företag eller i myndigheter. I det här fallet är det precis som interpellanten säger: Det uppstod tvivel kring om upphandlingen skett i enlighet med kraven i konkurrenslagstiftningen, och då drog man tillbaka detta. Men man gjorde också en anmälan till polisens avdelning för särskilda utredningar för att utreda det, så det sker en granskning av om det har gått rätt till och hur man ska göra framöver för att dra lärdom av det.</p><p>Jag kan inte säga att det verkar ha gått helt bra eftersom man har hamnat i den här situationen och man till och med granskar internt hur det har gått till. Däremot är jag helt trygg med att myndigheten har både de resurser och pengar och den kunskap som krävs för att upphandla skyddsutrustning till sina medarbetare. Man har gjort väldigt stora satsningar på medarbetarskydd de senaste åren, och de upphandlingarna har de facto lett till att både materiel och annat har förbättrats för polisanställda i tjänst. Det är ju bra.</p><p>Vad jag förstår jobbar man nu med en ny kravställan och bereder detta internt i Polismyndigheten. Men det är mer en fråga för Polismyndigheten, menar jag.</p><p>Jag har fått information om att FMV nyligen har initierat en upphandling i konkurrens för anskaffning av skyddsmasker för leverans till myndigheter som Försvarsmakten, kommuner och regioner och räddningstjänster. Återanskaffningen kommer att uppfylla alla EU:s direktiv och bli CE-märkt. Polismyndigheten har ännu inte beslutat om de ska delta i den här upphandlingen eller om de ska initiera en ny, egen upphandling. Det är den information jag har i dag.</p>",
    "intressent_id": "014744660015",
    "rel_dok_id": "H810374",
    "replik": "N",
    "systemdatum": "2021-05-05 14:45:30"
  }
}