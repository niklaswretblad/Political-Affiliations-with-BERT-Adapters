{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "e465139e-2ab4-ec11-9167-901b0eac4c78",
    "anforande_nummer": "117",
    "talare": "Ulf Kristersson (M)",
    "parti": "M",
    "anforandetext": "<p>Fru talman! Samtidigt som många inte har råd att hålla värmen på hemma skryter Miljöpartiet om att de tillsammans med Socialdemokraterna avvecklar kärnkraften. Här är ett citat bland flera: \"Utan MP hade nog flera av de nedstängda reaktorerna rullat vidare.\" Så säger en ledande miljöpartist, och det stämmer nog.</p><p>Miljöpartiets makt över en S-regering lägger på er ett tungt ansvar för den energikris som Sverige nu befinner sig mitt i. Ni avvecklar det ena av de två energislag som kan producera ren, fossilfri el under dygnets alla timmar. Sol, vind och vatten räcker helt enkelt inte för att klara klimatomställningen. Kärnkraften behövs.</p><p>Låt mig nyfiket ställa denna fråga: Kommer Miljöpartiet att sitta i en regering som behåller kärnkraften och utvecklar ny kärnkraft under de kommande åren?</p>",
    "intressent_id": "0222691314314",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}