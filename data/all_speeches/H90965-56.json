{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "4cfad202-ccc0-ec11-9167-901b0eac4c78",
    "anforande_nummer": "56",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Till skillnad från till exempel gällande vindkraftsparker kan vi se på de platser där vi har byggt kärnkraft i Sverige att det finns ett stort stöd för anläggningar i de kommunerna. Det är till skillnad mot där man kanske ofta bygger vindkraftsparker och där det inte finns en acceptans lokalt.</p><p>Jag är helt övertygad om att människor, framför allt med de elpriser de har fått uppleva och när de börjar förstå vad regeringens energipolitik har lett till, tycker att vi inte kan hålla på så här.</p><p>Det är lite märkligt att man känner sig nödgad att förbjuda att kärnkraften får byggas i 287 av landets 290 kommuner. Det man höll på med alldeles nyss var att man ville tvinga på kommuner vindkraft genom att försöka slopa det kommunala vetot.</p><p>Det handlade om att begränsa det kommunala självbestämmandet. Fullmäktigeförsamlingar skulle inte få bestämma själva huruvida de vill ha vindkraftsparker eller inte.</p><p>Det är genom politiken man kan påverka förutsättningarna för vad som kommer att hända energipolitiskt. De signaler som finns är det som statsrådet upprepar om att det är en målsättning. Det är uppenbarligen en målsättning för regeringen att det inte ska finnas kärnkraft. Vilka kommer att vilja investera under de premisserna?</p>",
    "intressent_id": "0130789484021",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}