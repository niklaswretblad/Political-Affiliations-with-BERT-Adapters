{
  "anforande": {
    "dok_hangar_id": "5133922",
    "dok_id": "H909118",
    "dok_titel": "Protokoll 2021/22:118 Fredagen den 20 maj",
    "dok_rm": "2021/22",
    "dok_nummer": "118",
    "dok_datum": "2022-05-20 00:00:00",
    "avsnittsrubrik": "Svar på interpellation 2021/22:485 om behovet av fler småhus",
    "underrubrik": "",
    "kammaraktivitet": "interpellationsdebatt",
    "anforande_id": "ea8f3a07-bc39-ed11-9178-901b0e9b71a8",
    "anforande_nummer": "14",
    "talare": "Statsrådet Johan Danielsson (S)",
    "parti": "S",
    "anforandetext": "<p>Herr talman! Många debatter här i kammaren följer ett liknande mönster: Sverigedemokraterna är besvikna över att det byggs så många hyresrätter och säger att det borde byggas fler småhus. </p><p>Jag delar som sagt uppfattningen att det behövs fler småhus, men sedan tycker jag faktiskt att resonemanget lite grann tar slut. Det kommer inga konkreta förslag på hur mer kan byggas. Jag tog mig därför friheten att se vilken bostadspolitik Sverigedemokraterna själva lyfter fram i sin valplattform för 2022. </p><p>I fyra punkter skriver Eskilanderssons parti att man vill öka bostadsbyggandet, förenkla planregler, underlätta för unga att skaffa sin första bostad och reformera strandskyddet. Detta är rimligt; regeringen driver själv den politiken. Men visst sticker det då i ögonen att Sverigedemokraterna i riksdagen samtidigt avskaffar det stöd som gick till ökat byggande och röstar ned regeringens förslag till reformerat strandskydd. </p><p>I en annan punkt skriver man: \"Minska migrationens påfrestning på bostadsmarknaden genom återvandring.\" I stället för att bygga bostäder ska bostadsbristen enligt Sverigedemokraterna lösas genom att människor med invandrarbakgrund tvingas lämna sina hem i Sverige. Frågan är om det ens kan kallas bostadspolitik. </p><p>I den sista punkten om bostäder i Sverigedemokraternas valmanifest kräver man att planerna på återinförande av fastighetsskatten ska stoppas. Som i ett kraftfullt crescendo konstaterar Sverigedemokraterna segerrusigt i valprogrammet att man är emot den skatt som knappt något parti i riksdagen önskar återinföra. </p><p>Man ska säga som det är: Sverige tampas fortfarande med ett stort underskott av bostäder. Därför driver regeringen på för att vi ska bygga fler bostäder. Vi ska bygga bostäder i hela landet, och vi ska bygga bostäder som vanligt folk har råd att bo i. </p><p></p><p>Interpellationsdebatten var härmed avslutad. </p>",
    "intressent_id": "0613648926029",
    "rel_dok_id": "H910485",
    "replik": "N",
    "systemdatum": "2022-09-21 16:45:54"
  }
}