{
  "anforande": {
    "dok_hangar_id": "5079529",
    "dok_id": "H80957",
    "dok_titel": "Protokoll 2020/21:57 Fredagen den 18 december",
    "dok_rm": "2020/21",
    "dok_nummer": "57",
    "dok_datum": "2020-12-18 00:00:00",
    "avsnittsrubrik": "Svar på interpellation 2020/21:124 om aborträtten i Polen",
    "underrubrik": "",
    "kammaraktivitet": "interpellationsdebatt",
    "anforande_id": "294336d0-f371-eb11-914b-901b0eac4c70",
    "anforande_nummer": "28",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Precis som Yasmine Posio säger är det just med alliansbyggande samarbete, inte minst tvärregionalt, som vi kan driva frågorna med kraft. Sverige är aktivt inom bland annat rörelsen She Decides, som specifikt handlar om rätten till abort. Resultatet är att gruppen av likasinnade när det gäller frågor för SRHR har blivit större. </p><p>Den allians som Yasmine Posio nämner lanserades förra året i FN:s generalförsamling. Det intressanta är att den alliansen samlade ett trettiotal länder, bland annat de som interpellanten nämner, men omedelbart på mötet kom en motallians som sa att de inte kan acceptera det, att de vill slåss för kvinnors och flickors rättigheter och de är för SRHR. Det blev ett svar direkt.</p><p>Det är inte så att dessa krafter är större än vi som kämpar för kvinnors och flickors rättigheter. Däremot har de blivit mycket mer uttalade. Jag är faktiskt mycket orolig för det.</p><p>Av det totala svenska biståndet 2019 användes mer än 6 procent till SRHR-insatser. Det är totalt nära 3 miljarder. De länder som stöder SRHR-frågor har gått in när USA har tagit tillbaka sitt stöd från alla de organisationer som kämpar för SRHR-frågor. Liksom Yasmine Posio ser jag positivt på en ny amerikansk administration, och jag förutsätter att man kommer att ta bort denna så kallade gag rule.</p><p>Jag önskar också god jul till interpellanten.</p><p>Interpellationsdebatten var härmed avslutad. </p>",
    "intressent_id": "0992800527915",
    "rel_dok_id": "H810124",
    "replik": "N",
    "systemdatum": "2021-02-18 15:16:28"
  }
}