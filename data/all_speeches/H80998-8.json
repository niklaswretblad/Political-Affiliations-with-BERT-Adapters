{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellation 2020/21:541 om dialogen med Storbritannien",
    "underrubrik": "",
    "kammaraktivitet": "interpellationsdebatt",
    "anforande_id": "e1dd072e-6ec8-eb11-9156-901b0e9b71a8",
    "anforande_nummer": "8",
    "talare": "Pål Jonson (M)",
    "parti": "M",
    "anforandetext": "<p>Fru talman! Skälet till att vi står här i dag, Peter Hultqvist, är att jag var med både på den föredragning som vi i utrikesutskottet fick av kabinettssekreteraren och på den föredragning som försvarsutskottet fick, och det är två väldigt fundamentala frågor kopplade till den här dialogen som jag vill ha svar på och som jag tror att också Hans Wallmark anförde att han vill ha svar på.</p><p>För det första vill jag ha en indikation om tiden. Pratar vi om veckor, månader eller år? Det spelar roll för riksdagen om man kan få den indikationen när det gäller tiden. Jag tycker inte att det är orimligt.</p><p>För det andra har jag en väldigt enkel, klar och tydlig fråga som inte är kopplad till utfallet av processen. Vad är regeringens viljeinriktning? Vill regeringen att solidaritetsförklaringen också ska utvidgas till Storbritannien eller inte?</p><p>Detta är en mycket viktig och central fråga för oss. Jag väntar mig inte ett utfall av att läsa upp en färdig deklaration; jag vill bara veta om regeringen tycker att detta är en bra eller dålig idé när man nu går in i fördjupade förhandlingar med Storbritannien.</p><p>Jag vill kort avrunda och knyta an till den översyn av den brittiska säkerhets- och försvarspolitiken som presenterades med rapporten <em>Global Britain</em> i förra veckan, och i går kom även <em>Command Review</em>, som mer specifikt tar upp de försvarspolitiska delarna. Det är två saker som jag tycker är viktiga att ta med sig. </p><p>Det ena, som försvarsministern själv har anfört man, är att vårt samarbete i stridsflygssystemet FCAS kommer att bli allt viktigare i framtiden. Det är viktigt att vi nu kommer till skott och ser till att det förverkligas, för det kommer att vara en spinnaker i våra bilaterala relationer. </p><p>Det andra är att Storbritannien nu kommer att lägga mycket ökad kraft på AI och cyber. Här har Sverige en del strukturella problem, inte minst för att vårt eget cybercenter inte kommer att vara fullt operativt förrän 2023 samtidigt som alla andra nordiska länder i dag har operativa cybercenter.</p>",
    "intressent_id": "0642224351118",
    "rel_dok_id": "H810541",
    "replik": "N",
    "systemdatum": "2021-06-08 17:29:02"
  }
}