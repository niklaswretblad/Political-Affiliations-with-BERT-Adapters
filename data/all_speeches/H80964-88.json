{
  "anforande": {
    "dok_hangar_id": "5080612",
    "dok_id": "H80964",
    "dok_titel": "Protokoll 2020/21:64 Torsdagen den 14 januari",
    "dok_rm": "2020/21",
    "dok_nummer": "64",
    "dok_datum": "2021-01-14 00:00:00",
    "avsnittsrubrik": "Frågestund",
    "underrubrik": "Regeringens migrationspolitik och bostadsbyggandet",
    "kammaraktivitet": "frågestund",
    "anforande_id": "515d331e-8186-eb11-914b-901b0eac4c70",
    "anforande_nummer": "88",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Jag håller inte med om den beskrivningen över huvud taget. Jag tror inte att Roger Hedlund har uppdaterade siffror på hur byggandet sker i Sverige.</p><p>Boverket kom alldeles nyligen med en uppdaterad prognos för förra året och för i år. Det visar att vi nu bygger i Sverige på rekordnivåer. Det har inte byggts på den här nivån på många årtionden tidigare.</p><p>Det är viktigt att se att vi nu inte bygger som Roger Hedlund säger. Vi bygger tvärtom över befolkningsökningen och håller därmed steg för steg, om vi kan hålla i den här byggtakten, på att minska bostadsbristen i vårt land.</p><p>Självklart löser man inte bostadsbristen på ett år eller ens fem eller sex år, utan det kräver ett långt och enträget arbete. Det vi aldrig någonsin får återvända till är den urdåliga och extremt låga byggtakt som gällde under tiden innan regeringen tillträdde.</p><p>Detta har denna regering motverkat genom bland annat en aktiv bostadspolitik där vi också stimulerar byggande av hyresrätter. Nu ser vi hur det byggs dubbelt så många hyreslägenheter än bostadsrättslägenheter i Sverige tack vare att regeringen har en aktiv politik.</p>",
    "intressent_id": "0956444284814",
    "rel_dok_id": "H8C120210114fs",
    "replik": "N",
    "systemdatum": "2021-03-16 18:58:28"
  }
}