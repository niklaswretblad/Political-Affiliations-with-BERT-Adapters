{
  "anforande": {
    "dok_hangar_id": "5124596",
    "dok_id": "H90984",
    "dok_titel": "Protokoll 2021/22:84 Fredagen den 18 mars",
    "dok_rm": "2021/22",
    "dok_nummer": "84",
    "dok_datum": "2022-03-18 00:00:00",
    "avsnittsrubrik": "Svar på interpellation 2021/22:393 om klädkoder och sexuella trakasserier i skolor",
    "underrubrik": "",
    "kammaraktivitet": "interpellationsdebatt",
    "anforande_id": "80021b44-a7da-ec11-916f-901b0eac4c70",
    "anforande_nummer": "69",
    "talare": "Statsrådet Lina Axelsson Kihlblom (S)",
    "parti": "S",
    "anforandetext": "<p>Fru talman! Jag vill återigen tacka Daniel Riazat för att han lyfter fram denna viktiga fråga.</p><p></p><p>Som jag påtalade innan bereds ärendet just nu. Det är väldigt viktigt att vi tittar på svaren som har kommit från remissinstanserna och väger för- och nackdelar med eventuella förändringar.</p><p>Vi är eniga om att diskrimineringslagen ska fortsätta att gälla. Det är inga förändringar i den. Det handlar nu om vilken myndighet som ska tillämpa lagarna. Då är frågan: Ska det gå över, eller ska vi ge ett förtydligande till den myndighet som nu har ansvaret att öka samarbetet och så vidare?</p><p>Jag tycker inte att unga som går i skolan ska ha det olika beroende på vilken myndighet som det gäller. Här måste vi förhålla oss neutrala. Lagen ska tillämpas oavsett om den ligger under Skolinspektionen eller inte. Fungerar det inte nu ska vi se över så att det gör det. Det vill jag vara väldigt tydlig med.</p><p>Jag tror att vi delar synen på grundproblematiken och att det ska fungera. Det kommer inom kort ett beslut i frågan. Om det fungerar dåligt kommer vi att göra en förändring för att det ska bli bra på det här området. Ett exakt datum kommer Daniel Riazat inte att få av mig i dag.</p><p>Jag vill påpeka att jag tror att Utbildningsdepartementet har slagit rekord i antalet propositioner om förändringar som vi har lagt fram. Vi står nu ett läge med ett väldigt viktigt fokus på mottagande av unga som kommer från Ukraina och andra länder, så vi kanske måste dra ut på detta. I vilket fall som helst ska lagen tillämpas.</p>",
    "intressent_id": "0877853587410",
    "rel_dok_id": "H910393",
    "replik": "N",
    "systemdatum": "2022-05-23 16:48:08"
  }
}