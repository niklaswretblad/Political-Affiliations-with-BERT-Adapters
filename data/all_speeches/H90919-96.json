{
  "anforande": {
    "dok_hangar_id": "5110904",
    "dok_id": "H90919",
    "dok_titel": "Protokoll 2021/22:19 Torsdagen den 21 oktober",
    "dok_rm": "2021/22",
    "dok_nummer": "19",
    "dok_datum": "2021-10-21 00:00:00",
    "avsnittsrubrik": "Frågestund",
    "underrubrik": "Kvinnor med skyddad identitet och Skatteverkets rutiner",
    "kammaraktivitet": "frågestund",
    "anforande_id": "b0e1d432-de4d-ec11-915f-901b0eac4c70",
    "anforande_nummer": "96",
    "talare": "Malin Danielsson (L)",
    "parti": "L",
    "anforandetext": "<p>Fru talman! Varje år mördas i snitt 15 kvinnor i Sverige av sin nuvarande eller tidigare partner. Kvinnor är som mest utsatta när de är på väg att lämna eller precis har lämnat en relation. De som har lämnat en relation tvingas ibland att leva under skyddad identitet på grund av hotbilden mot dem.</p><p>Skatteverket har som en av sina uppgifter att hantera post för personer som lever med skyddad identitet. I veckan avslöjades att det finns stora brister i Skatteverkets rutiner för hantering av postförsändelser.</p><p>En reporter testade att skicka paket med gps-sändare för att spåra kvinnor till tre kvinnor som lever med skyddade personuppgifter. Samtliga paket passerade Skatteverkets säkerhetsapparat och levererades till kvinnornas hemliga bostadsadresser utan problem.</p><p></p><p>Vad avser statsrådet Stenevi, som är ansvarig för de nationella jämställdhetsmålen där mäns våld mot kvinnor ingår, att göra för att den plats som kvinnor som ofta lever under en hotbild befinner sig på inte ska röjas på grund av brister hos Skatteverket?</p>",
    "intressent_id": "0603366539729",
    "rel_dok_id": "H9C120211021fs",
    "replik": "N",
    "systemdatum": "2021-11-25 11:56:10"
  }
}