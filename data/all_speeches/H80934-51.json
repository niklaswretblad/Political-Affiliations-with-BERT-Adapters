{
  "anforande": {
    "dok_hangar_id": "5074343",
    "dok_id": "H80934",
    "dok_titel": "Protokoll 2020/21:34 Torsdagen den 12 november",
    "dok_rm": "2020/21",
    "dok_nummer": "34",
    "dok_datum": "2020-11-12 00:00:00",
    "avsnittsrubrik": "Statsministerns frågestund",
    "underrubrik": "Digitaliseringen av Sverige",
    "kammaraktivitet": "statsministerns frågestund",
    "anforande_id": "d7990b52-8f35-eb11-914a-901b0e9b71a8",
    "anforande_nummer": "51",
    "talare": "Niels Paarup-Petersen (C)",
    "parti": "C",
    "anforandetext": "<p>Fru talman! Vårt samhälle håller på att digitaliseras på alla håll. Välfärden, näringslivet och våra dagliga kontakter är alltmer digitala, inte minst i denna tid. Digitaliseringen ger stora fördelar, men den innebär också stora utmaningar för vårt samhällssystem. Vi behöver som samhälle vara mer beredda på dessa snabba och omvälvande förändringar.</p><p>Men Sverige är inte berett. Vi är långt ifrån världsledande inom AI, enligt it- och telekomföretagen. I flera mätningar ser vi att länder som bara för några år sedan låg långt efter oss håller på att gå förbi oss. Sverige ligger rent av sist i OECD:s Digital Government Index, så vi är sist i hela OECD.</p><p></p><p>Staten och politiken måste komma i kapp, men där staten behöver visa framfötterna är staten i dag ofta mer ett hinder än en möjliggörare. Det behövs ett tydligt ledarskap, och det måste komma från toppen. Toppen är statsministern. Statsministern måste börja inse vikten för välfärden, tillväxten och människors vardag av att få fram Sverige i den digitala ledningen igen.</p><p>Därför vill jag fråga statsministern hur han tänker agera för att återigen få fart på digitaliseringen i Sverige och för att vi ska komma bort från sistaplatsen inom OECD.</p>",
    "intressent_id": "0587736055221",
    "rel_dok_id": "H8C120201112sf",
    "replik": "N",
    "systemdatum": "2020-12-03 18:46:02"
  }
}