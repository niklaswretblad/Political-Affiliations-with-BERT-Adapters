{
  "anforande": {
    "dok_hangar_id": "5021493",
    "dok_id": "H60949",
    "dok_titel": "Protokoll 2018/19:49 Torsdagen den 7 februari",
    "dok_rm": "2018/19",
    "dok_nummer": "49",
    "dok_datum": "2019-02-07 00:00:00",
    "avsnittsrubrik": "Frågestund",
    "underrubrik": "Kvinnosjukdomar",
    "kammaraktivitet": "frågestund",
    "anforande_id": "7384c7b3-493b-e911-9116-901b0eac4c78",
    "anforande_nummer": "49",
    "talare": "Helena Vilhelmsson (C)",
    "parti": "C",
    "anforandetext": "<p>Fru talman! Min fråga riktar sig till statsrådet Åsa Lindhagen och gäller kvinnors hälsa och närmare bestämt kvinnosjukdomar. Kvinnor kan tyvärr än i dag mötas av oförstående när de uppsöker vård.</p><p>Kvinnor kan få en nonchalant rekommendation att satsa på yoga eller mental avslappning om de söker för menssmärtor, PMS, endometrios eller klimakteriebesvär. Det är orimligt.</p><p>Alla kvinnor har mer eller mindre problem med sin menstruation. Som ung tjej blir det inte bättre av att det fortfarande kan vara tabu att prata om sin mens. Klimakteriet och övergångsbesvär borde vara en välkänd diagnos inom sjukvården. Det har alltid funnits. Symtomen varierar som ni vet från svettningar till kraftiga oregelbundna blödningar som kan göra vardagen outhärdlig. Kvinnor som uppsöker vård för detta kan mötas av okunskap och få diametralt olika besked om åtgärder, och många lider i det tysta.</p><p> STYLEREF Kantrubrik \\* MERGEFORMAT Frågestund</p><p>Min fråga är: Vad avser statsrådet att göra för att öka och sprida kunskapen om kvinnors sjukdomar och bryta fler tabun när det gäller exempelvis menstruation och klimakteriebesvär?</p>",
    "intressent_id": "0903081277919",
    "rel_dok_id": "H6C120190207fs",
    "replik": "N",
    "systemdatum": "2019-02-28 12:12:59"
  }
}