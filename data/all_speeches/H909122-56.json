{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "0a517559-bd39-ed11-9178-901b0e9b71a8",
    "anforande_nummer": "56",
    "talare": "Annika Qarlsson (C)",
    "parti": "C",
    "anforandetext": "<p>Fru talman! En del kommer att vara vad man gör under det halvår som man är ordförandeland. Där beskriver Hans Dahlgren en bred palett, som väldigt många kan ställa sig bakom. Det gäller både klimatomställningen och att utveckla verktygslådan för demokrati. De grundläggande värdena är oerhört viktiga.</p><p>Men det handlar också om att se till att vi har en strategisk beredskap för att kunna stå emot, oavsett om det är pandemi eller krig i vår närhet. Den delen tror jag hänger ihop med den inre marknaden. Vi måste fundera över på vilket sätt vi skapar förutsättningar och regelverk som gör att vi har ett diversifierat näringsliv, som inte är sårbart utan har flera olika vägar när det gäller att ta in underlag och material.</p><p>Sedan tänker jag att skogen är en sådan fråga. Den är lite unik och speciell för Sverige och Finland, och det finns en möjlighet att faktiskt visa på unikheten och möjligheten att både använda och utnyttja skogen.</p>",
    "intressent_id": "0962841101917",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}