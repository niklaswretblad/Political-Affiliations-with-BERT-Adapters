{
  "anforande": {
    "dok_hangar_id": "5073886",
    "dok_id": "H80932",
    "dok_titel": "Protokoll 2020/21:32 Tisdagen den 10 november",
    "dok_rm": "2020/21",
    "dok_nummer": "32",
    "dok_datum": "2020-11-10 00:00:00",
    "avsnittsrubrik": "Särskild debatt om kriminalvårdens stabsläge och kapacitet",
    "underrubrik": "",
    "kammaraktivitet": "",
    "anforande_id": "6b701ac5-f533-eb11-914a-901b0e9b71a8",
    "anforande_nummer": "3",
    "talare": "Johan Forssell (M)",
    "parti": "M",
    "anforandetext": "<p>Fru talman! Som alla känner till har vi en allvarlig situation i Sverige med eskalerande gängkriminalitet. Skjutningarna har befunnit sig på väldigt höga nivåer under flera års tid och har i år ökat med 20 procent från de redan höga nivåerna. Det står redan i dag klart att 2020 tyvärr kommer att bli ytterligare ett mörkt rekordår när det gäller skjutningar och gängkriminalitet i Sverige. </p><p>När de gängkriminella flyttar fram sina positioner är det laglydiga medborgare som får dra sig tillbaka. Därför är detta inte bara en rättsfråga utan ytterst en frihetsfråga. Kriminaliteten begränsar vanliga människors frihet att leva det liv de vill. </p><p>Det finns så många människor i det här landet som undrar vad som har hänt med Sverige och som inte känner igen sig längre. De vill inte att det ska vara på det här sättet. Till dem vill jag säga: Ni har helt rätt. Det behöver inte heller vara så här. Det går att förändra det här landet och göra saker och ting till det bättre igen.</p><p>Vi moderater har föreslagit en lång rad mönsterbrytande reformer för att stärka hela rättskedjan. Det handlar om fler poliser, nya polisiära verktyg för att klara upp fler brott, skärpta straff och ökade resurser till hela rättskedjan. </p><p></p><p>Fru talman! En viktig del i det arbetet är just kriminalvården. Även där har vi kunnat ta del av mycket allvarliga brister den senaste tiden. En myndighet som tvingas upp i stabsläge och platser som inte räcker till - det är verkligen inte bra.</p><p>Men det är inte så konstigt, för faktum är att det finns färre platser på svenska anstalter i dag jämfört med för tio år sedan. Det är därför det är fullt på fängelserna. Och även medelbeläggningen i anstalterna var högre 2010, för tio år sedan, än i dag. Det vill säga att problemet inte handlar om att regeringen skulle ha varit särskilt framgångsrik i att lagföra fler personer, utan det finns andra orsaker till platsbristen, trots att befolkningen i det här landet har ökat med nästan 1 miljon människor sedan dess och att gängkriminaliteten har eskalerat.</p><p>Detta kräver en helt annan politik. Det kommer att krävas flera tusen nya platser inom kriminalvården de kommande åren. Vi har från Moderaterna föreslagit en särskild enhet kopplad till unga gängkriminella, så att de inte ska återfalla i brott.</p><p>Det kommer att krävas fler överföringar av utländska medborgare till andra länder och en lång rad andra saker. Men det, fru talman, kommer inte att hända av sig självt. För detta krävs en helt ny politisk inriktning i Sveriges regering.</p><p>(Applåder)</p>",
    "intressent_id": "0126797549328",
    "rel_dok_id": "",
    "replik": "N",
    "systemdatum": "2020-12-01 17:54:28"
  }
}