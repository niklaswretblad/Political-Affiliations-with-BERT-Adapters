{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "9f4c6077-006d-e911-911b-901b0eac4c78",
    "anforande_nummer": "132",
    "talare": "Ulla Andersson (V)",
    "parti": "V",
    "anforandetext": "<p>Fru talman! Det har alltid lönat sig att arbeta. Om vi ska ha ett bidragstak borde det vara för dem som har absolut högst inkomster i samhället.</p><p>Liberalerna brukar säga sig vara feminister, men de verkar helt ha missat att utforma en ekonomisk politik för det. När man ser på hur Liberalerna fördelar sina reformer är det klart att männen är de stora vinnarna. Det blir dubbelt så mycket till män som till kvinnor i skattesänkningar, och det blir lika mycket till de 10 procenten rikaste som övriga befolkningen får tillsammans. Så såg den ekonomiska politik ut som Liberalerna gick till val på.</p><p>Liberalernas fördelningspolitik är vida känd som orättvis. Den gynnar höginkomsttagare och män. Det verkar som att Liberalerna inte har insett att män äger nästan dubbelt så mycket som kvinnor, att mäns löner är betydligt högre än kvinnors, att kvinnors medianinkomster är 6 200 kronor mindre per månad än mäns, att kvinnors andel av mäns pensioner inte ens är 70 procent och att under en livstid tjänar en kvinna ca 3 ½ miljon mindre än en man.</p><p>När jag läser igenom 73-punktsprogrammet ser jag knappt något som ändrar på detta utan snarare en politik som förstärker orättvisorna mellan kvinnor och män. Är det för att Liberalerna har fått ett så stort genomslag i de punkterna, Johan Pehrson, som orättvisorna mellan kvinnor och män kommer att stärkas?</p>",
    "intressent_id": "0628190530410",
    "rel_dok_id": null,
    "replik": "Y",
    "systemdatum": "2019-05-02 19:34:53"
  }
}