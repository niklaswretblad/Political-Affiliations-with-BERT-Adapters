{
  "anforande": {
    "dok_hangar_id": "5030836",
    "dok_id": "H60975",
    "dok_titel": "Protokoll 2018/19:75 Tisdagen den 9 april",
    "dok_rm": "2018/19",
    "dok_nummer": "75",
    "dok_datum": "2019-04-09 00:00:00",
    "avsnittsrubrik": "Migration och asylpolitik, Anhöriginvandring, Arbetskraftsinvandring och Medborgarskap",
    "underrubrik": null,
    "kammaraktivitet": "ärendedebatt",
    "anforande_id": "d1c563ea-456b-e911-911b-901b0eac4c78",
    "anforande_nummer": "31",
    "talare": "Carina Ohlsson (S)",
    "parti": "S",
    "anforandetext": "<p>Herr ålderspresident! Jag och Paula Bieler verkar ha helt olika åsikter om hur vi bedriver EU-politik på det här området. Vi socialdemokrater brukar framföra att vi har både rättigheter och skyldigheter. På det här området kan man definitivt föra fram att man inte enbart kan åtnjuta rättigheter och få stora ekonomiska stöd från det som vi gemensamt betalar in och sedan inte följa de överenskommelser som finns på till exempel migrationsområdet. </p><p>Man måste förutsätta att överenskommelser följs. Det kan vara både på migrationsområdet och på andra områden, som miljöområdet, men det är inte detta vi diskuterar nu. Jag tycker definitivt att man behöver lyfta den typen av frågor och frågeställningar om vi ska ta ett solidariskt ansvar för de människor som är på flykt och kommer till Europa. Det är både rättrådigt och det som vi behöver göra.</p><p>Detta med asylrätten och på vilket sätt den ska upprätthållas tycker jag är oerhört viktigt. Det bygger naturligtvis också på det som Paula Bieler tar upp om var man ska ansöka om asyl. Vi behöver ha överenskommelser om vad som gäller när man kommer till en kontinent. Det har vi tyvärr inte. Men vi socialdemokrater anser att vi ska upprätthålla att det ska vara möjligt att komma till Sverige och söka asyl. </p><p>Samtidigt har vi dock ökat antalet kvotflyktingar rejält. Det är också för att säkerställa för kvinnor och barn i högre grad. De som är kvotflyktingar är ju framför allt kvinnor och barn. </p><p>Vi är öppna för att titta på många olika synpunkter. Det är också därför vi ska ha den parlamentariska kommittén för att se om det finns andra möjligheter att komma överens gemensamt.</p>",
    "intressent_id": "0859968278117",
    "rel_dok_id": "H601SfU16, H601SfU17, H601SfU18, H601SfU19",
    "replik": "Y",
    "systemdatum": "2019-04-30 14:46:57"
  }
}