{
  "anforande": {
    "dok_hangar_id": "5021493",
    "dok_id": "H60949",
    "dok_titel": "Protokoll 2018/19:49 Torsdagen den 7 februari",
    "dok_rm": "2018/19",
    "dok_nummer": "49",
    "dok_datum": "2019-02-07 00:00:00",
    "avsnittsrubrik": "Frågestund",
    "underrubrik": "Nedskärningar på Arbetsförmedlingen och likvärdig service i hela landet",
    "kammaraktivitet": "frågestund",
    "anforande_id": "7c84c7b3-493b-e911-9116-901b0eac4c78",
    "anforande_nummer": "58",
    "talare": "Arbetsmarknadsministern Ylva Johansson (S)",
    "parti": "S",
    "anforandetext": "<p>Fru talman! I december röstade Moderaterna, Kristdemokraterna och Sverigedemokraterna igenom den budget som nu gäller och som regeringen och myndigheterna måste följa. Det är enligt min mening en ansvarslös och ogenomarbetad budget. På arbetsmarknadsområdet innebär den besparingar på 3,6 miljarder kronor på ett abrupt sätt.</p><p>Detta är en fiktiv beräkning av uppsagda som inte går att genomföra i verkligheten eftersom människor dess bättre har tryggheten att ha uppsägningstid. Det hela innebär att Arbetsförmedlingen ställs inför mycket abrupta nedskärningar när det gäller antalet anställda. Det får förmodligen konsekvenser även för antalet kontor. Men det handlar också om något som är mindre omdebatterat: dramatiskt minskade resurser för att hjälpa de arbetslösa till arbete.</p><p>Jag beklagar detta, och det blir naturligtvis min uppgift som arbetsmarknadsminister att framöver försöka se hur vi kan hantera situationen på bästa möjliga sätt för de arbetslösa.</p>",
    "intressent_id": "011731125914",
    "rel_dok_id": "H6C120190207fs",
    "replik": "N",
    "systemdatum": "2019-02-28 12:12:59"
  }
}