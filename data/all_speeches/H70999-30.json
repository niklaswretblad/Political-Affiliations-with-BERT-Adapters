{
  "anforande": {
    "dok_hangar_id": "5059160",
    "dok_id": "H70999",
    "dok_titel": "Protokoll 2019/20:99 Torsdagen den 2 april",
    "dok_rm": "2019/20",
    "dok_nummer": "99",
    "dok_datum": "2020-04-02 00:00:00",
    "avsnittsrubrik": "Statsministerns frågestund",
    "underrubrik": "Kontroll av utländska direktinvesteringar",
    "kammaraktivitet": "statsministerns frågestund",
    "anforande_id": "48c808f0-d399-ea11-9132-901b0eac4c78",
    "anforande_nummer": "30",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Jag delar uppfattningen att det är dessa två huvudspår som gäller. Vi måste begränsa smittspridningen och se till att sjukvården får resurser samt göra så gott vi kan för att rädda så många jobb och företag som det någonsin går. Vi kommer inte att kunna rädda alla, men vi måste alla hjälpas åt för att lindra effekterna.</p><p>Det finns några saker till i strategin som är viktiga. Det handlar bland annat om att säkra den samhällskritiska verksamheten, att dämpa oron så gott vi kan och att hjälpas åt att få ut information.</p><p>Mycket behöver göras här och nu, men det är helt korrekt att vi även måste tänka på nästa fas och nästa steg. Hur får vi igång ekonomin när den tiden kommer? Vi är inte där ännu, och därför måste vi både lägga resurser här och nu och tänka att det kommer en tid efter detta.</p><p>I detta ingår givetvis också viktiga svenska intressen. Därför har vi inlett ett lagstiftningsarbete, och då måste vi börja med en utredning.</p><p>I spåren av den säkerhetsstrategi som regeringen beslutade 2017 utvecklas arbetet på en rad områden, och ett av dem är precis detta: Hur ser vi till att skydda vitala svenska intressen?</p><p>Det är viktigt att identifiera vilka dessa viktiga intressen är så att vi kan få en bred överenskommelse om vad som ska skyddas, vad som är nummer ett och så vidare. Sedan behöver vi få en lagstiftning på plats.</p><p>Parallellt har EU, precis som Kristersson påpekade, ett arbete igång med detta, och implementeringen av denna EU-lagstiftning, som vi precis har fått tillbaka, pågår. Det är ute på remiss så att vi kan göra något snabbare än 2021, då hela utredningen är klar. Remissarbetet pågår, och när vi får in det kommer vi att skynda på behandlingen så mycket det någonsin går.</p>",
    "intressent_id": "0218878014918",
    "rel_dok_id": "H7C120200402sf",
    "replik": "N",
    "systemdatum": "2020-05-19 15:24:19"
  }
}