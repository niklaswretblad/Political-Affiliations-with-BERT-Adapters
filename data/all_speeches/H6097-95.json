{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "Allmänpolitisk debatt",
    "underrubrik": "Arbetsmarknad och ekonomi",
    "kammaraktivitet": null,
    "anforande_id": "2b9f6f9f-bce1-e811-910f-901b0eac4c70",
    "anforande_nummer": "95",
    "talare": "Ann-Christin Ahlberg (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Allmänpolitisk debattArbetsmarknad och ekonomi</p><p>Fru talman! Inget barn ska behöva leva i barnfattigdom, varken här i Sverige eller någon annanstans. Men tyvärr lever många barn i vårt land i familjer som har det väldigt tufft ekonomiskt. Om man som barn lever med en ensamstående förälder eller har utländsk bakgrund är risken som störst. Men det finns hopp om förändring. Rädda Barnen presenterade ganska nyss en rapport om att allt färre barn lever i så kallad barnfattigdom, vilket är glädjande. I 202 av Sveriges kommuner minskade barnfattigdomen under 2016. En av anledningarna är att barnens föräldrar har fått arbete och fått löner som ger möjlighet till egen försörjning och bättre trygghetsförsäkringar när man till exempel blir sjuk, behöver vårda barn eller blir arbetslös.</p><p>Det här gör skillnad för hela familjen som får en bättre ekonomisk situation och frihet att påverka livssituationen genom exempelvis bättre boende, kanske en semester och fritidsaktiviteter för barnen.</p><p>Arbetslösheten har minskat, och ca 250 000 fler fick jobb under förra mandatperioden. Aldrig tidigare hade man i EU mätt upp en så hög sysselsättningsgrad som Sverige har nu. Vi har ett stort arbetskraftsbehov, och ungdomsarbetslösheten är den lägsta på ca 16 år.</p><p>När det gäller att barnfattigdomen har minskat är anledningarna det ökade arbetskraftsbehovet men också arbetsmarknadspolitiska åtgärder. Detta har lett till att fler föräldrar har lämnat långtidsarbetslösheten bakom sig och fått ett avlönat arbete, vilket också har minskat försörjningsstödet.</p><p>Med en bra arbetsmarknadspolitik minskar vi barnfattigdomen. Med höjt barnbidrag, studiebidrag, gratis receptbelagd medicin, bättre ersättningar i våra socialförsäkringar och hjälp till sommarjobb med mera blir det bättre för alla barnfamiljer, och speciellt för dem som har det tuffast.</p><p>Fru talman! Jag minns ett möte så väl och med glädje i mitt hjärta. Det var när jag träffade en väldigt glad kvinna hemma i Borås som fått jobb med hjälp av arbetsmarknadspolitiken. Hon berättade att även hennes man hade fått ett arbete ganska nyss. De var väldigt tacksamma för det stöd och den hjälp de fått. När jag gratulerade och tyckte det var roligt sa hon så här: Du ska veta att jag och min man är väldigt glada över att ha jobb och en riktig inkomst, men du ska se våra barn! De är ännu lyckligare och gladare, för de vet att det här kommer att göra skillnad.</p><p>Jag är ganska säker på att barnen kommer att få ett bättre liv och att de kommer att få en uppväxt fri från barnfattigdom. Deras sommarlov kommer att se annorlunda ut, föräldrarna kommer att vara förebilder på ett annat sätt än förut och självkänslan och möjligheterna kommer att bli mycket bättre för såväl barn som föräldrar.</p><p>Med politik kan man göra skillnad oavsett om det handlar om extratjänster, sommarlovsjobb eller höjt barnbidrag. För oss socialdemokrater är målet att inget barn ska leva i ekonomisk utsatthet, för det är bra för oss alla.</p><p>(Applåder)</p>",
    "intressent_id": "0909948830718",
    "rel_dok_id": null,
    "replik": "N",
    "systemdatum": "2018-11-06 13:08:51"
  }
}