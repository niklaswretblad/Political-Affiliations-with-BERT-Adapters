{
  "anforande": {
    "dok_hangar_id": "5057083",
    "dok_id": "H70981",
    "dok_titel": "Protokoll 2019/20:81 Onsdagen den 4 mars",
    "dok_rm": "2019/20",
    "dok_nummer": "81",
    "dok_datum": "2020-03-04 00:00:00",
    "avsnittsrubrik": "Spelfrågor",
    "underrubrik": "",
    "kammaraktivitet": "ärendedebatt",
    "anforande_id": "d30c412b-267f-ea11-9134-0090facf175a",
    "anforande_nummer": "34",
    "talare": "Jonas Andersson (SD)",
    "parti": "SD",
    "anforandetext": "<p>Fru talman! Jag vill inleda mitt anförande med att yrka bifall till reservation 6 från Sverigedemokraterna.</p><p>År 2018 fattade riksdagen beslut med anledning av propositionen om en omreglerad svensk spelmarknad. Följden blev att det tidigare svenska spelmonopolet avskaffades. Från och med den 1 januari 2019 har vi i stället ett licenssystem på plats på den svenska spelmarknaden.</p><p>Vi sverigedemokrater har på det stora hela sett det som någonting positivt. Det finns dock ett antal frågetecken kvar. Det rör bland annat den aggressiva spelreklamen som har varit ett problem. Men det handlar också om finansieringen av hästnäringen, för att ta ett annat exempel.</p><p>Ett av syftena med den nya spellagstiftningen var just att skydda konsumenterna. För Sverigedemokraterna är folkhälsoperspektivet centralt när det kommer till frågor om spel och lotteri. Vi har därför bevakat frågan noga, och vi kommer att fortsätta att göra det.</p><p>Fru talman! Såväl före som efter omregleringen av den svenska spelmarknaden pågick det en omfattande och rent av aggressiv marknadsföring från vissa spelbolag i konkurrensen om marknadsandelar. Det var problematiskt, även om vi ser att volymerna i marknadsföringen nu har avtagit något. Vi sverigedemokrater har påpekat att det har varit problematiskt att det inte har funnits någon praxis på plats gällande vad som avses med måttfullhet i marknadsföringen så som den nya lagstiftningen kräver.</p><p> STYLEREF Kantrubrik \\* MERGEFORMAT Spelfrågor</p><p>Problemet med spelreklamen ledde till att regeringen i april 2019 tvingades inkomma med tilläggsdirektiv till Spelmarknadsutredningen med fokus just på att begränsa marknadsföringen ytterligare. Utredningen har här en chans att landa i förslag som värnar konsumenterna på den svenska spelmarknaden och tar ansvar för folkhälsan. Vi sverigedemokrater avser att vara en konstruktiv part i detta.</p><p>Fru talman! Sverigedemokraterna ser det som problematiskt att staten både reglerar och deltar på spelmarknaden samtidigt. Därför har vi landat i att Svenska Spels verksamhet på den avreglerade marknaden bör separeras från den övriga verksamheten och därefter säljas. Detta är något som vi har ställt oss bakom i näringsutskottet tillsammans med Moderaterna och Liberalerna under detta riksmöte. Förhoppningsvis finns det snart majoritet i kammaren för den hållningen.</p><p>Frågan om Svenska Spel är viktig. Just aggressiv marknadsföring av spel med nätkasinon i fokus har varit en stor del av vad den politiska debatten om spelmarknaden har handlat om. Samtidigt har vi ett statligt bolag i form av Svenska Spel som bedriver en nätkasinoverksamhet sedan den nya spellagen trädde i kraft.</p><p>Att som vissa partiers företrädare gör, nämligen att svinga vilt mot privata bolags marknadsföring samtidigt som man själv är med och konkurrerar med dem via det egna statliga bolaget, är en form av hyckleri. Det gäller särskilt eftersom det är nätkasinospelarnas pengar som är med och fyller svenska statens fickor genom Svenska Spel.</p><p>Nätkasinon är också den spelform som förefaller vara mest beroendeframkallande och som kan leda till tragedier för såväl enskilda spelare som för samhället i stort. Att det finns skäl att tro att olika spelformer har så pass olika effekter när det gäller exempelvis beroendeproblematiken gör att vi sverigedemokrater vill utreda riskklassificering av olika spelformer.</p><p>Fru talman! Förutom den sverigedemokratiska utgångspunkten om folkhälsa är spel- och lotterifrågorna också viktiga för delar av civilsamhället med tanke på hur lotterierna är med och finansierar detsamma.</p><p>För Sverigedemokraterna är det viktigt att värna ett starkt och oberoende civilsamhälle. Däremot är det oförsvarligt att som i dag tillåta spel på kredit genom ett undantag i lagstiftningen. Om ett lotteri tillhandahålls för ett så kallat allmännyttigt ändamål får undantag beviljas av Spelinspektionen. Så ser lagstiftningen ut.</p><p>Även om det kreditbelopp som det i dag handlar om inte är särskilt stort är det tillräckligt stort för att vara ett problem. Det är heller inte försvarbart med spel på kredit med argumentet att det ska ses som ett sätt att öppna upp för olika sätt att betala på, till exempel med faktura, snarare än att man spelar för pengar som man inte har. I dagens samhälle finns så många olika betalningsmetoder för hur man skulle kunna betala för sitt spelande att det argumentet helt enkelt inte är hållbart.</p><p>Sverigedemokraterna har länge förespråkat att spel på kredit ej ska tillåtas. Inga undantag ska ges för detta. Dessvärre har andra partier valt en annan väg i frågan om spel på kredit. Jag tänker inte minst på Socialdemokraterna, som via sitt spelbolag Kombispel tjänar enorma summor på att människor spelar bort sina pengar. Dessutom erbjuder man spel på kredit och har varit med om att driva tusentals människor till Kronofogden genom åren. Det är dags att Socialdemokraterna och regeringen städar framför egen dörr och tar sitt fulla samhällsansvar.</p><p> STYLEREF Kantrubrik \\* MERGEFORMAT Spelfrågor</p><p>Fru talman! Jag skulle också vilja säga några ord om lootlådor, eller loot boxes. Lootlådor handlar om lotteri- och kasinoliknande moment i olika slags datorspel och appar där spelaren erbjuds att köpa ett virtuellt innehåll för att kunna ta sig framåt i spelet. Precis som vid ett lotteri vet man inte exakt vad det är man kommer att vinna. Företeelsen har hamnat på kartan för att den påminner mycket om spel med pengar.</p><p>Det är viktigt att det bringas klarhet i när det rör sig om lotteri i de fallen och när det inte gör det. Det har vi sverigedemokrater påtalat i en av de kommittémotioner som behandlas i det här betänkandet. Det är särskilt viktigt att det tas om hand eftersom spelandet ofta innebär att barn kan komma i kontakt med företeelsen.</p><p>Vi välkomnar att regeringen gav Konsumentverket i uppdrag att titta vidare på den frågan i maj förra året. Det har sedan förts vidare till Spelmarknadsutredningen som ska bedöma vilka åtgärder som kan behöva vidtas för att skydda konsumenterna när det rör lootlådor. Det är nu viktigt att det inte dras i långbänk eller slutar med något halvbakat resultat som så mycket annat när det gäller hur regeringen har skött spelmarknadsfrågorna.</p><p> Fru talman! Sist men inte minst vill jag säga några ord om spel på hästar och hästnäringen. Som tidigare talare var inne på är det en viktig fråga att få en lösning på. Tyvärr löstes inte frågan riktigt i samband med att riksdagen beslutade om regeringens proposition om en omreglerad spelmarknad. I stället har flera aspekter av frågan hängt kvar halvfärdiga och utan långsiktigt hållbara lösningar.</p><p>Det är glädjande att ett enat kulturutskott vill skicka ett tydligt budskap till regeringen om att man bör se till att arbetet med att ta fram en modell för finansieringen av hästnäringen ska ske fort och med en redovisning snarast och senast under hösten 2020. </p><p>Vad gäller ATG är man med och bidrar till hästnäringen trots omregleringen som har skett på marknaden. Däremot finns det ett problem med att andra aktörer inte gör det på samma sätt. Det gäller även statens egna bolag Svenska Spel. Det gör att det blir en ganska märklig situation.</p><p>Vi ser också att det är ett märkligt upplägg att staten fortsatt ska kontrollera ATG genom tillsättning av styrelsen i bolaget, vilket sker i dagsläget trots omregleringen som har skett på marknaden. Det borde ha fått ett stopp i samband med att den nya lagstiftningen trädde i kraft. Vi tycker således att statens engagemang i bolaget bör avvecklas.</p><p>(Applåder)</p>",
    "intressent_id": "025931369428",
    "rel_dok_id": "H701KrU6",
    "replik": "N",
    "systemdatum": "2020-04-15 16:35:02"
  }
}