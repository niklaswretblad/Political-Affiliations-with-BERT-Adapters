{
  "anforande": {
    "dok_hangar_id": "5132805",
    "dok_id": "H909114",
    "dok_titel": "Protokoll 2021/22:114 Måndagen den 16 maj",
    "dok_rm": "2021/22",
    "dok_nummer": "114",
    "dok_datum": "2022-05-16 00:00:00",
    "avsnittsrubrik": "Särskild debatt med anledning av rapporten från de säkerhetspolitiska överläggningarna",
    "underrubrik": "",
    "kammaraktivitet": "",
    "anforande_id": "08f3a64a-c12a-ed11-9178-901b0e9b71a8",
    "anforande_nummer": "16",
    "talare": "Per Bolund (MP)",
    "parti": "MP",
    "anforandetext": "<p>Herr talman! Samtidigt finns Natoländer som har lagstiftning som tydligt deklarerar att man inte accepterar kärnvapen i vare sig fredstid - vilket som statsministern säger gäller för många länder - eller krigstid. Spanien är ett sådant exempel. Här skulle Sverige kunna göra sitt ställningstagande tydligt, vilket skulle vara bra.</p><p>Jag vill återvända till no first use-strategin. Vi vet att ju större risken är för att kärnvapen ska användas i en konflikt, desto större är också risken för, utan att överdriva, mänsklighetens utplåning. Ett kärnvapenkrig som eskalerar är ett existentiellt hot mot hela mänskligheten. Där borde Sveriges inställning vara att på alla sätt försöka deeskalera och minska risken för att kärnvapen kommer till användning. </p><p>När vi nu, som det ser ut, får möjlighet att agera som Natomedlem vore det ansvarsfullt att inom Nato driva på för att Nato ska ändra sin linje och ha en tydlig no first use-strategi. Är statsministern beredd att agera för en sådan?</p><p>(Applåder)</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-02 15:15:41"
  }
}