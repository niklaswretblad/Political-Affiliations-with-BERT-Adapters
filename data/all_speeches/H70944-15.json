{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Skatt, tull och exekution",
    "underrubrik": "",
    "kammaraktivitet": "ärendedebatt",
    "anforande_id": "8b37759c-e536-ea11-912a-901b0eac4c78",
    "anforande_nummer": "15",
    "talare": "Niklas Wykman (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Skatt, tull och exekution</p><p>Herr talman! Den som blickar ut över det svenska samhället i dag kommer nog knappast till slutsatsen att sittande regering och den majoritet som Jörgen Hellman företräder är särskilt skickade att ta hand om det land som vi har. Det visades väl senast i går i den SCB-mätning som kom där Socialdemokraterna får sin sämsta notering någonsin. Jag tror därför inte att Jörgen Hellman är i en position att berätta för mig eller för Moderaterna hur man ska räkna i en budget. Hade denna majoritet kunnat göra bra budgetar hade Sverige fungerat bättre än vad det gör i dag. </p><p>För att svara på sakfrågan: Vår uppfattning är, herr talman, att myndigheter ska skötas på ett effektivt sätt. Staten ska inte ha förmåner som privata företag eller hushåll inte har. Det är självklart så att staten inte ska bara kunna räkna med större intäkter för att utföra samma arbete. Vår budgetprincip är väldigt tydlig, nämligen att ökade resurser och ökade befogenheter ska åtföljas av ett större uppdrag. Saker och ting ska inte bara per automatik tillåtas bli dyrare. </p><p>Jag är väl medveten om att Socialdemokraterna ser genom brett särade fingrar med slöseriet; det är inget problem för Socialdemokraterna att göra av med pengar på ett sätt som inte är effektivt. Det bidrar nämligen till att driva upp skattetrycket, och det är i sig själv bra, enligt Socialdemokraterna. För oss som inte tycker det - för oss som inte tycker att stora pålagor på hårt arbetande människor och hushåll har ett egenvärde - blir det givetvis viktigt att se till att man inte förslösar skattekronor i offentlig verksamhet. </p><p>Offentlig verksamhet ska ha de pengar den behöver för att utföra det uppdrag den är tilldelad. Automatisk uppskrivning av kostnader utan ökade ansvarsområden är inte en sund politik. Sedan behövs det tillförsel av medel, absolut, men det ska i sådana fall ske för att man ska lösa nya uppgifter eller utföra gamla uppgifter på ett bättre sätt - inte för att utgifterna ska bli större. </p>",
    "intressent_id": "0493288854424",
    "rel_dok_id": "H701SkU1",
    "replik": "Y",
    "systemdatum": "2020-01-14 16:51:11"
  }
}