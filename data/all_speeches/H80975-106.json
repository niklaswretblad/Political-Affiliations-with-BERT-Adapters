{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Riksrevisionens rapport om Arbetsförmedlingens tjänst Stöd och matchning",
    "underrubrik": "",
    "kammaraktivitet": "ärendedebatt",
    "anforande_id": "4b11d8e4-cca2-eb11-9152-901b0e9b71a8",
    "anforande_nummer": "106",
    "talare": "Ali Esbati (V)",
    "parti": "V",
    "anforandetext": "<p>Fru talman! Jag har i denna kammare och även utanför flera gånger konstaterat att det är vanligt att man i Centerpartiet blir mycket överraskad av resultatet av den egna politiken. Det gäller även det här med den lokala närvaron. Om man skär ned förvaltningsanslagen till Arbetsförmedlingen, tar bort uppgifter från Arbetsförmedlingen och försätter Arbetsförmedlingen i en situation där det är oklart vad man ska syssla med kommer det såklart även att märkas på den lokala närvaron, oavsett vilka intentioner man säger sig ha.</p><p>Även med den nyorientering om att bry sig mer om lokal närvaro, som regeringen och samarbetspartierna tvingades till av riksdagen, säger Arbetsförmedlingen själv, nu när processen är färdig, att man fortfarande inte kommer att vara närvarande i en majoritet av landets kommuner. Detta om detta.</p><p>Hur funkar det i andra länder? Jo, det funkar väldigt dåligt i många av de länder som Centerpartiet har velat inspireras av. Det som funkar dåligt är själva sysselsättningsmöjligheterna. Det funkar också dåligt när man ska se till att människor kan omskola sig till nya branscher. Det funkar dock ganska bra för en del som vill profitera på den här verksamheten, och det är ju ändå kärnan i Centerpartiets politik. </p><p></p><p>Det gäller inte bara inom detta område, utan man vill att statens resurser ska kunna kanaliseras till enskilda kommersiella aktörer. Jag tror absolut att man kan lyckas med det i det här systemet, men det vore nog inte särskilt bra för arbetsmarknadspolitiken i stort.</p><p>(forts. § 19)</p>",
    "intressent_id": "014386615025",
    "rel_dok_id": "H801AU7",
    "replik": "Y",
    "systemdatum": "2021-04-21 20:11:34"
  }
}