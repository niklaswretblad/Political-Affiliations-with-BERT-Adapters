{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "9a65139e-2ab4-ec11-9167-901b0eac4c78",
    "anforande_nummer": "43",
    "talare": "Annie Lööf (C)",
    "parti": "C",
    "anforandetext": "<p>Fru talman! För nästan ett år sedan satt Ulf Kristersson i en studio på SVT och sa att Sverigedemokraternas retorik hade förändrats och att de hade blivit ett mer seriöst parti. Nu, ett år senare, är ju frågan vad som egentligen har förändrats hos Sverigedemokraterna, förutom att de nu får samarbeta med Moderaterna och Kristdemokraterna. </p><p>Partiet har ju profilerade företrädare som kallar islam - en religion som samlar 1,6 miljarder människor - en förskräcklig religion och ideologi. De vill förbjuda alla muslimska friskolor och begränsa alla andra språk än svenska i skolan. Partiledaren Jimmie Åkesson säger i riksdagens talarstol att en kurdisk kommunist avgör viktiga frågor och syftar på en folkvald ledamot av Sveriges riksdag. Hur ser Ulf Kristersson på Sverigedemokraternas retorik i dessa frågor, och vad har egentligen förändrats? </p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}