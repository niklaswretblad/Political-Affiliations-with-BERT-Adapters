{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Frågestund",
    "underrubrik": "Färdplaner för fossilfrihet",
    "kammaraktivitet": "frågestund",
    "anforande_id": "1f3eda10-791f-eb11-9143-901b0eac4c70",
    "anforande_nummer": "36",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag tackar Jens Holm för en angelägen fråga. Det är klart att det måste bli verkstad, och det är verkstad. Jag måste säga att jag är stolt över det sätt som det svenska näringslivet och den svenska industrin har svarat upp mot denna utmaning på, att se till att vi blir världens första fossilfria välfärdsland och blir av med utsläppen och samtidigt skapar hållbar tillväxt och därmed också hållbara jobb. </p><p>Dessa färdplaner tar vi naturligtvis in i regeringens arbete, och vi tar fram förändrade regelverk och nya resurser men också nya samverkansformer för att få fram nya innovationer. Om vi kan visa att detta är fullt möjligt att göra - att bli av med utsläppen och samtidigt stärka ekonomin - blir vi också ett föregångsland. </p><p>Fru talman! Det pågår så oerhört mycket som är så lovande. Ta bara stål utan kol. Det ansågs tidigare vara orealistiskt. Men det håller på att bli verklighet tack vare samarbetet mellan regeringen och den svenska industrin. </p>",
    "intressent_id": "0973474532717",
    "rel_dok_id": "H8C120201015fs",
    "replik": "N",
    "systemdatum": "2020-11-05 16:11:28"
  }
}