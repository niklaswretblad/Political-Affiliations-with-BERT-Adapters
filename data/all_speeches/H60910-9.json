{
  "anforande": {
    "dok_hangar_id": "5007768",
    "dok_id": "H60910",
    "dok_titel": "Protokoll 2018/19:10 Tisdagen den 23 oktober",
    "dok_rm": "2018/19",
    "dok_nummer": "10",
    "dok_datum": "2018-10-23 00:00:00",
    "avsnittsrubrik": "Återrapportering från Europeiska rådets möte",
    "underrubrik": null,
    "kammaraktivitet": null,
    "anforande_id": "0b027d32-81e6-e811-910f-901b0eac4c70",
    "anforande_nummer": "9",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! När det gäller frågan om att spela in i förhandlingarna är det den linje som Sverige har. Sverige går dit med det som vi har kommit överens om i parlamentet, inte minst i EU-nämnden. Det vi bland annat har talat om är synen på nästa långtidsbudget. Det är flera som har gett uttryck för att de länder som inte tar ansvar i denna fråga borde märka det i flerårsbudgeten. Det kan också finnas andra sätt.</p><p>Det är alltså inte så att diskussionen har avstannat. Den förs naturligtvis på flera olika håll, och vi håller fram den linje som vi är överens om. Däremot ska man inte släppa trycket på dessa länder för tidigt. Jag tycker ändå sist och slutligen att ett starkt argument är hela EU-samarbetet och inte minst Schengensamarbetet, som några länder faktiskt äventyrar. Jag tror inte att de vill det.</p><p>När det gäller brexit redogjorde jag för detta hos EU-nämnden. Regeringen förbereder sig tillsammans med myndigheterna. Vad kan komma att hända om det inte skulle bli något avtal?</p>",
    "intressent_id": "0218878014918",
    "rel_dok_id": null,
    "replik": "N",
    "systemdatum": "2018-11-12 14:45:44"
  }
}