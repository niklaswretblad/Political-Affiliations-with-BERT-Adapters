{
  "anforande": {
    "dok_hangar_id": "5160613",
    "dok_id": "HA0934",
    "dok_titel": "Protokoll 2022/23:34 Torsdagen den 8 december",
    "dok_rm": "2022/23",
    "dok_nummer": "34",
    "dok_datum": "2022-12-08 00:00:00",
    "avsnittsrubrik": "Frågestund",
    "underrubrik": "Havsbaserad vindkraft på västkusten",
    "kammaraktivitet": "frågestund",
    "anforande_id": "935dfb8a-b995-ed11-9180-901b0e9b71a0",
    "anforande_nummer": "68",
    "talare": "Nicklas Attefjord (MP)",
    "parti": "MP",
    "anforandetext": "<p>Herr talman! Jag vill ställa en fråga till energiministern. Sverige och svensk industri behöver, som vi alla vet, inte mer av konstruerade konflikter mellan olika kraftslag utan i stället beslut som levererar ny kraft till den gröna omställningen.</p><p>Som invald i riksdagen för att representera Skaraborg utgår jag från att ministern är väl medveten om att Västsverige är det industriella lokomotivet i Sverige. Detta lokomotiv är nu mitt uppe i en grön omställning för att ligga i framkant när världen efterfrågar allt från elektriska lastbilar till återvunnen plast gjord med vätgas - mycket tack vare Miljöpartiets industrikliv.</p><p> STYLEREF Kantrubrik \\* MERGEFORMAT Frågestund</p><p>Redan befintliga investeringar från näringslivet i Västsverige kräver att det till 2030 tillförs 1 500 megawatt, det vill säga kraft motsvarande hela Stockholms elförbrukning. Enligt alla seriösa bedömare är det den havsbaserade vindkraften som kan leverera den mängden till 2030, som alltså bara är sju år bort.</p><p>Min fråga till ministern är: När kommer beslutet från regeringen så att byggandet av vindkraftsparkerna på västkusten kan sätta igång? Industrin vill ha svar, och klockan tickar.</p>",
    "intressent_id": "0965245623824",
    "rel_dok_id": "HAC120221208fs",
    "replik": "N",
    "systemdatum": "2023-01-16 17:19:57"
  }
}