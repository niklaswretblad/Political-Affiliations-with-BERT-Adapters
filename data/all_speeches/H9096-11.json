{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "e2e4fe42-382c-ec11-915b-901b0eac4c78",
    "anforande_nummer": "11",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Jag vill börja med att välkomna Martin Ådahl till budgetdebatten. Det är väldigt trevligt att se dig här. Jag uppskattar Martin Ådahls ytterst genuina intresse för att fler människor ska komma i arbete, att vi ska få bukt med långtidsarbetslösheten och att det ska bli fler företagare som kan växa och anställa. Det är en ambition som jag helt och fullt delar. </p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>I regeringens budget finns också viktiga satsningar för att fler långtidsarbetslösa ska komma i jobb. Det handlar om att vi bygger ut matchningstjänsterna, som jag vet att Martin Ådahl tycker är en förträfflig politik. Det handlar också om att vi ökar resurserna till introduktionsjobb, nystartsjobb och extratjänster. Det ska bli större möjligheter att utbilda sig till ett bristyrke. Det är en del av politiken för att fler ska komma i arbete.</p><p>Den andra delen är det faktum att vi har en budget som är väldigt omfattande - 74 miljarder - och som är en vitamininjektion i svensk ekonomi och gör att hjulen kan börja snurra snabbare. De gröna investeringar som vi gör, det faktum att man kommer att kunna anställa i skolan, sjukvården, äldreomsorgen och polisen tillsammans med de konsumtionsstimulanser som kommer av att vi sänker skatten för låg- och medelinkomsttagare gör att när hjulen börjar snurra finns det kunder till exempel för den som driver ett litet kafé och som därmed också kan få möjlighet att anställa.</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}