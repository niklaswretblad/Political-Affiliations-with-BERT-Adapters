{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellationerna 2021/22:41 och 42 om svensk konkurrenskraft",
    "underrubrik": "",
    "kammaraktivitet": "interpellationsdebatt",
    "anforande_id": "3989e34d-cd59-ec11-915f-901b0eac4c70",
    "anforande_nummer": "4",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Det är ändå fantastiskt, måste jag säga, och inget som går att dölja oavsett om man höjer rösten eller är lite historielös. Om vi tittar ut över vårt land i dag ser vi något som vi inte sett på årtionden, nämligen åter- och nyindustrialisering i stora delar av vårt land. Det är hundratals miljarder som antingen är på väg att investeras eller planeras att investeras. Det är en fantastisk comeback för den industri som under den moderatledda regeringen beskrevs som \"basically gone\". Då tror jag att den dåvarande moderate statsministern menade sysselsättningen inom den svenska industrin.</p><p>Nu ser vi i Västerbotten, som ledamoten Beckman tog upp, en investeringstakt och en efterfrågan på kvalificerad arbetskraft som vi inte sett sedan, ja, möjligtvis 60-talet. Det borde glädja också moderata ledamöter. Jag vet att ni är i opposition, men den fantastiska investeringstakt som vi ser nu borde faktiskt glädja också er. Att industrin inte är basically gone, att den tvärtom inte bara gör comeback utan gör det med kraft, borde också glädja Moderaterna. Jag vet att det inte är lätt att erkänna att man har fel, särskilt inte i politiken, men det borde glädja er att ni hade fel. Det är bra att ni hade fel, att industrin inte är borta.</p><p>Sedan finns det ett antal förutsättningar som ledamöterna tar upp. Det är dock lite historielöst, fru talman. Det låter som att Sverige alltid har varit självförsörjande på el. Så är det inte. Fram till 2013 kunde vi vart och vartannat år vara importberoende av el. Men sedan 2014 har vi exporterat el i princip vartenda år. Vartenda år har vi varit nettoexportörer av ren och fin elektricitet från vårt land, huvudsakligen till vårt östra grannland Finland - vissa år till och med en fjärdedel av deras el. Det har varit bra.</p><p>Det är också lite historielöst att säga att energipolitiken är motsägelsefull. Vartenda politiskt beslut om energipolitiken de senaste fem åren har ju Moderaterna varit med på. Vi har gjort det tillsammans, fru talman, och jag tror att det har varit bra.</p><p>Det var synd att ni hoppade av arbetet. Vi har ibland haft olika uppfattningar, men vi har ändå arbetat tillsammans för det som är Sveriges bästa. Vi har förbättrat villkoren för kärnkraften tillsammans, vilket vi gjorde förra mandatperioden, och villkoren för vattenkraften tillsammans. Förbättrat villkoren för förnybart har vi gjort tillsammans. Vi satte upp målen för energipolitiken tillsammans. Jag tror att det är bra. Det har varit bra för Sverige, och för det vill jag säga något som man inte säger så ofta från talarstolen: Tack! Vi behöver mer av den typen av samarbete.</p><p></p><p>Likväl, fru talman, är det klart att vi har utmaningar. Kompetensförsörjningen är en, för när det nu investeras i nya industrier kommer det att behövas tiotusentals nya anställda inom kompetenser som kanske inte finns i landet i dag. Där behöver vi fortsätta investera i utbildning och kompetensförsörjning för att se till att människor har rätt utbildning för de jobb som växer fram - och se till att de kan flytta dit.</p><p>Elförsörjningen, där finns det såklart utmaningar. De har funnits under en längre tid när det gäller överföringen och effektefterfrågan.</p><p>Det är klart att jag om någon tycker att det var olyckligt att vi införde priszoner under 2012, under den moderatledda regeringen, men jag förstår ju varför det skedde. Det var efter en anmälan från Danmark till EU-kommissionen. Det är klart att vi eftersträvar att bygga ut nätet så att vi slipper dessa zoner, så att vi har samma elpris över hela landet, men där är vi inte riktigt ännu.</p><p>Jag skulle mer än gärna se ett fortsatt samarbete, brett i riksdagen, för att förbättra villkoren ytterligare.</p>",
    "intressent_id": "0973474532717",
    "rel_dok_id": "H9C120211109ip",
    "replik": "N",
    "systemdatum": "2021-12-10 16:25:15"
  }
}