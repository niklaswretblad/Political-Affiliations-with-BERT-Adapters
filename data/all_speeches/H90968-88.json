{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Frågestund",
    "underrubrik": "Miljöprövningar och försvarets övningar",
    "kammaraktivitet": "frågestund",
    "anforande_id": "5fa228e8-3dc6-ec11-9170-0090facf175a",
    "anforande_nummer": "88",
    "talare": "Caroline Nordengrip (SD)",
    "parti": "SD",
    "anforandetext": "<p>Fru talman! Försvarsmakten befinner sig i ett expansivt skede, och för att bygga förmåga behövs möjlighet för övningsverksamhet.</p><p>Försvarsmakten har i nuläget åtta miljöprövningsärenden som ligger hos regeringen för avgörande, och det äldsta är från januari 2012 - detta trots att regeringen för några år sedan tog beslutet att miljöprövningsdelegationen ska hantera färdiga tillståndsansökningar på sex månader.</p><p>Trots många tillkännagivanden märker Försvarsmakten ingen skillnad, utan en tillståndsprocess tar fortfarande i snitt tio år. </p><p>Det finns egentligen inga lagar som förhindrar en mer effektiv hantering. Ser man till lagens utformning sägs det explicit såväl i miljöbalken som i den tidigare naturresurslagen att i de fall där riksintressen står mot varandra ska Försvarsmakten ha företräde.</p><p>Min fråga till klimat- och miljöministern är: När kommer vi att se att de ärenden som ligger på regeringens bord är färdighanterade?</p>",
    "intressent_id": "0285527517421",
    "rel_dok_id": "H9C120220217fs",
    "replik": "N",
    "systemdatum": "2022-04-27 17:23:26"
  }
}