{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Svar på interpellation 2020/21:69 om oskuldsintyg och så kallade oskuldsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "21b59d44-fb2f-eb11-914a-901b0e9b71a8",
    "anforande_nummer": "7",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Det handlar om värderingar. Det handlar om mänskliga fri- och rättigheter. Det är ingen jämställdhetsfråga och ingen fråga på marginalen, utan det är grundläggande fri- och rättigheter som alla människor som lever i ett demokratiskt samhälle ska ha.</p><p>Jag tvivlar inte på något sätt på att det existerar. Jag ifrågasätter inte något av det som Amineh Kakabaveh skriver eller som framkommer i någon form av rapport. Tvärtom är det därför regeringen har agerat starkt, inte bara i ord och känslor utan i åtgärder och strategier. Vi ska inte säga att det är ett projekt som vi har ett år eller två, utan det är tioåriga strategier som involverar olika delar av samhället.</p><p>Hälso- och sjukvården har en viktig roll i att upptäcka och uppmärksamma den våldsutsatthet som finns. Vi måste också se till att de som utsätts erbjuds vård och stöd.</p><p>Svar på interpellation</p><p>Socialstyrelsen har i uppdrag att ta fram kunskapsstöd till kommuner, regioner och elevhälsan. Man har också ett uppdrag att genomföra en fördjupad fortbildning för dem som arbetar i socialtjänsten och hälso- och sjukvården. Jag tror att detta är helt nödvändigt för att de ska upptäcka, förstå och våga agera. Samtidigt har vi en skärpt strafflagstiftning, och vi har till exempel det nationella centret inom ramen för Länsstyrelsen Östergötland som arbetar såväl med stödtelefon som med olika kunskapshöjande insatser.</p><p>Jag är övertygad om att det är med kunskap, beslutsamhet och stor enighet som vi har en chans att hjälpa de flickor och kvinnor blir utsatta för hedersrelaterat våld och förtryck.</p><p>Interpellationsdebatten var härmed avslutad.</p>",
    "intressent_id": "0853395328224",
    "rel_dok_id": "H81069",
    "replik": "N",
    "systemdatum": "2020-11-26 16:23:38"
  }
}