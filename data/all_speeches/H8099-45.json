{
  "anforande": {
    "dok_hangar_id": "5067417",
    "dok_id": "H8099",
    "dok_titel": "Protokoll 2020/21:9 Torsdagen den 17 september",
    "dok_rm": "2020/21",
    "dok_nummer": "9",
    "dok_datum": "2020-09-17 00:00:00",
    "avsnittsrubrik": "Statsministerns frågestund ",
    "underrubrik": "Den svenska modellen och EU:s sociala pelare",
    "kammaraktivitet": "statsministerns frågestund",
    "anforande_id": "7dbb7eea-620d-eb11-9146-901b0e9b71a8",
    "anforande_nummer": "45",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! För det första utgår jag från att vi alla står upp för den svenska modellen. Jag gör det och tänker fortsätta att göra det. </p><p>För det andra har vi aldrig någonsin drivit att flytta mer makt till Bryssel. </p><p>För det tredje innebär inte den sociala pelaren detta. Den är något annat. Den är en struktur för hur människor i olika länder kan se till att förbättra sina arbetsvillkor, lättare komma till arbete, ha bättre arbetsvillkor och ha ett bättre skydd när de inte kan arbeta. Det är tre bra pelare. Jag tycker att det är viktigt att löntagare runt om i Europa får den möjligheten. </p><p>Men hela den sociala pelaren bygger på nationellt självbestämmande. Det var hela utgångspunkten. Jag var själv med och drev detta. </p><p>Frågan om lagstadgad minimilön har inget med den sociala pelaren att göra. Den har drivits i Europa under lång tid, långt innan den sociala pelaren kom till, och jag tycker fortfarande illa om idén om ett direktiv om detta. Det ska inte vara något direktiv om detta. Det var precis därför jag sa som jag gjorde. Jag tycker inte att det ska vara något direktiv. Blir det ett sådant menar jag att det är fel. Det hotar den svenska modellen. Om vi nu står upp för den svenska modellen tillsammans kan vi samarbeta för att detta inte ska bli av. </p><p>Detta har inget med den sociala pelaren att göra. Jag står för vad jag tycker: Vi har nog världens bästa lönebildningssystem, och då ska vi stå upp för det, naturligtvis.</p><p>Här är parterna engagerade. Här är vi engagerade. Jag tror att alla partier är det, och jag tror att vi har en samsyn i Sveriges riksdag om hur vi ska hantera detta. Jag vet också att arbetsmarknadsministern har en kontinuerlig dialog med utskottet. Vi ska se till att försvara den svenska modellen.</p>",
    "intressent_id": "0218878014918",
    "rel_dok_id": "H8C120200917sf",
    "replik": "N",
    "systemdatum": "2020-10-13 16:47:18"
  }
}