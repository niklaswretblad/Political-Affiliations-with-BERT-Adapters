{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Tryck- och yttrandefrihet, massmediefrågor",
    "underrubrik": "",
    "kammaraktivitet": "ärendedebatt",
    "anforande_id": "8e5a4a46-569f-ea11-9138-901b0e9b71a0",
    "anforande_nummer": "22",
    "talare": "Dag Larsson (S)",
    "parti": "S",
    "anforandetext": "<p>Fru talman! Det här är en viktig debatt, som handlar om tryck- och yttrandefrihet och massmediefrågor. I dag diskuterar vi bland annat stärkt skydd för journalister, hybridkrigföring, frågor som rör public service, granskningsnämndsfrågor, reglering av techjättar och stöd till medier.</p><p></p><p>Det är ett mycket brett spektrum av frågor som ryms inom detta område, och jag vill kort lyfta bara två av dem.</p><p>För det första, fru talman, handlar det om stärkt skydd för journalister. En rad undersökningar har visat att många journalister och medieredaktioner är utsatta för hot och trakasserier. Det är helt oacceptabelt.</p><p>År 2017 antog den socialdemokratiskt ledda regeringen en handlingsplan som innebar ett mer systematiskt arbete för att förebygga och hantera hot och hat mot journalister och redaktioner.</p><p>Regeringen har gett olika myndigheter i uppdrag att kartlägga omfattningen av detta hat och hot samt att identifiera, utveckla och förbättra arbetet för att bekämpa hatbrott och andra brott som hotar demokratin. Det är mycket angeläget och mycket välkommet.</p><p>För det andra, fru talman, vill jag med anledning av frågorna som rör hybridkrigföring i form av propaganda påpeka att regeringen häromåret tillsatte en utredning för att analysera och lämna förslag om att återbilda den myndighet som förut hette Styrelsen för psykologiskt försvar. Enligt regeringen är en nybildad myndighet med ansvar för detta ett viktigt steg i arbetet med att bygga upp ett modernt totalförsvar anpassat för vår tids hot. Utredningen ska redovisas senast den 31 maj i år.</p><p>Fru talman! Avslutningsvis vill jag självklart yrka bifall till utskottets förslag till beslut.</p>",
    "intressent_id": "0685749336810",
    "rel_dok_id": "H701KU14",
    "replik": "N",
    "systemdatum": "2020-05-26 15:39:47"
  }
}