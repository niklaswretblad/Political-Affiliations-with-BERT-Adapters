{
  "anforande": {
    "dok_hangar_id": "5044945",
    "dok_id": "H70926",
    "dok_titel": "Protokoll 2019/20:26 Fredagen den 25 oktober",
    "dok_rm": "2019/20",
    "dok_nummer": "26",
    "dok_datum": "2019-10-25 00:00:00",
    "avsnittsrubrik": "Aktuell debatt med anledning av det höga antalet dödsolyckor i arbetslivet",
    "underrubrik": "",
    "kammaraktivitet": "aktuell debatt",
    "anforande_id": "d3e7bfaf-2106-ea11-9126-901b0eac4c70",
    "anforande_nummer": "2",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! När Edvin Nordmark stämplade in på järnverket i Luleå en tidig torsdagsmorgon den 3 februari 1949 var det som en helt vanlig dag på jobbet. Men bara efter en timmes arbete förändrades allt. Ett fem ton tungt, hopfruset malmblock välte över Edvin. Döden var omedelbar. Edvin, min mans farfar, min svärfars far, var bara 40 år när han dog. Han lämnade efter sig fru och fyra barn varav den äldsta, min svärfar, bara var sju år gammal.</p><p>Aktuell debatt med anledning av det höga antalet dödsolyckor i arbetslivet</p><p>Ett dödsfall av det här slaget kan påverka en familj, en arbetsplats, en bygd i generationer framåt. Det är en tragedi av den allra svåraste graden, och därför måste samhället göra allt som står i dess makt för att förhindra att dödsolyckor sker. Ingenting annat än en nollvision kan gälla för dödsolyckor i arbetslivet.</p><p>Sedan Edvin dog i slutet av 1940-talet har antalet dödsfall i arbetslivet minskat från ca 500 dödsfall då till ca 50 om året under de senaste åren. Sverige tillhör i dag de länder som har den lägsta andelen dödsolyckor i arbetslivet. Det är en positiv utveckling som har möjliggjorts av en tydlig och ambitiös arbetsmiljöpolitik med tydliga krav på arbetsgivaren att prioritera arbetsmiljö. Vi har tillsyn från både ansvariga myndigheter och fackliga organisationer. Det finns skyddsombud, och utbildningar har gett både arbetstagare och arbetsgivare bättre kunskaper om risker och hur man förebygger dem. Sist men inte minst handlar det givetvis om en stark samverkan mellan samhällets olika aktörer.</p><p>Under de senaste åren har vi dock sett tecken på en negativ utveckling med en ökning av antalet dödsolyckor. Under förra året förolyckades 58 personer på jobbet. Hittills i år har 40 personer omkommit. Det är fler än en i veckan som dör på jobbet i Sverige i dag.</p><p>Regeringen ser mycket allvarligt på det ökade antalet dödsfall i arbetet. Det är helt oacceptabelt att människor dör på jobbet. Ytterst är det alltid arbetsgivaren som har ansvar för arbetsmiljön på arbetsplatsen, men staten har också en väldigt viktig roll i detta arbete att prioritera insatser som främjar en god arbetsmiljöpolitik.</p><p> STYLEREF Kantrubrik \\* MERGEFORMAT Aktuell debatt med anledning av det höga antalet dödsolyckor i arbetslivet</p><p>Under föregående år har regeringen därför satsat mycket resurser och ökat resurserna till arbetsmarknadspolitiken med mer än 100 miljoner kronor årligen. Det har inneburit att Arbetsmiljöverket har kunnat anställa mer än 100 nya arbetsmiljöinspektörer. I årets budget gör vi ytterligare en riktad satsning för att anställa fler inspektörer.</p><p>I regeringens arbetsmiljöstrategi 2016-2020 är nollvisionen mot dödsolyckor ett av de tre högst prioriterade områdena. Åtgärder har vidtagits av Arbetsmiljöverket inom arbetsmiljöstrategin, bland annat när det gäller att anställa fler inspektörer. Det handlar även om förstärkt tillsyn av företag som bryter mot arbetsmiljöregelverket för att få konkurrensfördelar, rapportering av händelser där utländsk arbetskraft har förolyckats eller allvarligt skadats och olycksförebyggande åtgärder för arbetstagare som arbetar på väg och vid väg.</p><p>Utöver detta har regeringen även tagit en del andra initiativ, bland annat ett initiativ där sex statsråd tillsammans tar ett stort ansvar för samtalet med de olika branscher där talen är som högst.</p><p>Jag är inte främmande för ytterligare åtgärder, och jag välkomnar den här debatten.</p><p>I detta anförande instämde Johan Andersson och Teres Lindberg (båda S).</p>",
    "intressent_id": "0661583406713",
    "rel_dok_id": "H7C120191025ad",
    "replik": "N",
    "systemdatum": "2019-11-13 15:27:34"
  }
}