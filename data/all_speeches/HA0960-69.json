{
  "anforande": {
    "dok_hangar_id": "5166409",
    "dok_id": "HA0960",
    "dok_titel": "Protokoll 2022/23:60 Torsdagen den 9 februari",
    "dok_rm": "2022/23",
    "dok_nummer": "60",
    "dok_datum": "2023-02-09 00:00:00",
    "avsnittsrubrik": "Frågestund",
    "underrubrik": "Brott mot företag i utsatta områden",
    "kammaraktivitet": "frågestund",
    "anforande_id": "69c30c5e-b1a8-ed11-917f-901b0eac4c70",
    "anforande_nummer": "69",
    "talare": "Merit Frost Lindberg (M)",
    "parti": "M",
    "anforandetext": "<p>Herr talman! Min fråga går till justitieminister Gunnar Strömmer. Ett livskraftigt näringsliv är en av de avgörande delarna i det brottsförebyggande arbetet framåt. Bara förekomsten av de lokala företagen är viktig. Affärer som håller öppet och kaféer där det finns människor skapar trygga miljöer. Företagen bidrar inte bara med skatteintäkter och jobb, utan de skapar faktiskt också samhällen som det går att leva och bo i.</p><p>Tyvärr får vi konstatera att efter den förra regeringstiden ligger kostnaden för brott mot näringslivet på över 100 miljarder kronor årligen. Ett av tio företag funderar på att flytta på grund av brottslighet, och vart tjugonde företag överväger till och med att lägga ned. Allra värst drabbade är småföretagarna i de utsatta områdena.</p><p>Vad kan nu regeringen göra för att upprätthålla trygghet och samhällsservice i våra förortscentrum och också stärka säkerheten för de handlare och företagare som verkar där?</p>",
    "intressent_id": "0533104339313",
    "rel_dok_id": "HAC120230209fs",
    "replik": "N",
    "systemdatum": "2023-02-09 20:39:33"
  }
}