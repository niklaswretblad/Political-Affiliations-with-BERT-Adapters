{
  "anforande": {
    "dok_hangar_id": "5166914",
    "dok_id": "HA0963",
    "dok_titel": "Protokoll 2022/23:63 Onsdagen den 15 februari",
    "dok_rm": "2022/23",
    "dok_nummer": "63",
    "dok_datum": "2023-02-15 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2877235a-6cad-ed11-917f-901b0eac4c70",
    "anforande_nummer": "50",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Morgan Johansson verkar vara intresserad av att diskutera både partisplittringen 1917 och konspirationsteorier med mig i dag. Det är intressant att se detta från Socialdemokraterna.</p><p>Jag menar inte att det är en konspiration. Det är Socialdemokraterna som har bytt fot i Natofrågan, och det är därför Sverige är på väg mot Nato. 90 procent av oss här inne kommer att rösta för det. Jag har inget problem med det, för det är det som är demokrati. Men ni fattar ju inte att ni har att göra med en auktoritär ledare i president Erdogan som krymper demokratin dag för dag. Nu ger vi honom verkligen guldfatet genom att rösta om detta innan han har godkänt oss.</p><p>Det var ingen sjyst debatt våren 2022. Den säkerhetspolitiska rapporten innehåller inga argument mot en Natoansökan - man kan leta med mikroskop. Turkiet omnämns inte i rapporten, förutom i Vänsterpartiets reservation. Så var samtalet 2022. Det får konsekvenser i dag. Det gör att vi sitter i skiten, och där sitter vi fast.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2023-02-15 21:07:50"
  }
}