{
  "anforande": {
    "dok_hangar_id": "5016506",
    "dok_id": "H60932",
    "dok_titel": "Protokoll 2018/19:32 Tisdagen den 18 december",
    "dok_rm": "2018/19",
    "dok_nummer": "32",
    "dok_datum": "2018-12-18 00:00:00",
    "avsnittsrubrik": "Energi",
    "underrubrik": null,
    "kammaraktivitet": "ärendedebatt",
    "anforande_id": "6cc0cc56-0623-e911-9118-901b0e9b71a0",
    "anforande_nummer": "185",
    "talare": "Lorentz Tovatt (MP)",
    "parti": "MP",
    "anforandetext": "<p>Fru talman! Det var många som begärde replik. Om mitt inlägg var smalt var Lotta Olssons inlägg brett, vilket jag uppskattar. Självklart ska man ha även det perspektivet på hela energisektorn. </p><p>Jag tänkte säga att jag delar Lotta Olssons engagemang och entusiasm för bioenergin. Vi vet att bioråvara kommer att spela roll i de olika delarna av den energiomställning vi är inne i. Däremot är jag inte lika superoptimistisk, om jag ska kalla det så, kring detta. En viktig anledning till det är att vi har ett väldigt stort energibehov i västvärlden och ett ökande energibehov i de stora delar av världen som nu blir rikare, och frågan är egentligen var man ska få all bioråvara ifrån. </p><p> STYLEREF Kantrubrik \\* MERGEFORMAT Energi</p><p>Man kan ta flyget som exempel. Vi svenskar är bland dem som flyger mest hela världen. Om man frågar till exempel SAS om de skulle klara av en inblandning av 1 procent bioenergi i sitt fossila bränsle, det vill säga biojet, svarar de att det inte hade gått. Det finns så många olika sektorer som är ute efter den här råvaran: Vi har textilbranschen, som vill göra mer inom detta, och vi har hela kemibranschen. Vi har en väldigt stor och ökande efterfrågan på drivmedel för vägtransporter. Nu ser vi också att utbudet av palmoljebaserade drivmedel slår igenom på bred front här i Sverige, vilket är väldigt oroväckande.</p><p>Jag undrar därför: Har Moderaterna beräkningar som visar att vi faktiskt kommer att klara av det här med den bioråvara som finns i världen? Det är min fråga.</p>",
    "intressent_id": "0495661214429",
    "rel_dok_id": "H601NU3",
    "replik": "Y",
    "systemdatum": "2019-01-28 15:10:17"
  }
}