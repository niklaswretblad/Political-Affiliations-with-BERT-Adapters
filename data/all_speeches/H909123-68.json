{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Frågestund",
    "underrubrik": "Åtgärder för sänkta elpriser",
    "kammaraktivitet": "frågestund",
    "anforande_id": "dc8edfdc-bf39-ed11-9178-901b0e9b71a8",
    "anforande_nummer": "68",
    "talare": "Finansministern Mikael Damberg (S)",
    "parti": "S",
    "anforandetext": "<p>Fru talman! Det är en märklig historiebeskrivning här när det gäller hur beslut har fattats. Det var inga politiska beslut som innebar att vi stängde ned kärnkraften, utan det var ekonomiska beslut. Vi avskaffade också effektskatten i en bred energipolitisk överenskommelse i den här kammaren. Man kan notera att det största oppositionspartiet då jublade och sa att man hade räddat kärnkraften i Sverige. Det sättet att jobba långsiktigt med energipolitik för att driva fler investeringar till Sverige är viktigt, och det fortsätter vi med.</p><p> STYLEREF Kantrubrik \\* MERGEFORMAT Frågestund</p><p>Nu har kriget gjort att vi fått en ny situation och gaspriserna i Europa har drivits upp, vilket pressar upp energipriserna i hela Europa - inte riktigt lika mycket i Sverige som i många andra länder, men det påverkar vanliga hushåll här. Därför har regeringen gått fram med ett stödpaket där vi också kompenserar de hushåll, inte minst i södra Sverige, som har haft de dyraste elräkningarna. Vi valde också att förlänga stödet just till södra Sverige därför att man har haft väldigt stora kostnader där. Det visar att regeringen tar den här frågan på stort allvar.</p>",
    "intressent_id": "014744660015",
    "rel_dok_id": "H9C120220602fs",
    "replik": "N",
    "systemdatum": "2022-09-21 17:13:31"
  }
}