{
  "anforande": {
    "dok_hangar_id": "5043640",
    "dok_id": "H70917",
    "dok_titel": "Protokoll 2019/20:17 Torsdagen den 10 oktober",
    "dok_rm": "2019/20",
    "dok_nummer": "17",
    "dok_datum": "2019-10-10 00:00:00",
    "avsnittsrubrik": "Frågestund",
    "underrubrik": "Företagsklimatet och stöd till brottsutsatta företag",
    "kammaraktivitet": "frågestund",
    "anforande_id": "0b4c7ded-dbff-e911-9126-901b0eac4c70",
    "anforande_nummer": "41",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Tack, Hampus Hagman, för en angelägen fråga!</p><p>Vi värnar ett bra företagsklimat i Sverige, och detta gör vi därför att det är klart att ett starkt näringsliv är en omistlig del i ett samhälle som har höga ambitioner för sin välfärd och utveckling. Vi kan konstatera att när Sverige jämförs med andra länder, vilket skedde senast i dag, hävdar vi oss väl. Men detta räcker inte, utan vi måste fortsätta att utvecklas. Då är trygghet och ordning och reda en central fråga för regeringen.</p><p>Vad har vi då gjort? Jo, under de fem år som vi har suttit har vi steg för steg stärkt resurserna till polis och ordningsmakt och infört fler möjligheter att lagföra människor, sätta upp kameror, ha väktare med mera för att skapa trygghet. I grund och botten finns det ingen genväg.</p><p>Därutöver har vi en tät dialog med näringslivet om vad vi skulle kunna göra ytterligare utöver förstärkningen av rättsväsendet och om de förutsättningar som näringslivet behöver.</p>",
    "intressent_id": "0973474532717",
    "rel_dok_id": "H7C120191010fs",
    "replik": "N",
    "systemdatum": "2019-11-05 15:53:21"
  }
}