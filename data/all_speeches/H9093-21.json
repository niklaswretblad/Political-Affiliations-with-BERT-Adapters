{
  "anforande": {
    "dok_hangar_id": "5104506",
    "dok_id": "H9093",
    "dok_titel": "Protokoll 2021/22:3 Onsdagen den 15 september",
    "dok_rm": "2021/22",
    "dok_nummer": "3",
    "dok_datum": "2021-09-15 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "4fb9bf8e-782b-ec11-915b-901b0eac4c78",
    "anforande_nummer": "21",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Det är lite typiskt Johan Pehrson.</p><p>Först vill jag lugna församlingen: Jag tänker inte komma tillbaka; det är bra nu. Jag tänker definitivt inte komma tillbaka som Abba, för jag vill inte förstöra det fantastiska gänget.</p><p>Det är utan tvekan så att man ska bjuda in Johan Pehrson om man vill ha frejdiga debatter. Det är inte alltid lätt att veta vad som kommer. Det finns dock alltid en botten i någonting som Johan Pehrson tror på, står för och vill ha sagt, och det är viktigt. Man kan väl uttrycka det som att han kan göra detta på ett mycket klurigt och oförutsägbart sätt.</p><p></p><p>Jag vet inte om du möjligtvis har spionerat lite grann på vårt privatliv, Johan Pehrson.</p><p>(JOHAN PEHRSON (L): Absolut inte - jag tittar bara i skyltfönster!)</p><p>Grejen är att crème brûlée är Ullas favoritefterrätt, så jag kan säga att du kommer att bli väldigt populär hemma. Det är till och med av den arten att när vi sitter ute och äter och tittar på menyn kollar Ulla alltid om det finns crème brûlée, så hon vet hur hon ska lägga upp hela middagen. Här har du träffat rätt; den saken är klar!</p><p>Tack för allt, Johan Pehrson, här och i andra sammanhang. Jag skickar också en varm hälsning till Nyamko Sabuni. Jag uppskattar samarbetet med henne och de samtal vi har hunnit ha. Nu gick det ju i förlängningen inte som jag hade hoppats med januariavtalet, men jag uppskattar samtalen och samarbetet. Som sagt var: Tack, Johan, och ett varmt tack till Nyamko Sabuni!</p><p>(Applåder)</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2021-10-12 18:22:35"
  }
}