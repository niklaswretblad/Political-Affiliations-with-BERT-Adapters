{
  "anforande": {
    "dok_hangar_id": "5126200",
    "dok_id": "H90989",
    "dok_titel": "Protokoll 2021/22:89 Tisdagen den 29 mars",
    "dok_rm": "2021/22",
    "dok_nummer": "89",
    "dok_datum": "2022-03-29 00:00:00",
    "avsnittsrubrik": "Återrapportering från Europeiska rådets möte den 24-25 mars",
    "underrubrik": "",
    "kammaraktivitet": "",
    "anforande_id": "189cbcff-68e2-ec11-916f-901b0eac4c70",
    "anforande_nummer": "19",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru talman! Vad gäller Ungern ska jag ändå säga att Ungern har haft ett annat förhållningssätt till Ryssland än en del andra europeiska länder har haft innan detta krig startade. Men efter att kriget startade har Ungern varit med och ställt upp på de mest långtgående sanktioner som vi någonsin har fattat beslut om mot något land och inte motsatt sig detta utan varit en konstruktiv part. Det tycker jag faktiskt är viktigt att påminna om i detta läge. Ungern har ställt upp bakom alla de åtgärder som vi har vidtagit, både vad gäller att stötta Ukraina och vad gäller de väldigt tuffa sanktioner som vi har infört mot Ryssland. </p><p>Det är flera länder som är väldigt beroende av inte minst den ryska gasen, och det är inte möjligt att över en natt hitta andra leverantörer. Det är inte så att Ungern är det enda land som känner viss skepsis inför att helt sluta importera rysk gas och olja. Det handlar alltså inte bara om vad Ungern tycker. De står inte ensamma i denna skepticism. </p><p>Med detta sagt är vi från svensk sida öppna för ytterligare sanktioner, vilket i så fall skulle ha väldigt stor påverkan på el-, bensin- och dieselpriser i hela Europa, inklusive i Sverige. </p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-06-02 13:42:14"
  }
}