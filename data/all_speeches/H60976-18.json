{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Vissa frågor om Försvarsmaktens personal",
    "underrubrik": null,
    "kammaraktivitet": null,
    "anforande_id": "284c6077-006d-e911-911b-901b0eac4c78",
    "anforande_nummer": "18",
    "talare": "Paula Holmqvist (S)",
    "parti": "S",
    "anforandetext": "<p>Herr talman! I betänkandet behandlar utskottet frågor om bland annat personalförsörjning, mönstring, könsfördelning och andra rekryteringsfrågor inom försvaret. Som tidigare sagts är det viktigt att framhålla att det i första hand är Försvarsmakten som inom ramen för den delegerade statliga arbetsgivarpolitiken ska utforma myndighetens personalförsörjning. Flera av de förändringar av verksamheten som föreslås bör övervägas inom ramen för arbetet med en ny försvarspolitisk inriktning, och jag utgår därför från att Försvarsberedningen kommer att beakta dessa i sitt arbete.</p><p>Vi kan väl alla, precis som Lars Thomsson gjorde tidigare, konstatera detta: Utan personal, inget försvar! Det är Försvarsmaktens personal som utgör grunden för att Försvarsmakten kan utföra sina uppdrag och åtaganden, och utan en stabil grund svajar det ganska snart.</p><p>Herr talman! Under två dagar - måndag och tisdag denna vecka - deltog jag på försvarskonferensen i Skövde, där även flera av er som sitter här i kammaren deltog. Det finns några ord som dyker upp: tillsammans, samarbete, planering, uppföljning, ledning och jämställdhet.</p><p>Där fanns deltagare från Must, Säpo, MSB, länsstyrelser, kommuner, Försvarsmakten, hemvärnet, frivilliga försvarsorganisationer och räddningstjänsten. Näringslivsföreträdare och utredare från två av regeringens pågående utredningar deltog också, och Försvarsberedningens alla representanter var på plats under tisdagen.</p><p>Det lyftes tydligt in att det behövs en tydlig samordning, planering och ledning för att klara nutidens och framtidens totalförsvar. Försvarsmaktens personal är viktig och nödvändig, men för att skapa ett robust och hållbart försvar behövs hela samhällets funktioner. Allt hänger ihop.</p><p>Herr talman! När det gäller rekrytering av personal har ju Försvarsmakten stora utmaningar. Den könsneutrala totalförsvarsplikten möjliggör en bredare rekryteringsbas bestående av både kvinnor och män, vilket skapar bättre förutsättningar för att personalförsörja krigsförbanden. Utskottet bedömer att frågan om att motverka och hantera trakasserier och kränkningar är central om Försvarsmakten fullt ut ska kunna utnyttja denna möjlighet.</p><p>Det är värdefullt att myndigheten vidtar åtgärder för att synliggöra sin verksamhet, inte minst mot bakgrund av att bristande information och kunskap om Försvarsmakten missgynnat kvinnor i större utsträckning än män. Det är nu mycket viktigt att detta arbete fortsätter, inte minst mot bakgrund av att allt fler unga kvinnor och män med stöd av lagen om totalförsvarsplikt mönstras och skrivs in för militär grundutbildning. Regeringen har gett såväl Försvarsmakten som Totalförsvarets rekryteringsmyndighet i uppgift att bidra till att uppnå målen för jämställdhetspolitiken.</p><p> STYLEREF Kantrubrik \\* MERGEFORMAT Vissa frågor om Försvarsmaktens personal</p><p>Ett brett rekryteringsunderlag är viktigt för en hållbar personalförsörjning och för försvarets folkförankring. Försvarsmakten måste kunna omhänderta både frivilligt sökande och mönstringspliktiga till den militära grundutbildningen.</p><p>Det är Försvarsmakten som inom ramen för den delegerade statliga arbetsgivarpolitiken ska utforma rekryteringen för att nå ut till så många som möjligt - och till alla delar av Sverige - för att i förlängningen lägga grunden för att rekrytera och även behålla personal.</p><p>Herr talman! Det är också viktigt att värna om principen att det, precis som sagts tidigare, är arbetsmarknadens parter som i stora delar ska ges möjlighet att sköta spelreglerna på arbetsmarknaden genom att teckna kollektivavtal. Detta är en central utgångspunkt även i fortsättningen.</p><p>Eftersom försvaret befinner sig i en tillväxtfas förutsätter utskottet att Försvarsmakten fortsätter att utveckla villkor, anställningsformer och andra incitament på ett sådant sätt att det bidrar till myndighetens attraktionskraft som arbetsgivare. Även detta har tidigare uttryckts här.</p><p>Herr talman! Försvarsmaktens anställda och annan personal deltar också i internationella militära krishanteringsinsatser och i kapacitetsuppbyggande verksamhet. Genom dessa insatser bidrar Sverige till fred och säkerhet samt till respekt för folkrätt, mänskliga rättigheter och jämställdhet.</p><p>De grundläggande kraven på alla som genomgår en officersexamen framhåller tydligt förmågan att inom yrkesutövningen såväl bedöma etiska aspekter som beakta de mänskliga rättigheterna.</p><p>Herr talman! Det är positivt att Försvarsmakten med denna grund som utgångspunkt även har mer specifika utbildningar inför internationella insatser för att bygga upp kunskap om hur kvinnor och barn blir särskilt utsatta i konflikter. Det är även nödvändigt att få kunskap om barnsoldater, sexhandel och övergrepp, vilket utbildningen täcker.</p><p>Försvarsmakten har ett uttalat uppdrag och återrapporteringskrav när det gäller att bidra till genomförandet av Sveriges nationella handlingsplan för 2016-2020 om FN:s säkerhetsråds resolutioner om kvinnor, fred och säkerhet.</p><p>Herr talman! Hemvärnet och de frivilliga försvarsorganisationerna har en viktig roll i fråga om att skapa folkförankring och i och med att de genom sin verksamhet och sina personella resurser bidrar till totalförsvaret och därmed även till samhällets krisberedskap. Detta har nämnts tydligt av flera talare i dag.</p><p>Försvarsvilja är ett ord som ofta lyfts fram i de samtal jag har med hemvärnet och de frivilliga försvarsorganisationerna. I slutet av mars, herr talman, besökte jag Bilkårens grundutbildning för bandvagnsförare i Villingsberg. Deltagarna där uppvisade ett stort engagemang och en vilja att bidra till samhällets krisberedskap. När jag frågade deltagarna vad det var som gjorde att de sökte sig till denna utbildning svarade de bland annat skogsbränderna i somras och terrorattentatet på Drottninggatan här i Stockholm för två år sedan.</p><p>Dessa personer, herr talman, är de allra bästa förebilderna för att locka fler att engagera sig. Jag lämnade denna utbildning med en god känsla av att vi ställer upp för varandra när det väl gäller. Genom att vi alla pratar om hur viktigt det är att bidra när samhället hamnar i kris kan vi också öka medvetenheten om att det finns någon plats för alla att hjälpa till.</p><p> STYLEREF Kantrubrik \\* MERGEFORMAT Vissa frågor om Försvarsmaktens personal</p><p>Herr talman! Mer övergripande eventuella förändringar eller prioriteringar av verksamhet som bygger på frivillighet bör, som så många andra av de frågor som tas upp i detta betänkande, övervägas inom ramen för arbetet med en ny försvarspolitisk inriktning.</p><p>Jag skulle vilja visualisera lite grann kring hur viktigt det är att man har alla ingredienser på plats. Beatrice Ask har koll på detta.</p><p>Det handlar om bakning. Jag bakar inte så ofta längre - jag hinner inte alltid med. När jag får för mig att jag ska ställa mig och baka tar jag fram ett recept eller liknande ur huvudet och startar. Men om jag inte har alla ingredienser på plats måste jag tänka om under tiden jag håller på och plockar fram saker, när jag väl har bestämt mig.</p><p>Så kan vi inte ha det när vi tittar på personal. Vi har inte råd att tänka om, och vi har inte tid heller. Ska vi få ett fungerande totalförsvar är Försvarsmaktens personal en stor och viktig grund för detta.</p><p>Tänk på att ha alla ingredienser på plats när ni bakar - annars kan det ta tid. Det tar tid att tänka om.</p><p>(Applåder)</p>",
    "intressent_id": "0974061238314",
    "rel_dok_id": null,
    "replik": "N",
    "systemdatum": "2019-05-02 19:34:42"
  }
}