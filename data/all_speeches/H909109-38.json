{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "d4829754-be2a-ed11-9178-901b0e9b71a8",
    "anforande_nummer": "38",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Vad gäller visitationszoner vet jag som polis att vi har alla möjligheter att visitera alla vi behöver med dagens lagstiftning. Det görs också.</p><p>Jag håller helt med Johan Forssell och Moderaterna om behovet av lag och ordning. Där står vi eniga. Det är grundläggande. Likaså behovet av att bygga tillit. Jag är gärna med och stärker polisen och ser till att man har bättre resurser för att jobba förtroendeskapande ute i lokalsamhället, precis som jag gjort i ett tiotal år.</p><p>Men frågan kvarstår. Det finns en retorik och fullt med förslag från det block som Johan Forssell leder ur ett justitiepolitiskt perspektiv som riktar in sig väldigt hårt mot grupper av människor. Man pratar om att vräka och utvisa familjer, om utegångsförbud och om att sätta in militären. Väldigt ofta riktas udden kraftfullt mot invandrare som grupp eller muslimer som grupp.</p><p>Jag vet ju - jag märker när jag är ute i lokalsamhällena - att detta polariserar. Det gör det väldigt mycket svårare för mig som polis att jobba förebyggande och bygga den här tilliten i lokalsamhällena. Det gör arbetet svårare.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}