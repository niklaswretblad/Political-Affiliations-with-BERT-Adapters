{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "53a77c8f-3728-ec11-915b-901b0eac4c78",
    "anforande_nummer": "40",
    "talare": "Hanna Westerén (S)",
    "parti": "S",
    "anforandetext": "<p>Fru talman! Jag tror att allting måste ses som en helhet. Jag är oerhört stolt över att vara del av ett regeringsunderlag som har fått så mycket till stånd på sju år när det gäller klimatpolitik. Vi ser ett sjudande arbete i klimatets tjänst runt om i hela landet. Jag har själv varit involverad i arbetet kring att få till mer effektiva tillståndsprocesser, och jag vet att det är en prioritet för den sittande regeringen.</p><p>Jag kan beklaga att inte alla numera står bakom energiöverenskommelsen. Där fanns det stabila spelregler för Sverige framåt. Jag tycker också att det är beklagligt att vi om och om igen diskuterar kärnkraft när kärnkraften i dagsläget, precis som sagts tidigare i den här debatten, fru talman, bedöms som olönsam. Den som vill bygga kärnkraft är ju fri att göra det, men det kommer inte att rädda klimatet. Det är för bråttom.</p>",
    "intressent_id": "0412148992926",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}