{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Frågestund",
    "underrubrik": "Bonus-malus-systemet och husbilar",
    "kammaraktivitet": "frågestund",
    "anforande_id": "1935ab05-ffb7-eb11-914f-901b0eac4c78",
    "anforande_nummer": "66",
    "talare": "David Lång (SD)",
    "parti": "SD",
    "anforandetext": "<p>Fru talman! Regeringen har valt att införa och förstärka bonus-malus-systemet, vilket både Riksrevisionen och Konjunkturinstitutet har framfört kritik emot. Även vi sverigedemokrater här i riksdagen har framfört kritik mot det. Dessutom säger branschen att reformen slår hårt mot svenska husbilstillverkare och mot campingsektorn. Det är en smärre kris för branschen med närmast en halverad försäljning av nya husbilar.</p><p>Samtidigt ser vi att efterfrågan på begagnade husbilar har börjat öka, då dessa inte träffas av straffbeskattningen. Vissa återförsäljare ser här en affärsmöjlighet i att importera utländska begagnade husbilar i stället för att sälja nya svenska husbilar.</p><p>Konjunkturinstitutet rapporterar till råga på allt att bonus-malus testades 2008 i Frankrike. Det ledde till offentlig-finansiella förluster och ökade utsläpp.</p><p>Min fråga går till finansministern. Ser regeringen någon anledning att förändra bonus-malus-systemet i åtminstone detta avseende?</p>",
    "intressent_id": "0494054455310",
    "rel_dok_id": "H8C120210304fs",
    "replik": "N",
    "systemdatum": "2021-05-18 19:33:09"
  }
}