{
  "anforande": {
    "dok_hangar_id": "5036113",
    "dok_id": "H609103",
    "dok_titel": "Protokoll 2018/19:103 Onsdagen den 12 juni",
    "dok_rm": "2018/19",
    "dok_nummer": "103",
    "dok_datum": "2019-06-12 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "a170f0aa-46ca-e911-9123-901b0eac4c78",
    "anforande_nummer": "105",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Jag brukar i intervjuer alltid få höra att jag är den partiledare som har suttit längst, och det är faktiskt sant. Det har jag. Men jag är inte den som har suttit längst i riksdagen. Jag hade en femårsperiod utanför den här församlingen. Det innebär att jag ännu inte har kommit upp i de där 39 partiledardebatterna. Men kanske når jag dit. Jag lovar att jag ska höra av mig till Jan Björklund den dag jag slår detta förmodade rekord.</p><p> STYLEREF Kantrubrik \\* MERGEFORMAT Partiledardebatt</p><p>Vi har inte samarbetat så mycket, jag och Jan Björklund. Det kan man inte påstå. Men vi har ändå kamperat en del med varandra, inte minst under EU-valskampanjen nyligen, när vi besökte en del orter i Sverige och diskuterade EU. Det som slog mig då och som egentligen har slagit mig under hela den tid då Jan Björklund har varit partiledare är att han är ideologiskt driven på riktigt. Jan Björklund är ingen populist. Det uppskattar jag. Jag har uppskattat de debatter vi har haft som har varit på den nivån. Jag tror också att de som har sett de debatterna har uppskattat det.</p><p>Fru talman! Jag kan egentligen inte heller säga att Jan Björklund har varit någon förebild för mig. Men på slutet kände jag ändå att jag fick viss inspiration av Jan Björklund rent klädmässigt. Han har nu ägnat minst två valrörelser åt att gå runt i samma skjorta, har det hetat. Sedan sålde han en skjorta, men kom ändå tillbaka i en likadan. Jag vet inte om det var samma.</p><p>I dag noterar jag att Jan Björklund inte har den skjortan på sig. Han kanske har sålt den igen, jag vet inte. Om det nu är så att han har gjort det tänkte jag att det korta haveri jag hade av att försöka se ut som Jan Björklund nu slutar härmed.</p><p>Jag tog med mig en ny skjorta till dig. Du bär den avsevärt bättre än jag, helt enkelt. Jag har också signerat den med dagens datum. Du ska få den med dig.</p><p>(Applåder)</p>",
    "intressent_id": "051207517226",
    "rel_dok_id": null,
    "replik": "Y",
    "systemdatum": "2019-08-29 12:21:13"
  }
}