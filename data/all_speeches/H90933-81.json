{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Statens budget 2022 - Rambeslutet ",
    "underrubrik": "",
    "kammaraktivitet": "ärendedebatt",
    "anforande_id": "b99c9294-3e5f-ec11-915f-901b0eac4c70",
    "anforande_nummer": "81",
    "talare": "Karolina Skog (MP)",
    "parti": "MP",
    "anforandetext": "<p>Herr ålderspresident! Jag ska passa på att rätta till mitt misstag och yrka bifall till Miljöpartiets och Socialdemokraternas reservationer, vilket jag i min iver missade att göra.</p><p>Med den budgetreservation som nu kommer att gå igenom har Moderaternas politik styrt 11 av 16 budgetar. När man hör på Elisabeth Svantesson om hur Sverige mår kan man inte riktigt tro det. Har den där politiken inte haft någon form av effekt? I så fall skulle ju inte Sverige vara ett sådant elände som Elisabeth Svensson faktiskt utmålar.</p><p>Det är självklart att man ska framföra sin politik i riksdagen och hitta koalitioner. Men det är faktiskt så att i somras fick din partiledare möjlighet att testa om han kunde bilda en regering. Han ville inte det. Vad är det för fördel med att styra by proxy, att först lägga fram en ekonomisk politik och sedan säga att den inte har någon effekt? Jag måste säga att jag tycker att planen är oklar här.</p><p>Jag måste helt enkelt fråga om ni moderater och Elisabeth Svantesson faktiskt är redo att ta ansvar för Sverige. Allt det där som sas ett tag om att oppositionen varje dag är redo att ta över verkar ju faktiskt inte stämma. I mina ögon ser ni inte alls ut att vara redo.</p>",
    "intressent_id": "0334816698724",
    "rel_dok_id": "H901FiU1",
    "replik": "Y",
    "systemdatum": "2021-12-17 14:38:48"
  }
}