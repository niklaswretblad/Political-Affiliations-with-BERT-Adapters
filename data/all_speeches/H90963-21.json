{
  "anforande": {
    "dok_hangar_id": "5119222",
    "dok_id": "H90963",
    "dok_titel": "Protokoll 2021/22:63 Onsdagen den 2 februari",
    "dok_rm": "2021/22",
    "dok_nummer": "63",
    "dok_datum": "2022-02-02 00:00:00",
    "avsnittsrubrik": "Riksrevisionens rapport om urvalet av elever till Pisaundersökningen",
    "underrubrik": "",
    "kammaraktivitet": "ärendedebatt",
    "anforande_id": "8febd02a-f6bf-ec11-9167-901b0eac4c78",
    "anforande_nummer": "21",
    "talare": "Lars Hjälmered (M)",
    "parti": "M",
    "anforandetext": "<p>Herr talman! Jag skulle snarare säga att det stora problemet för Roza Güclü Hedin och Socialdemokraterna är att man nu har haft sju år på sig att hantera svensk skola. Vi har rätt många problem framför oss att lösa.</p><p>Min och Moderaternas inriktning är att förbereda oss för vad vi skulle vilja göra efter en valvinst. I detta ligger, för att vara tydlig, att värna valfriheten - en självklar rätt för alla barn och föräldrar - för detta kan motverka en boendesegregation som finns i övrigt.</p><p>Vi måste öka kontrollen av både fristående och kommunala skolor och, som jag sa förut, helt enkelt kunna stänga dåligt fungerande skolor på ett sätt som inte har gjorts tidigare. Vi måste jobba mycket mer med arbetsro och studiero i skolan, som är ett oroande problem. Vi måste även jobba mycket mer med lärarnas roll att lära och leda lektioner och kanske också titta över lärarutbildningen.</p><p>Apropå frågan om resurser har man vanligen socioekonomiska faktorer. Man ska ha sådana faktorer och skillnader i beloppen - det är en självklarhet i konstruktionen av en skolpeng. Detta tror jag inte att någon ifrågasätter i sammanhanget.</p><p>Fru talman! Det måste också till ett skifte i synen på kunskap. Vi måste återupprätta och ha ett helt annat fokus på kunskap, och då kommer vi in på ämnet för dagen: Pisa, kontroll och uppföljning. Där menar jag att det har varit fusk och att man måste lära sig av det. Det var det ena.</p><p>Det andra handlar om synen på de nationella proven. Jag tycker att det är jättebra att ha detta, men det är ett fundamentalt misstag att inte ha central rättning av de digitala proven. Om man hade haft det hade man kunnat ha prov som på riktigt kunnat mäta mina kunskaper som barn. Man hade kunnat titta på det mellan klasser, mellan skolor och mellan kommuner och på riktigt få en kontroll av hur svensk skola ligger till, med en jämförbarhet över åren på ett sätt som inte finns nu.</p><p>Detta är ganska tekniskt, men jag tycker att det är ett exempel på var det börjar för att kunna få en distinkt uppfattning om huruvida vi är på väg uppåt, som vi ska, eller om det är andra saker som vi behöver ta tag i.</p><p> STYLEREF Kantrubrik \\* MERGEFORMAT Riksrevisionens rapport om urvalet av elever till Pisa-undersökningen</p><p>(Applåder)</p>",
    "intressent_id": "0980316377627",
    "rel_dok_id": "H901UbU5",
    "replik": "Y",
    "systemdatum": "2022-04-19 17:34:58"
  }
}