{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:456 om kulturen bakom kravallerna i svenska städer",
    "underrubrik": "",
    "kammaraktivitet": "interpellationsdebatt",
    "anforande_id": "bc521b21-c039-ed11-9178-901b0e9b71a8",
    "anforande_nummer": "45",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru ålderspresident! Jag tror att man ska dela in diskussionen i två delar.</p><p>Först har vi Tobias Anderssons oförmåga att se att brott begås av individer och inte av kulturer eller religioner. Det är den oförmågan som gör att Tobias Andersson ser en stenkastare som uttryck för en muslimsk kultur, men de 2 000 personer som har filmat våldsverkarna och lämnat in bilder, vittnesmål och videor till polisen ser han som någonting annat, trots att de enligt hans definition borde vara delar av samma kultur.</p><p>Jag tror att det är väldigt olyckligt att klumpa ihop människor och döma dem efter någon grupptillhörighet. Det fråntar nämligen individen, våldsverkaren, ansvaret för dennes handlingar. Man ska lagföras för sina handlingar, inte ursäktas med grumliga religions- eller rasteorier.</p><p>Finns det <em>en</em> svensk kultur, frågar Tobias Andersson. Det finns absolut svensk kultur. Sven-Ingvars och falukorv är väl tydliga exempel på det. Gör det att vi inte ska äta pizza eller lyssna till Beethoven? Det betvivlar jag starkt. Ibland kan uttryck för svensk kultur vara det absolut bästa och finaste som finns. Snart firar vi midsommar, en kultur som har utvecklats och över tid tagit inspiration av andra kulturer. Men gör det att vi ska se ned på andra kulturer? Absolut inte.</p><p>Man kan fråga sig vad Sverige hade varit om Tobias Anderssons parti hade fått bestämma. Det var inte länge sedan de hävdade att Zlatan inte var svensk. Hur många internationella fotbollsturneringar hade vi kvalat in till om det varit Tobias Andersson och inte Janne Andersson som tog ut det svenska landslaget? </p><p>Det här är frågor som vi aldrig lär få svar på, och säkert inte heller i denna debatt.</p><p>Fru ålderspresident! Grundfrågan om de kravaller eller upplopp som uppstod på några av de orter vi talar om - Tobias Andersson får nog läsa på om några av ortnamnen till nästa inlägg - är att det handlar om individer, kriminella och våldsverkare och att de ska lagföras och ställas till ansvar. Andra människor - de som går till jobbet, sköter sig, spelar i landslaget eller i mitt favoritlag Djurgården - ska inte misstänkliggöras eller dras ned i smutsen på grund av vad våldsverkare gör. Det här, tror jag, är huvudpunkten där jag och Tobias Andersson skiljer oss åt.</p>",
    "intressent_id": "0744993950910",
    "rel_dok_id": "H910456",
    "replik": "N",
    "systemdatum": "2022-09-21 17:15:26"
  }
}