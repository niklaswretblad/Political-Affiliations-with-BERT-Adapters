{
  "anforande": {
    "dok_hangar_id": "5094406",
    "dok_id": "H809109",
    "dok_titel": "Protokoll 2020/21:109 Fredagen den 16 april",
    "dok_rm": "2020/21",
    "dok_nummer": "109",
    "dok_datum": "2021-04-16 00:00:00",
    "avsnittsrubrik": "Svar på interpellation 2020/21:620 om evenemangsstöd till bland annat kultur och idrott",
    "underrubrik": "",
    "kammaraktivitet": "interpellationsdebatt",
    "anforande_id": "940c2916-aee0-eb11-9153-901b0eac4c78",
    "anforande_nummer": "84",
    "talare": "Kultur- och demokratiministern Amanda Lind (MP)",
    "parti": "MP",
    "anforandetext": "<p>Herr ålderspresident! Låt mig åter vara tydlig. Det finns inget i regeringens kommunikation i detta fall som skiljer sig från hur regeringen kommunicerar när regeringen på andra sätt arbetar fram förslag som har till syfte att uppfylla ett tillkännagivande.</p><p>Regeringen behöver också ta ansvar för detta förslag. Som kulturminister kommer jag inte att kunna hänvisa till Moderaterna eller Edward Riedl när jag ska svara för den konkreta stödmodellen och hur den sedan ska tillämpas och fungera.</p><p>Herr ålderspresident! Det har pågått ett intensivt arbete i departementen, och jag och andra har också fört en dialog med företrädare för dessa branscher för att kunna skruva i stöden och ta fram nya, mer ändamålsenliga stöd.</p><p>Låt mig avsluta denna debatt med att upprepa att jag är väldigt glad över Moderaternas och Edward Riedls engagemang i dessa frågor, inte minst när det gäller evenemangsstödet. Jag hoppas att vi får det på plats så snart som möjligt. Jag är övertygad om att det kommer att vara en viktig komponent för att kultur, idrott och evenemang i Sverige ska kunna öppna upp igen på ett smittsäkert sätt och för att vi ska slippa att för många företag och föreningar går under på grund av pandemin.</p><p>Jag tar fasta på en sak som Edward Riedl sa när han gjorde sin tillbakablick på förra året, och det är att pandemin har pågått väldigt länge. Trötta verksamheter brinner nu av längtan att få komma igång igen.</p><p> STYLEREF Kantrubrik \\* MERGEFORMAT Svar på interpellationer</p><p>Jag är helt övertygad om att vi kommer att stå i kammaren fler gånger och prata om behovet av stöd till kultur, idrott och evenemangsnäring. Den här krisen har slagit väldigt hårt och kommer att påverka framåt, och därför behöver vi engagemanget från alla kammarens partier för att kunna stötta dessa verksamheter att återstarta och utvecklas efter pandemin. Jag ser fram emot fortsatta debatter.</p><p>Interpellationsdebatten var härmed avslutad.</p>",
    "intressent_id": "0888807074321",
    "rel_dok_id": "H810620",
    "replik": "N",
    "systemdatum": "2021-07-09 14:07:12"
  }
}