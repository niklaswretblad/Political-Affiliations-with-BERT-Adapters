{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "c993bf96-a1ad-eb11-914f-901b0eac4c78",
    "anforande_nummer": "49",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Sverigedemokraterna har länge försökt putsa på sin fasad för att få samarbeta med framför allt Moderaterna. Tyvärr ser det ut att lyckas. Det blir därför intressant när vi talar om demokrati, och något förvånande, att ni nyligen gick till strids för Orbán, Putin och al-Asad. Alla tre är ledare med uppenbart auktoritärt ledarskap.</p><p>Sverigedemokraterna har genom Björn Söder inte skrivit en eller två utan tre skriftliga frågor om detta. Ni har dessutom aktivt kritiserat den viktiga internationella människorättsorganisationen Civil Rights Defenders, som har sin huvudsakliga bas här i Sverige. Framför allt är ni sura på att kompisen Viktor Orbán, Ungerns premiärminister, får kritik. Viktor Orbán har ju angripit medier och yttrandefrihet, förtryckt minoriteter och hbtq-personer, angripit den akademiska friheten och stängt ned universitet.</p><p>Vad Sverigedemokraterna vill göra är att förmå regeringen att dra in finansieringen till Civil Rights Defenders. Vem har använt sig av denna metod? Jo, Viktor Orbán såklart. Då uppstår direkt tanken: Vilka fler civilsamhällesorganisationer vill Sverigedemokraterna tysta? Vilka internationella ledare får civilsamhällesorganisationer inte kritisera, enligt Sverigedemokraterna? Om Sverigedemokraterna får bestämma dras pengarna in om man gör det. Är det demokrati, Markus Wiechel?</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}