{
  "anforande": {
    "dok_hangar_id": "5083460",
    "dok_id": "H80976",
    "dok_titel": "Protokoll 2020/21:76 Torsdagen den 4 februari",
    "dok_rm": "2020/21",
    "dok_nummer": "76",
    "dok_datum": "2021-02-04 00:00:00",
    "avsnittsrubrik": "Frågestund",
    "underrubrik": "Sexuellt våld mot barn på nätet",
    "kammaraktivitet": "frågestund",
    "anforande_id": "022b9283-cda2-eb11-9152-901b0e9b71a8",
    "anforande_nummer": "99",
    "talare": "Maria Strömkvist (S)",
    "parti": "S",
    "anforandetext": "<p>Fru talman! Jag ställer min fråga till justitie- och migrationsminister Morgan Johansson.</p><p>Många har farit illa det senaste året på grund av pandemin. Tyvärr utnyttjas också barn och ungdomar sexuellt på olika sätt av vuxna. Det är inget nytt, men polisen har sett en ökning under året.</p><p>Om en gärningsman tvingar ett barn att våldta sig självt, och det sker över internet, hänger dagens lagstiftning inte riktigt med. En gärningsman tar kontakt med en flicka på sociala medier. Där instrueras flickan att stoppa in saker i sitt eget underliv och skicka videor av sig själv till gärningsmannen.</p><p>På grund av att det skickas en video och inte sker en livestreamning döms gärningsmannen för sexuellt övergrepp mot barn, inte för våldtäkt mot barn - ett brott med lägre straffvärde. Jag menar att det är samma övergrepp. Filmer skickas fram och tillbaka. Vad ska regeringen göra åt detta?</p>",
    "intressent_id": "0136801772915",
    "rel_dok_id": "H8C120210204fs",
    "replik": "N",
    "systemdatum": "2021-04-21 20:15:46"
  }
}