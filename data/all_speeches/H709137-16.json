{
  "anforande": {
    "dok_hangar_id": "5063601",
    "dok_id": "H709137",
    "dok_titel": "Protokoll 2019/20:137 Torsdagen den 11 juni",
    "dok_rm": "2019/20",
    "dok_nummer": "137",
    "dok_datum": "2020-06-11 00:00:00",
    "avsnittsrubrik": "Svenskt deltagande i militär insats för stärkt säkerhet i Mali",
    "underrubrik": "",
    "kammaraktivitet": "",
    "anforande_id": "5b5ab799-a4e3-ea11-913b-901b0eac4c70",
    "anforande_nummer": "16",
    "talare": "Janine Alm Ericson (MP)",
    "parti": "MP",
    "anforandetext": "<p>Fru talman! Jag vet inte om det är en väldigt stor skillnad eller breddning. Vi har stått bakom internationella insatser även tidigare och tycker att det är viktigt att det, så att säga, är insatser som också tar till vara andra saker som man försöker åstadkomma i landet och som annars kanske skulle gå om intet.</p><p>Ökat skydd för civilbefolkningen mot terror är en otroligt viktig del för att man ska kunna göra de andra samhällsbyggande insatserna. Vi kan inte låta människor svälta ihjäl, och om vi inte stöttar här försvinner också andra organisationer. Vårt bistånd skulle då ha otroligt svårt att ge effekt.</p><p>Om Hans Wallmark är väldigt glad för att vi är enade i denna fråga, liksom jag är, hoppas jag att Moderaterna kan ta sitt förnuft till fånga när det gäller biståndet. Biståndet, både det bilaterala och det som är till stora multinationella organisationer och världssamfundet, spelar en otroligt viktig roll för att man ska få en fredlig utveckling i dessa länder.</p>",
    "intressent_id": "0316505710324",
    "rel_dok_id": "",
    "replik": "Y",
    "systemdatum": "2020-08-21 13:51:32"
  }
}