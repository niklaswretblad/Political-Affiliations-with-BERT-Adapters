{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:208 om pausad polisutbildning och organiserad kriminalitet",
    "underrubrik": "",
    "kammaraktivitet": "interpellationsdebatt",
    "anforande_id": "609c9728-c58c-eb11-9152-901b0e9b71a8",
    "anforande_nummer": "53",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Låt oss hålla oss till trafikpolisen, eftersom det handlar om en vidareutbildning av den polisiära verksamheten. Det är ofta så att poliser har jobbat ett antal år i den ordinarie verksamheten när de söker sig till trafikpolisen. Där har vi effekten att allt fler går hem. Det är allt färre som är ute på vägen och kan vidta åtgärder mot de kriminella. </p><p>Vi får inte glömma att vägen är en av de viktigaste logistikfunktionerna för de kriminella nätverken. Allt de företar sig sker på vägen - deras egna transporter, transporter av vapen, sprängämnen och så vidare. Dessa saker stoppas in i ordinarie godstransporter, eftersom de har grepp om logistikflödena i transportnäringen i Sverige. </p><p>Här finns det ingen kraftfull verksamhet från polisens sida. Antalet trafikpoliser minskar, och det pågår inga utbildningar. Polisen har tagit in ett antal bilinspektörer, men det kommer att ta lång tid innan de så att säga är flygfärdiga. Det sägs att det tar fem år innan man är riktigt på bettet när det gäller att stå på vägen och göra kontroller - att stoppa fordon och lösa hela uppgiften - utöver den utbildning som man har sedan tidigare. </p><p>Det är oerhört olyckligt att man pausar sådana utbildningar. Då kommer vi inte dithän att vi verkligen kan sätta hårt mot hårt mot de kriminella nätverken. </p><p>Statsrådet kan inte gå in och peka med hela handen i myndigheten, men det går alltid att föra en dialog mellan regeringen och en myndighet och framföra önskemål om hur detta ska hanteras. </p><p>De kriminella har nämligen inte pausat. De bryr sig inte om restriktionerna, utan de kör på precis som vanligt. Tyvärr har vi sett att det är precis vad de gör. </p>",
    "intressent_id": "0880018341619",
    "rel_dok_id": "H810208",
    "replik": "N",
    "systemdatum": "2021-03-24 18:20:32"
  }
}