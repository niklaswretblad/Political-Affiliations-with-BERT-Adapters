{
  "anforande": {
    "dok_hangar_id": "5079365",
    "dok_id": "H80956",
    "dok_titel": "Protokoll 2020/21:56 Torsdagen den 17 december",
    "dok_rm": "2020/21",
    "dok_nummer": "56",
    "dok_datum": "2020-12-17 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "4b0aa906-f371-eb11-914b-901b0eac4c70",
    "anforande_nummer": "46",
    "talare": "Clara Aranda (SD)",
    "parti": "SD",
    "anforandetext": "<p>Fru talman! För lite mer än ett år sedan frågade jag socialminister Lena Hallengren här i riksdagens kammare vilka åtgärder regeringen avsåg att vidta för att kunna säkerställa att personer som mår psykiskt dåligt skulle ha någonstans att vända sig. Detta med anledning av att den rikstäckande stödtelefonlinjen skulle läggas ned.</p><p> STYLEREF Kantrubrik \\* MERGEFORMAT Hälsovård, sjukvård och social omsorg</p><p>Nu står jag här igen och önskar svar på vart alla de som mår psykiskt dåligt ska vända sig - personer som befinner sig i ofrivillig isolering och personer som inte längre orkar leva i ensamhet.</p><p>Det finns inget vaccin mot ensamhet, självmordstankar eller psykisk ohälsa. Att få prata med någon, däremot, kan rädda liv.</p><p>Det ökade trycket på de ideella stödtelefonerna innebär alltför många obesvarade samtal. Under april månad tog en av stödtelefonlinjerna som arbetar suicidpreventivt emot ca 27 000 samtal. Av dessa kunde endast 4 000 besvaras. Och mycket tyder på att det här är en situation som kan komma att eskalera.</p><p>Återigen, fru talman, vill jag få svar på varför regeringen inte skyndar på processen och ser till att Sverige får en rikstäckande nationell stödtelefonverksamhet som på riktigt kan göra skillnad för människor.</p>",
    "intressent_id": "0130640724922",
    "rel_dok_id": "H801SoU1",
    "replik": "Y",
    "systemdatum": "2021-02-18 15:10:50"
  }
}