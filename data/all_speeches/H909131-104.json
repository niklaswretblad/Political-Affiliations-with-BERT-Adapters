{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Ett mer likvärdigt skolval",
    "underrubrik": "",
    "kammaraktivitet": "ärendedebatt",
    "anforande_id": "2b6f0aa7-3043-ed11-9177-901b0eac4c70",
    "anforande_nummer": "104",
    "talare": "Richard Jomshof (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Ett mer likvärdigt skolval</p><p>Fru talman! Först och främst är det ju så, vilket inte kan undgå någon, att alla partier i den här kammaren är överens om att dagens kösystem är problematiskt. Det finns en vilja att försöka hitta en väg framåt.</p><p>Därför är det så beklämmande att man gång på gång verkar låtsas som att det är motsatsen som råder. Men så är inte fallet. Vi tycker att föräldrar och elever ska ha rätt att välja skola, men vi anser att det finns skäl att kritisera kösystemet. Vi vill reformera det, men det finns ingen vilja att göra det. Det är jätteproblematiskt.</p><p>Det brukar ofta påstås att man diskriminerar elever med annan bakgrund. Statistik från läsåret 2020/21 visar att 27 procent av eleverna i fristående grundskolor har utländsk bakgrund; i kommunala grundskolor är det 26 procent. I de fristående gymnasieskolorna är det 32 procent och i de kommunala 29 procent. Detta innebär att det i friskolorna är en större andel som har en annan bakgrund.</p><p>Det kan mycket väl vara så att enskilda skolor beter sig illa, och då ska det hanteras. Men bilden som ges av att det här skulle vara ett systemfel någonstans stämmer inte, för uppenbarligen har en större andel av eleverna i fristående skolor utländsk bakgrund.</p><p>Jag fick ett litet referat, men jag undrar: Exakt vad säger man? Exakt vad pekar man på? Är det så att det bara finns ett par enskilda fall ska de enskilda fallen hanteras, precis som när det gäller utländsk bakgrund. Men om det är ett systemfel är det någonting helt annat.</p><p>Bilden som ges är att det är ett systemfel, men det kan det ju inte vara när det gäller utländsk bakgrund. Därför undrar jag: Vad i denna forskning pekar på att det skulle vara ett systemfel även när det gäller föräldrarnas utbildningsbakgrund?</p>",
    "intressent_id": "0803753212716",
    "rel_dok_id": "H901UbU33",
    "replik": "Y",
    "systemdatum": "2022-10-03 17:33:28"
  }
}