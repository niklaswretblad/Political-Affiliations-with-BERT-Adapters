{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Särskild debatt om en ny bankläcka, skatteflykt och penningtvätt",
    "underrubrik": "",
    "kammaraktivitet": "",
    "anforande_id": "338b1097-2d20-eb11-9143-901b0eac4c70",
    "anforande_nummer": "24",
    "talare": "Niklas Wykman (M)",
    "parti": "M",
    "anforandetext": "<p>Herr talman! Först vill jag välkomna Vänsterpartiets besked: att skärpta straff har en avskräckande effekt på brottslighet.</p><p>(Applåder)</p><p>Det är en insikt som jag hoppas att Vänsterpartiet tar med sig också i andra sammanhang.</p><p> STYLEREF Kantrubrik \\* MERGEFORMAT Särskild debatt om en ny bankläcka, skatteflykt och penningtvätt</p><p>När man lyssnar på Per Bolund och företrädare för regeringsunderlaget kan man inte låta bli att fångas av känslan att de är väldigt nöjda. De bedömer att de åtgärder de genomför är bra. Framför allt genomför de väldigt många åtgärder. Men när man blickar ut över samhället fylls man av en annan känsla. Det är rätt mycket, för att inte säga väldigt mycket, i samhället som inte fungerar bra.</p><p>Jag vill uppmana regeringen och regeringsunderlagets företrädare att fundera på hur de två bilderna hänger ihop - självbilden av att de gör väldigt mycket bra och verklighetsbilden av att Sverige har väldigt stora problem. Kan det vara så att de gör fel saker eller att de är otillräckliga i det de gör? Allt fler skulle hålla med om bilden av att åtgärderna är fel och otillräckliga.</p><p>När det gäller att hantera banker och det finansiella systemet är det en tydlig signal från politiken och från människor runt om i vårt land att banker och de som bestämmer där måste ha en hög moralisk standard i sin verksamhet. Det gäller både den verksamhet de själva har byggt upp och den verksamhet de har förvärvat.</p><p>Det gäller att vi tillsammans utformar lagar och regler så att vi har ett effektivt finansiellt system som stöttar dem som arbetar och startar företag men som ser till att kriminella element inte kan frodas i verksamheten.</p><p>(Applåder)</p>",
    "intressent_id": "0493288854424",
    "rel_dok_id": "",
    "replik": "N",
    "systemdatum": "2020-11-06 13:43:24"
  }
}