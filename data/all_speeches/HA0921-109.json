{
  "anforande": {
    "dok_hangar_id": "5154706",
    "dok_id": "HA0921",
    "dok_titel": "Protokoll 2022/23:21 Onsdagen den 16 november",
    "dok_rm": "2022/23",
    "dok_nummer": "21",
    "dok_datum": "2022-11-16 00:00:00",
    "avsnittsrubrik": "Ett ändamålsenligt skydd för tryck- och yttrandefriheten (vilande grundlagsförslag m.m.)",
    "underrubrik": "",
    "kammaraktivitet": "ärendedebatt",
    "anforande_id": "c387c5b8-3e76-ed11-917b-901b0eac4c70",
    "anforande_nummer": "109",
    "talare": "Susanne Nordström (M)",
    "parti": "M",
    "anforandetext": "<p>Fru talman! Jag ska belysa en annan sak i det här förslaget.</p><p>Ibland kollar jag på tv, och en sak som har slagit mig är att sedan millennieskiftet har program av mer förnedrande karaktär blomstrat. Även kränkningar har kanske inte varit bärande men ändå haft ett starkt inslag. Som tur är hittar jag lätt till stänga-av-knappen, men de som är med i de här programmen har liksom ingen stänga-av-knapp.</p><p>Låt säga att någon som deltar i ett svenskt tv-program skulle bli grovt förtalad. Vad kan vederbörande göra då? Jo, om programmet sänds från Sverige finns det goda möjligheter att få sin sak rättsligt prövad. Men - och det är detta som förslaget handlar om, fru talman - om programmet sänds i ett svenskt medium via satellit och med stark svensk anknytning, och där endast vissa bestämmelser i yttrandefrihetsgrundlagen är tillämpliga, kan det vara svårt, ja nästan omöjligt, att ställa någon till svars i Sverige för ett brottsligt uttalande.</p><p> STYLEREF Kantrubrik \\* MERGEFORMAT Ett ändamålsenligt skydd för tryck- och yttrandefriheten (vilande grundlags-förslag m.m.)</p><p>I fallet Arlewin stämdes programledaren för TV3:s program <em>Insider </em>i enskilt åtal för grovt förtal. Efter ett ganska långt tröskande genom svenska rättsinstanser togs målet till slut upp i Europadomstolen, som konstaterade att programmet, bortsett från det faktum att det sändes från England, var helt svenskt till sin natur, det vill säga att språket, innehållet, produktionen, innebörden och de svenska annonserna var avsedda för den svenska marknaden.</p><p>Det är inte på något sätt bra att i ett sådant fall behöva vända sig till en utländsk domstol, eller för den delen Europadomstolen, för att få sin sak prövad. Därför behövs en grundlagsändring för att säkerställa en prövning i Sverige.</p><p>I förslaget utvidgas yttrandefrihetsgrundlagens territoriella tillämpningsområde till att omfatta vissa satellitsändningar av program som i dag anses utgå från utlandet men som har en mycket stark svensk anknytning.</p><p>Med dessa ord, fru talman, yrkar jag bifall till utskottets förslag till beslut.</p>",
    "intressent_id": "0611350076611",
    "rel_dok_id": "HA01KU6",
    "replik": "N",
    "systemdatum": "2022-12-07 15:52:54"
  }
}