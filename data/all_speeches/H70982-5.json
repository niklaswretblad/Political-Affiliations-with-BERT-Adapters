{
  "anforande": {
    "dok_hangar_id": "5057212",
    "dok_id": "H70982",
    "dok_titel": "Protokoll 2019/20:82 Torsdagen den 5 mars",
    "dok_rm": "2019/20",
    "dok_nummer": "82",
    "dok_datum": "2020-03-05 00:00:00",
    "avsnittsrubrik": "Integritetsskydd vid signalspaning i försvarsunderrättelseverksamhet",
    "underrubrik": "",
    "kammaraktivitet": "",
    "anforande_id": "ab84d58c-267f-ea11-9134-0090facf175a",
    "anforande_nummer": "5",
    "talare": "Allan Widman (L)",
    "parti": "L",
    "anforandetext": "<p>Fru talman! De av oss som satt i riksdagen åren 2008, 2009 och 2010 minns ju vilken oerhörd turbulens signalspaningslagen innebar för alla oss som behövde ta ställning till den.</p><p> STYLEREF Kantrubrik \\* MERGEFORMAT Integritetsskydd vid signalspaning i försvarsunderrättelse-verksamhet</p><p>De senaste åren har det mer hetat från den här talarstolen: Vilken tur att vi vågade ta det där steget 2010. Var hade vi annars varit nu med det säkerhetsläge som gäller i dag?</p><p>De här kommentarerna, som har kommit de senaste åren, understryker att det är ett helt annat säkerhetspolitiskt läge. Vi har sedan lagen tillkom upplevt annekteringen av Krim och de stridigheter som fortfarande pågår i östra Ukraina. Vi har en lång rad politiska ledare runt om i världen som mer eller mindre tävlar i oförutsägbarhet och konstiga idéer.</p><p>Vi lever i en mycket osäker värld, och det är viktigt att denna centrala lagstiftning uppdateras mot bakgrund av säkerhetsläget.</p><p>Det är inte bara säkerhetsläget som har förändrats. Pål Jonson nämnde digitaliseringen i sitt anförande. När signalspaningslagen infördes var 90 procent av kommunikationen i kabel. I dag handlar det nog om närmare 100 procent. Den har alltså vuxit i betydelse.</p><p>Dessutom har vi genomfört en lång rad förändringar när det gäller myndighetssfären. Om något år kommer en myndighet för psykologiskt försvar att inrättas. Mycket annat har också inträffat vad gäller ansvarsfördelningen mellan våra olika myndigheter, också på försvarsområdet.</p><p>Med den ständigt accelererande samhällsförändring vi har är tio år en mycket lång tid. Vi har pillat och plockat i denna lagstiftning, men nu är det dags för en bred översyn.</p><p>Jag yrkar bifall till reservation nr 1.</p>",
    "intressent_id": "0446541913415",
    "rel_dok_id": "",
    "replik": "N",
    "systemdatum": "2020-04-15 16:37:20"
  }
}