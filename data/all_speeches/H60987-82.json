{
  "anforande": {
    "dok_hangar_id": "5033036",
    "dok_id": "H60987",
    "dok_titel": "Protokoll 2018/19:87 Tisdagen den 7 maj",
    "dok_rm": "2018/19",
    "dok_nummer": "87",
    "dok_datum": "2019-05-07 00:00:00",
    "avsnittsrubrik": "Pensioner",
    "underrubrik": null,
    "kammaraktivitet": "ärendedebatt",
    "anforande_id": "b2d5becd-7081-e911-9121-901b0e9b71a0",
    "anforande_nummer": "82",
    "talare": "Erica Nådin (S)",
    "parti": "S",
    "anforandetext": "<p>Fru talman! Tack, Nooshi Dadgostar, för dina frågor - det var många olika!</p><p>Till att börja med är det såklart beklagligt med M-KD-budgeten, men vi tillför nu 20 miljarder tillbaka in i välfärden just för att kunna anställa fler i kommuner och regioner runt om i landet. Förhoppningsvis kommer de som jobbar inom välfärden - framför allt kvinnor, men också män - att få fler kollegor och en bättre arbetsmiljö tack vare dessa investeringar.</p><p>Regeringen har också en arbetsmiljöstrategi som syftar till att ge en bättre arbetsmiljö för våra anställda inom välfärden.</p><p>När det gäller LAS och den kompromissen är det som sagt en kompromiss i januariavtalet. Det gör såklart ont i en socialdemokrats hjärta att behöva göra detta, men eftersom det är en kompromiss kommer vi att göra det. Vi hoppas att parterna på arbetsmarknaden kommer att kunna få till bästa möjliga lösning som gör att folk ändå kan ha kvar en trygghet på arbetsmarknaden. Vi hoppas också att även äldre genom den seniora arbetskraften kan stanna kvar och trivas på jobbet.</p><p>Jag vet inte när en proposition om 18,5 procent kommer, men jag hoppas också att den kommer snart. Jag tror dock att det främst är Pensionsgruppen som har ansvaret för den. Där sitter inte jag, så jag kan tyvärr inte ge dig ett svar, Nooshi Dadgostar.</p><p></p><p>Vi kommer även att satsa dessa 600 kronor, tillsammans med höjt bostadstillägg och bättre garantipension för dem som har det sämst. Jag hoppas att det möjliggör att fler pensionärer får en bättre trygghet.</p>",
    "intressent_id": "0511863596121",
    "rel_dok_id": "H601SfU22",
    "replik": "Y",
    "systemdatum": "2019-05-28 19:49:30"
  }
}