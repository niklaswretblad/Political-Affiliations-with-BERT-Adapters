{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "9165139e-2ab4-ec11-9167-901b0eac4c78",
    "anforande_nummer": "34",
    "talare": "Per Bolund (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Fru talman! Min replik anknyter till den förra. Vi välkomnar att regeringen nu gör insatser för att sänka elkostnaderna för hushållen i detta akuta läge. Men det räcker inte. Vi måste också göra stora insatser för att få en bättre fungerande elmarknad framöver.</p><p>Miljöpartiet har tillsammans med Socialdemokraterna i regering gjort stora insatser för en hållbar elförsörjning. Tillsammans har vi sett till så att över 100 miljarder kronor har investerats i ny vindkraft. Detta har gett mångdubbelt mer grön el från vind i Sverige - el som nu bidrar till den fantastiska gröna industriutbyggnad som just nu sker och som också har lett till att vi, trots att det nu är höga priser, under många år har haft väldigt låga elpriser i europeiskt perspektiv.</p><p>Tillsammans har vi också fått igenom ett mål i riksdagen om att ha 100 procent förnybar el i Sverige om mindre än 20 år. Därför är det så förvånande att den socialdemokratiska regeringen nu öppnar dörren för ny kärnkraft genom att vilja ge den stöd inom EU:s gröna taxonomi. När industrin vill ha grön el, när vindkraft ger den billigaste elen och när vi inom kort kan nå ett hållbart och säkert elsystem, varför vill ni då stödja dyr, försenad och riskabel kärnkraft?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:55"
  }
}