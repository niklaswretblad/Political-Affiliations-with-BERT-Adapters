{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "0600c369-2f40-e911-9116-901b0eac4c78",
    "anforande_nummer": "71",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jag tänkte ge Håkan Svenneling en möjlighet att utveckla dagsformen på Vänsterpartiets åsikter om Venezuela. Håkan Svenneling hade i sitt anförande insikt om att demokratin har inskränkts i Venezuela. Därför vore det intressant att få höra när han tycker att inskränkningarna började.</p><p>Sanningen är den, fru talman, att redan på Hugo Chávez dagar med chavismen - vi pratar alltså sent 1990-tal och början av 2000-talet - kom organisationer som Freedom House fram till att landets styre gick i fel riktning. Man var på väg att upplösa kongressen och domstolarna. I praktiken är det vi har sett att den venezuelanska socialismen har förrått sitt folk och förött sitt land. Vi pratar om 1 miljon procent i inflation, och vi pratar om 3 miljoner människor som har lämnat Venezuela. I det läget har Vänsterpartiet en partiledare som 2013 efter ett bevisligen riggat presidentval skriver på Facebook att han gratulerar Maduro till segern.</p><p>Följande kan möjligtvis dementeras om det skulle vara en felaktig uppgift, men jag har sett att vissa vänsterpartistiska klubbar i Sverige sprider en teckning av en lieman som knackar på dörren i ett antal länder för att sprida demokrati och frihet. Ut under dörrarna rinner blod. Liemannen bär också som av en händelse lien i form av en israelisk flagga. Nu knackar man på Venezuelas dörr och vill erbjuda demokrati och frihet, och under dörren riskerar blodet att flyta.</p><p> STYLEREF Kantrubrik \\* MERGEFORMAT Utrikespolitisk debatt</p><p>Fru talman! Min fråga till Håkan Svenneling är därför: Vad är dagsnoteringen när det gäller Vänsterpartiets syn på socialismens Venezuela?</p>",
    "intressent_id": "0980681611418",
    "rel_dok_id": null,
    "replik": "Y",
    "systemdatum": "2019-03-06 17:47:08"
  }
}