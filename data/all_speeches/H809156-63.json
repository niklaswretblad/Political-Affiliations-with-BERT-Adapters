{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "6aa77c8f-3728-ec11-915b-901b0eac4c78",
    "anforande_nummer": "63",
    "talare": "Jessica Rosencrantz (M)",
    "parti": "M",
    "anforandetext": "<p>Fru talman! Tack för frågan, Hanna Westerén!</p><p>Jag tror att Socialdemokraterna behöver ta ansvar för det parti i den egna regeringen som man har gett ansvaret för de här frågorna. Är det någon som är ett hot mot klimatomställningen just nu är det nämligen Miljöpartiet, som alltså inte vill att vi brukar skogen och inte vill att vi använder alla fossilfria energikällor för att ställa om.</p><p>Ja, tempot måste öka; det är väl i så fall bevisat av att pengarna i Industriklivet inte ens går åt. Det är också den respons jag får när jag pratar med företag runt om i Sverige: \"Vi vill gärna ställa om, men då behövs det elförsörjning till Oxelösund för att SSAB ska kunna lyckas.\" \"Vi vill gärna tillverka stål utan kol, men då krävs det energiförsörjning i det här landet.\" Tempot måste alltså öka, och det kommer det inte att göra under en regering som nedmonterar elproduktionen och säger nej till att bruka skogen. Då kommer vi att misslyckas. </p>",
    "intressent_id": "0992420223820",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}