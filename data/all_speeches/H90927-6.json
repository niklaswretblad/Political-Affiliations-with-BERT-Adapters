{
  "anforande": {
    "dok_hangar_id": "5112107",
    "dok_id": "H90927",
    "dok_titel": "Protokoll 2021/22:27 Onsdagen den 10 november",
    "dok_rm": "2021/22",
    "dok_nummer": "27",
    "dok_datum": "2021-11-10 00:00:00",
    "avsnittsrubrik": "Statlig ersättning för personskada orsakad av vaccin mot sjukdomen covid-19 ",
    "underrubrik": "",
    "kammaraktivitet": "ärendedebatt",
    "anforande_id": "3ae4338a-cd59-ec11-915f-901b0eac4c70",
    "anforande_nummer": "6",
    "talare": "Marie-Louise Hänel Sandström (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Statlig ersättning för personskada orsakad av vaccin mot sjuk-domen covid-19</p><p>Fru talman! Som många har sagt tidigare är vi många som ser väldigt positivt på att vi nu äntligen ser ljuset i tunneln. Vi känner att pandemin har påverkat väldigt många, men nu finns det faktiskt flera sorters vaccin. Det är fantastiskt. Detta är ett resultat av väldigt många forskare och långvarig grundforskning om virus. Nu har forskarna tillsammans kommit fram till en punkt där det finns flera sorters vaccin.</p><p>I går hade 14,8 miljoner doser vaccin mot covid-19 tagits i Sverige. Detta är en otroligt bra siffra, även om den förstås kan bli ännu bättre. Bland personer som är över 16 år är det 81,3 procent som har tagit vaccin. Jag är väldigt glad över detta.</p><p>Jag har själv hoppat in som läkare och vaccinerat många. Jag har kunnat se den positiva känslan när en person fått sitt vaccin och kommit ett steg närmare ett normalt liv. Jag har sett 95-åringar som sagt: Nu börjar livet igen! Det är fantastiskt att vaccinet kommer och att det faktiskt har hjälpt så här många.</p><p>Givetvis följer det, som många har sagt, ett ansvar med vaccination. Det är därför vi har detta betänkande och denna proposition, som Moderaterna ställer sig bakom. Om man skulle drabbas av en skada av vaccinet måste man få den ersättning som kan vara befogad. Det är viktigt att vi nu så fort som möjligt får denna regel på plats. Den lagändring som behöver ske ska ju faktiskt gälla redan från den 1 december.</p><p>Jag är ledamot i Läkemedelsskadenämnden. Där har vi tyvärr sett fallen med dem som 2009 drabbades av narkolepsi. Framför allt unga drabbas genom att skolgång och utbildning påverkas. Det är ett helt liv som påverkas - givetvis även framtida inkomster.</p><p>Det är väldigt viktigt att vi ser över detta. Det har kommit ett tillkännagivande om att se över ersättningen till barn. Det är absolut väldigt svårt för den som drabbas av narkolepsi.</p><p>Självklart är det, som många har sagt, väldigt ovanligt att man drabbas av allvarliga biverkningar. Biverkningar är vanliga, men att man drabbas av en personskada är väldigt ovanligt. Vi måste dock se till att det finns ett skydd om det skulle vara så.</p><p>Med dessa ord vill jag säga att vi från Moderaterna är positiva - ibland är vi faktiskt positiva till vad regeringen säger. Vi vill yrka bifall till utskottets förslag.</p>",
    "intressent_id": "0810852280213",
    "rel_dok_id": "H901SoU5",
    "replik": "N",
    "systemdatum": "2021-12-10 16:26:55"
  }
}