{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:183 om arbetsmarknaden i Strömstad",
    "underrubrik": "",
    "kammaraktivitet": "interpellationsdebatt",
    "anforande_id": "abd9026a-3062-eb11-914e-901b0e9b71a0",
    "anforande_nummer": "75",
    "talare": "Johan Hultberg (M)",
    "parti": "M",
    "anforandetext": "<p>Fru talman! Det är uppenbart att jag och landsbygdsministern inte har riktigt samma syn på verkligheten och vad som har gjorts och inte gjorts från regeringens sida. Min bestämda uppfattning är att vi har haft en regering som har varit alldeles för passiv och för långsam.</p><p>När det gäller till exempel omställningsstöd var det någonting som jag lyfte här efter sommaren. Det är glädjande att Tillväxtverket häromveckan kom med ett beslut om att man ska finansiera en halv miljon - om jag är rätt underrättad - till ett omställningskontor. Det är, fru talman, ändå småpotatis i sammanhanget. Jag kan konstatera att bara gränshandeln i Strömstad de senaste tio åren har inbringat drygt 12 miljarder i momsintäkter.</p><p>Jag kan tycka att man från regeringens sida absolut ska titta på hur man kan stödja en omställning i Strömstad om det är så att till exempel gränshandeln inte kommer tillbaka till de historiskt höga nivåer som den har haft. Men jag tror ändå - det är min bestämda uppfattning - att det är bättre att vi gör allt vad vi kan för att rädda i grunden livskraftiga och konkurrenskraftiga företag som kommer att få tillbaka sina kunder, om än kanske inte i precis samma utsträckning som tidigare, när vi förhoppningsvis kan återgå till en mer normal tillvaro.</p><p>Därför är det viktigt med den typ av insatser som jag specifikt frågade ministern om och som jag inte fick svar på, nämligen: Kan man tänka sig från regeringens sida att sjösätta ett särskilt stöd för företag som har tappat till exempel 90 procent i omsättning för att överbrygga en tid och kunna pausa uppsägningar? Kan man tänka sig andra mer generösa permitteringsersättningar?</p><p>Det jag kan konstatera är att till exempel det omsättningsstöd som regeringen har sjösatt var som sämst utformat under sommaren. Då var stödnivåerna som lägst. Det är alltså under de månader som turistföretagen och gränshandeln har sin viktigaste och största tid under året. Då fick man så låg ersättning från staten som möjligt.</p><p>Jag konstaterar att de åtgärder som regeringen hittills har sjösatt inte har varit direkt skräddarsydda för Strömstad utan snarare tvärtom.</p>",
    "intressent_id": "069309987221",
    "rel_dok_id": "H810183",
    "replik": "N",
    "systemdatum": "2021-01-29 13:50:05"
  }
}