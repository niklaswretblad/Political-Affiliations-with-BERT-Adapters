{
  "anforande": {
    "dok_hangar_id": "5102439",
    "dok_id": "H809147",
    "dok_titel": "Protokoll 2020/21:147 Onsdagen den 23 juni",
    "dok_rm": "2020/21",
    "dok_nummer": "147",
    "dok_datum": "2021-06-23 00:00:00",
    "avsnittsrubrik": "Extra ändringsbudget för 2021 - Förlängda ersättningar på sjukförsäkringsområdet, stöd till företag, kultur, idrott och civilsamhälle samt andra åtgärder med anledning av coronaviruset",
    "underrubrik": "",
    "kammaraktivitet": "ärendedebatt",
    "anforande_id": "728f5a42-3428-ec11-915b-901b0eac4c78",
    "anforande_nummer": "8",
    "talare": "Edward Riedl (M)",
    "parti": "M",
    "anforandetext": "<p>Herr talman! Ledamoten Källström får landa i det han vill landa i. Jag hade hoppats att man kunnat komma fram till att det hade varit bättre med en regering som faktiskt ville att de här stöden ska fungera och som skötte det här. Det hade varit bättre om våra myndigheter hanterats av en regering som ville skynda på de här krisstöden.</p><p>Det är egentligen på det sättet att det från krisens början fram till i dag har varit problem med utbetalningen av exempelvis korttidspermitteringsstödet. Det har kostat jobb, och det har kostat företag.</p><p>Centerpartiet har upprepade gånger varit besviket på regeringen att den inte har fått till det. Det har vi moderater kritiserat upprepade gånger. Regeringen har tillsammans med samarbetspartierna tillfört lite pengar till några fler handläggare. Ingenting av det löser i grunden de problem som regeringen har med att få ordning på detta. Det vet vi allihop.</p><p> STYLEREF Kantrubrik \\* MERGEFORMAT Extra ändringsbudget för 2021 - Förlängda ersättningar på sjukförsäkrings-området, stöd till företag, kultur, idrott och civilsamhälle samt andra åtgärder med anledning av corona-viruset</p><p>Herr talman! Jag hade hoppats - men det är ju min förhoppning - att Centerpartiet skulle landa i slutsatsen att det hade varit bättre med en regering som på riktigt ville ha krisstöden och ville att de skulle fungera. Då hade man kunnat lösa en hel del av problemen. Det gäller inte minst snabbare utbetalningar. Där har vi förlorat jobb och riskerar att förlora ännu mer jobb ifall pandemin fortsätter. Man har inte koll på läget. Det är därför man i den här extraändringsbudgeten vill ha fyra månader på sig innan sökperioden ens har börjat tills det ska vara sökbart.</p><p>Jag hör vad ledamoten Källström säger. Jag hade hoppats att vi skulle ha landat i samma slutsats. Det hade varit bättre med en borgerlig regering som ville betala ut krisstöden och ville få dem att fungera.</p>",
    "intressent_id": "0273506284025",
    "rel_dok_id": "H801FiU52",
    "replik": "Y",
    "systemdatum": "2021-10-08 14:36:14"
  }
}