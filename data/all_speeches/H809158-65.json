{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "7c02c8c4-772b-ec11-915b-901b0eac4c78",
    "anforande_nummer": "65",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Jag tror att Lars Adaktusson blandar ihop amerikansk militär närvaro med fred. Fred är precis det som inte har rått i Afghanistan de senaste åren. Fler civila har dödats av utländska trupper än av talibanerna.</p><p>Man kunde ha valt en annan strategi i början av 2000-talet. Man kunde ha sagt till talibanerna: Låt oss sluta fred och bygga demokrati från botten i Afghanistan! Ni har en närvaro här - ni kan vara med i samtalet! I stället sa man: Vi ska besegra er militärt! När man sedan misslyckades med det drog man därifrån fortast möjligt.</p><p>Hade man gjort så i stället tror jag att man hade kunnat skapa en långsiktig fred som hade gynnat det afghanska folket. Då hade man kunnat göra biståndsinsatser för att bygga landet längre framåt. Nu har vi i stället sett kortsiktighet och år för år-strategier. Det har inte funnits förutsättningar för att bygga Afghanistan starkt. Jag tror att vi ska bry oss mer om det afghanska folket, och det kan vi göra även när talibanerna har makten.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-10-12 18:17:06"
  }
}