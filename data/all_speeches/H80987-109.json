{
  "anforande": {
    "dok_hangar_id": "5089269",
    "dok_id": "H80987",
    "dok_titel": "Protokoll 2020/21:87 Onsdagen den 3 mars",
    "dok_rm": "2020/21",
    "dok_nummer": "87",
    "dok_datum": "2021-03-03 00:00:00",
    "avsnittsrubrik": "Återrapportering från informellt möte med EU:s stats- och regeringschefer den 25-26 februari",
    "underrubrik": "",
    "kammaraktivitet": "",
    "anforande_id": "9f6f8c75-feb7-eb11-914f-901b0eac4c78",
    "anforande_nummer": "109",
    "talare": "Magnus Ek (C)",
    "parti": "C",
    "anforandetext": "<p>Fru talman! Tack, statsministern, för återrapporten!</p><p>Det är ju viktiga och intressanta frågor som har behandlats. Jag tror att Centerpartiets syn på både förhållandet mellan EU och Nato och den strategiska autonomin är klar. Min fråga rör dock inte detta, utan den rör utrullningen av vaccinet globalt sett. Vi har ju en utmaning: Om alltför få är vaccinerade hittills i Europa ser ju situationen betydligt svårare ut i världens fattigare länder.</p><p>I höstas väcktes förslag om att justera eller tillfälligt häva immaterialrätten för att man skulle kunna producera vaccin utanför Europa. EU och Sverige har, förmodligen helt riktigt, bedömt att detta inte är möjligt. Men från Centerpartiets sida ser vi att EU behöver ta en faciliterande roll mellan europeiska vaccintillverkare och andra läkemedelsföretag utanför unionen för att kunna skala upp produktionen. Som statsministern själv sa: Vi är inte färdiga förrän alla är vaccinerade, oavsett om man bor inom unionen eller någon annanstans i världen.</p><p>Jag undrar om det här är någonting som diskuterades under mötet. Om inte skulle jag gärna vilja höra hur statsministern ser på detta. Kommer vi att kunna ta steg i denna riktning för att förstärka vaccineringen även utanför Europa?</p>",
    "intressent_id": "057993099726",
    "rel_dok_id": "",
    "replik": "N",
    "systemdatum": "2021-05-18 19:29:23"
  }
}