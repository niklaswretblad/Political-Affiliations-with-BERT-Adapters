{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "Frågestund",
    "underrubrik": "Sveriges stöd till flyktingar",
    "kammaraktivitet": "frågestund",
    "anforande_id": "5bf00849-1986-ea11-9132-901b0eac4c78",
    "anforande_nummer": "92",
    "talare": "Magnus Manhammar (S)",
    "parti": "S",
    "anforandetext": "<p>Fru talman! Min fråga går till statsrådet Peter Eriksson.</p><p>Vi har under dagens frågestund diskuterat det som händer i Turkiet och det som händer i Idlib i Syrien. Det händer också saker i Grekland. Det är väldigt många människor på flykt som nu har fastnat såväl vid gränsen till Turkiet som vid gränsen till Grekland och på de grekiska öarna. Även i Idlib är det många som är fast.</p><p>Min fråga till statsrådet är: Vad mer kan Sverige göra för att hjälpa de människor som är fast där? Dessa människor är på något sätt i livets sköraste stund och behöver vår och omvärldens hjälp.</p><p>Jag var själv på Lesbos ganska nyligen och upplevde situationen där. Jag gjorde vad jag kunde för att hjälpa människor. Det är väldigt många, ungefär 27 000 människor, som är fast där. Oerhört många av dem lider av ohälsa, och många av dem är barn. I går kom det första coronafallet på Lesbos, och många är väldigt oroliga för vad som händer.</p><p>Vad kan Sverige göra, och vad gör vi redan nu?</p>",
    "intressent_id": "025967059622",
    "rel_dok_id": "H7C120200312fs",
    "replik": "N",
    "systemdatum": "2020-04-24 12:50:09"
  }
}