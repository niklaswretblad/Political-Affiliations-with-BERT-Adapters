{
  "anforande": {
    "dok_hangar_id": "5097746",
    "dok_id": "H809124",
    "dok_titel": "Protokoll 2020/21:124 Torsdagen den 20 maj",
    "dok_rm": "2020/21",
    "dok_nummer": "124",
    "dok_datum": "2021-05-20 00:00:00",
    "avsnittsrubrik": "Riksrevisionens granskning av Sidas garantiverksamhet",
    "underrubrik": "",
    "kammaraktivitet": "ärendedebatt",
    "anforande_id": "b627a0b5-3316-ec11-9160-901b0e9b71a0",
    "anforande_nummer": "148",
    "talare": "Statsrådet Per Olsson Fridh (MP)",
    "parti": "MP",
    "anforandetext": "<p>Fru talman och Magnus Ek! Vi är överens om den viktiga kopplingen mellan både gåvobiståndets potential till utveckling och garantiinstrumentets potential till utveckling och hur dessa kan skapa ytor där också andra viktiga svenska verktyg och fördelar kan vara en del.</p><p>Vi vet att när vi med biståndet bidrar till kapacitetsutveckling i låginkomstländer eller lägre medelinkomstländer för till exempel en hållbar upphandling är det också svenska företag som ligger bra till för att vinna dessa upphandlingar, eftersom de också bär på en djup kunskap i de här frågorna. Vi utbildar inte för upphandlingen med någon form av villkorande att det ska vara svenska företag som vinner upphandlingarna. Det gör andra länder. Vi gör inte så, för det är inte det som är målet med biståndet. Men vi vet att det skapar den typen av förutsättningar.</p><p>Ju bättre vi blir på att förstå varandra, komma nära varandra och prata över sektorsgränserna, desto mer kommer de här ytorna att växa. Jag tror att det är väldigt viktigt.</p><p>Tillsammans med Norden och med EU tror jag att Sverige spelar en enormt viktig roll i att vara en balanserande partner till många låginkomstländer, som annars måste stå och välja mellan alternativ - ledamoten nämnde vissa av dem - som vi inte riktigt tror på i lika stor utsträckning och där hållbarhet kanske är mer av en chimär.</p><p>Jag delar bilden av att det här är en framtid. Låt oss bygga ett trovärdigt och bra svenskt alternativ längs med hela värdekedjorna, där hela vår utrikeshandel och bistånds- och utrikesportfölj bidrar tillsammans till utveckling i världen!</p><p>Överläggningen var härmed avslutad.</p><p>Riksrevisionens granskning av Sidas garantiverksamhet</p><p>(Beslut skulle fattas den 26 maj.)</p><p>Politik för konstnärers villkor</p>",
    "intressent_id": "0548038946425",
    "rel_dok_id": "H801UU11",
    "replik": "Y",
    "systemdatum": "2021-09-15 16:47:10"
  }
}