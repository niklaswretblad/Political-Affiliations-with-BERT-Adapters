{
  "anforande": {
    "dok_hangar_id": "5044706",
    "dok_id": "H70924",
    "dok_titel": "Protokoll 2019/20:24 Onsdagen den 23 oktober",
    "dok_rm": "2019/20",
    "dok_nummer": "24",
    "dok_datum": "2019-10-23 00:00:00",
    "avsnittsrubrik": "Villkor och riktlinjer för radio och tv i allmänhetens tjänst 2020-2025",
    "underrubrik": "",
    "kammaraktivitet": "ärendedebatt",
    "anforande_id": "e3fb2acc-6305-ea11-9126-901b0eac4c70",
    "anforande_nummer": "41",
    "talare": "Vasiliki Tsouplaki (V)",
    "parti": "V",
    "anforandetext": "<p>Fru talman! Jag uppfattar att Lawen Redar och jag i mångt och mycket delar synen på public service och kulturpolitiken i stort. Men när det gäller frågan om förhandsprövning har vi lite olika åsikter här i dag. Jag säger \"här i dag\" för vi hade inte det tidigare. Då hade vi samma åsikt om hur förhandsprövningen skulle gå till. Det är därför jag väljer att begära replik i dag.</p><p>Lawen Redar lyfter upp mitt inlägg där jag talade om konstitutionsutskottets yttrande. Det yttrande som jag hänvisade till var det som gjordes vid det förra införandet av förhandsprövningsmodellen. Då var Socialdemokraterna mycket kritiska till att göra de förändringar som man föreslår i dag. </p><p>Socialdemokraterna och även Miljöpartiet var då tydliga i sitt yttrande från konstitutionsutskottet att de kunde godkänna förhandsprövningen ur yttrandefrihetsgrundlagens hänseende eftersom det var bolagen själva och ingen annan som skulle anmäla nya tjänster. Bolagen skulle avgöra om något skulle prövas eller inte. Det var detta som gjorde att KU och den borgerliga regeringen vid det tillfället sa att modellen för förhandsprövning kunde godkännas. Som jag ser det har inget förändrats i sak sedan dess. </p><p>Min fundering är därför: Varför har Socialdemokraterna ändrat position sedan kommittéarbetet och den förra behandlingen i konstitutionsutskottet genomfördes? Vad har egentligen förändrats?</p><p>Lawen Redar nämner att det handlar om att titta på tekniker och metoder, inte innehåll. Jag ser att detta kommer att bli väldigt svårt att göra. Det som ligger bakom kritiken av modellen är just innehållsfrågor. Jag återkommer lite mer om det i min nästa replik.</p>",
    "intressent_id": "0228027853620",
    "rel_dok_id": "H701KrU2",
    "replik": "Y",
    "systemdatum": "2019-11-12 16:48:31"
  }
}