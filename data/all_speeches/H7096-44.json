{
  "anforande": {
    "dok_hangar_id": "5038939",
    "dok_id": "H7096",
    "dok_titel": "Protokoll 2019/20:6 Onsdagen den 18 september",
    "dok_rm": "2019/20",
    "dok_nummer": "6",
    "dok_datum": "2019-09-18 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "48b377b8-bfe9-e911-9128-901b0e9b71a0",
    "anforande_nummer": "44",
    "talare": "Oscar Sjöstedt (SD)",
    "parti": "SD",
    "anforandetext": "<p>Herr talman! Det var någon som beskrev skattemanövern som ledamoten Källström pratar om som att gräva en grop, fylla igen den och sedan peka på gropen och anmärka på hur duktig man har varit på att fylla igen gropen.</p><p>Let me rephrase. Kommer överindexering av bensinskatten, som vi tog bort tillsammans med Moderaterna och Kristdemokraterna, att återinföras? Ja eller nej. Vad blir effekten av återinförandet mot slutet av mandatperioden? Blir effekten av just denna budgetproposition - vi glömmer bort drönare i Jemen och Saudiarabien - att bensinpriset ökar eller minskar? </p><p>Det var en enkel fråga - två frågor, till och med tre enkla frågor! Ledamoten Källström är en klok person, så han kan hålla många tankar i huvudet samtidigt. Det är jag övertygad om.</p><p>Herr talman! Avslutningsvis vill jag säga att i min värld finns absolut ingen naturlag någonstans att skatten ska indexeras - över huvud taget, vare sig överindexeras eller indexeras.</p>",
    "intressent_id": "055257333723",
    "rel_dok_id": "",
    "replik": "Y",
    "systemdatum": "2019-10-08 13:35:48"
  }
}