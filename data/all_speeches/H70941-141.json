{
  "anforande": {
    "dok_hangar_id": "5048687",
    "dok_id": "H70941",
    "dok_titel": "Protokoll 2019/20:41 Fredagen den 29 november",
    "dok_rm": "2019/20",
    "dok_nummer": "41",
    "dok_datum": "2019-11-29 00:00:00",
    "avsnittsrubrik": "Svar på interpellationerna 2019/20:152 och 153 om värnande av mänskliga rättigheter för Kinas medborgare",
    "underrubrik": "",
    "kammaraktivitet": "interpellationsdebatt",
    "anforande_id": "8034ab7c-7822-ea11-912c-901b0e9b71a8",
    "anforande_nummer": "141",
    "talare": "Ann-Sofie Alm (M)",
    "parti": "M",
    "anforandetext": "<p>Fru talman! Jag tackar utrikesministern för det utomordentliga stödet för Gui Minhai som regeringen visar och som vi alla i denna kammare visar. </p><p>Men brotten mot de mänskliga rättigheterna i Kina är ohyggliga. Just de läckta dokumenten visar på sanningshalten i berättelserna om interneringslägren i Xinjiang. Dokumentären <em>Letter from Masanjia </em>bekräftar tortyren och förföljelsen. </p><p>Om man sedan tittar ut över världen och blickar mot Taiwan är de också ständigt under hot att bli erövrade av Kina. Det enda som står emot är USA som agerar vakthund. USA gav också Hongkong en rejäl thanksgivingpresent med en lag som stöder protesterna och stärker Hongkongs självständighet. </p><p></p><p>Fru talman! Jag tror att Sverige behöver skärpa sin Kinastrategi. Vi kan inte tillåta att Kina genom sin ambassadör dikterar villkoren för Sverige, varken för vår handel eller för vår demokrati. Det är rimligt att vi antar en tuffare ton likt USA mot Kina om de ska lyssna och förstå. Här har Sverige, EU och USA gemensamma intressen att försvara. Moderaterna anser att det som nu krävs är att Europa och USA gemensamt agerar mot Kina och talar med en enad röst. </p><p>Fru talman! Min förhoppning är att regeringen och utrikesministern vill göra enad sak med oss moderater för att värna mänskliga rättigheter i Kina och hålla Kinas kommunistiska parti borta från världsherraväldet. </p><p>Jag vill därför fråga utrikesministern om hon är villig att på alla tänkbara sätt arbeta för att vi gemensamt ska kunna åstadkomma det. Det känns som att svaret på den frågan är ja. </p>",
    "intressent_id": "028954589415",
    "rel_dok_id": "H7C120191129ip",
    "replik": "N",
    "systemdatum": "2019-12-19 16:59:51"
  }
}