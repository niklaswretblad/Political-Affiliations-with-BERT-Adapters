{
  "anforande": {
    "dok_hangar_id": "5078718",
    "dok_id": "H80954",
    "dok_titel": "Protokoll 2020/21:54 Tisdagen den 15 december",
    "dok_rm": "2020/21",
    "dok_nummer": "54",
    "dok_datum": "2020-12-15 00:00:00",
    "avsnittsrubrik": "(forts. från § 5) Utbildning och universitetsforskning (forts. UbU1)",
    "underrubrik": "",
    "kammaraktivitet": "",
    "anforande_id": "18bb83e4-3971-eb11-914e-901b0e9b71a0",
    "anforande_nummer": "58",
    "talare": "Robert Stenkvist (SD)",
    "parti": "SD",
    "anforandetext": "<p>Herr ålderspresident! Min uppfattning är att det kan bero på att det knappt är några utanför akademin som läser utlysningarna, och då är det ju ingen som ser någonting.</p><p></p><p>Jag håller inte med om allting som Hanne Kjöller skrivit i sin bok. Det finns en hel del som jag inte håller med om, men jag gör det om just det hon skrev om att man bedriver forskning i frågor där forskningsfrågan redan har besvarats gång på gång. Varför fortsätter man att ge anslag till detta? Jag förstår inte det.</p><p>Dessutom tycker jag att man måste kunna titta på forskningen utifrån. De inom akademin vill att bara de själva ska bedöma varandra - det är ju en sådan kultur. Men här är det ju skattepengar som det är fråga om. Vi måste också kunna titta på forskningen utifrån. Man ser att det finns jättemånga märkliga forskningsrubriker och områden när man kollar igenom listan över utlysningar.</p><p>Vi måste kunna göra omprioriteringar för att höja kvaliteten på forskningen. Det är ju lite vårt jobb. Vi ska titta på forskningen, på anslag och vad som sker och göra bedömningar, i den mån vi kan. Mycket av detta kan bara bedömas inom akademin, men då är det vår uppgift att skapa självreglerande och självkontrollerande system, så att vi inte kastar ut en massa miljarder på forskning som inte leder någonstans och aldrig kommer att leda någonstans. Med detta sagt är det svårt att veta exakt vilken forskning som kommer att slå igenom.</p><p>Vår uppgift är också att försöka höja kvaliteten på forskningen.</p>",
    "intressent_id": "0955748436811",
    "rel_dok_id": "",
    "replik": "Y",
    "systemdatum": "2021-02-17 17:05:47"
  }
}