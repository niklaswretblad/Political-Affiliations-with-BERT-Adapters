{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:175 om det ökade antalet barn- och ungdomsrån",
    "underrubrik": "",
    "kammaraktivitet": "interpellationsdebatt",
    "anforande_id": "7f6c5512-e04c-ea11-9130-901b0e9b71a0",
    "anforande_nummer": "12",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Vi tänker i alla fall inte göra som Moderaterna gjorde med polisutbildningen under sin tid. Det enda bestående som ni gjorde när det gäller polisutbildningen, under Alliansen, var att Moderaterna skar ned på polisutbildningen med 90 procent på två år. Det var en kraftig nedskärning. När vi sedan tillträdde 2014 utbildades bara hälften så många poliser som skulle ha behövts vid den tiden ens för att fylla upp för pensionsavgångar och dem som lämnade yrket.</p><p>Det vi har gjort under de här åren är att vi nu utbildar tre gånger så många poliser som när Moderaterna styrde. Vi har startat polisutbildning på två nya orter: en i Borås, som jag som sagt besökte i går, och en i Malmö. Moderaterna har aldrig någonsin under sin tid i regering startat några nya polisutbildningsorter. Aldrig. Det var vi socialdemokrater som startade i Umeå. Det var vi socialdemokrater som startade i Växjö. Det är vi som startar i Borås, det är vi som startar i Malmö och det är vi som nu skalar upp polisen och nu skjuter till mer pengar till Polismyndigheten än vad den någonsin har fått tidigare.</p><p> STYLEREF Kantrubrik \\* MERGEFORMAT Svar på interpellationer</p><p>När det gäller den delen tror jag alltså inte att vi har någonting att bevisa i förhållande till Moderaterna.</p><p>Vi följer naturligtvis polisfrågan väldigt noga. Vi har redan skalat upp Polismyndigheten så att den nu har fler anställda än någonsin tidigare. Vi kommer att fortsätta att se till att vi uppnår målet med 10 000 fler anställda till 2024.</p><p>När det sedan gäller straffrågorna är det riktigt att vi behöver göra straffskärpningar. Vi har redan gjort en hel del straffskärpningar. Jag tror att jag bara för egen del lade fram förslag på närmare 50 nykriminaliseringar och straffskärpningar under förra mandatperioden. Men ska man göra detta behöver man också ta fram pengar så att man klarar av att bygga ut kapaciteten i kriminalvården i en sådan omfattning att man klarar av att sköta den delen av det också.</p><p>Boriana Åberg tar upp frågan om straffreduktionen för unga, och jag ska säga att jag tror att vi ska göra det som är mest verkningsfullt, det vill säga gå på de allvarliga brotten och de brott som begås i gängmiljö. Men att ta hela paketet, det vill säga också lindrigare och enstaka brott, tror jag helt enkelt inte är särskilt effektivt.</p><p>Om man väl har sagt, som Moderaterna gör, herr talman, att man vill ta bort hela straffreduktionen för alla unga måste man också vara så god och finansiera det. Det har inte Moderaterna gjort. Om man skulle ta hela paketet kostar detta, för att bygga ut kriminalvården, alltså 1,1 miljard. Detta har Moderaterna icke finansierat i sina budgetförslag. Tvärtom, när moderat- och KD-budgeten gick igenom här förra året underfinansierade ni Kriminalvården med mycket kraftiga belopp. Kriminalvården hade begärt 395 miljoner kronor och fick 85 miljoner kronor av Moderaterna och Kristdemokraterna. Sverigedemokraterna röstade också igenom den budgeten.</p><p>Det duger alltså inte att å ena sidan stå här och ropa på fler straff och ett ökat antal poliser och andra saker när det gäller rättsväsendet och å andra sidan, när man sedan väl får chansen och ska trycka igenom en budget i den här riksdagen, underfinansiera väsentliga delar av rättsväsendet. Den största satsningen som ni gjorde då, i budgetmotionen och budgetförslagen förra året, var inte på välfärden eller på rättsväsendet, utan det var på en skattesänkning på 20 miljarder.</p><p>Det är så moderater och kristdemokrater gör i debatten: Ni pratar gärna om ökade insatser, men när det väl handlar om att leverera lever ni helt enkelt inte upp till era egna ord.</p><p>Vi går som sagt fram med ytterligare straffskärpningar i den här delen. Vi pekar i vårt 34-punktsprogram bland annat ut rånen. Jag tror att det är en viktig insats att genomföra fler frihetsberövande insatser i den delen. Vi är angelägna om att se till att de som begår de här brotten också buras in och tas om hand.</p>",
    "intressent_id": "0473783431010",
    "rel_dok_id": "H710175",
    "replik": "N",
    "systemdatum": "2020-02-11 16:07:00"
  }
}