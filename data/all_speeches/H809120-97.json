{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "8368e860-3b0b-ec11-9160-901b0e9b71a0",
    "anforande_nummer": "97",
    "talare": "Annie Lööf (C)",
    "parti": "C",
    "anforandetext": "<p>Fru talman! Det låter lovande, men jag vet hur budgetförhandlingar går till. Det är faktiskt Centerpartiet som har sett till att det har blivit förstärkningar till landets kvinnojourer med mer miljoner till NCK:s viktiga verksamhet de senaste åren. Vi har verkligen drivit på både externt och internt för att ge just NCK det nationella kunskapsuppdraget. NCK bedriver forskning, klinisk verksamhet och den nationella stödtelefonen, som är livsviktig.</p><p>Åtgärder mot mäns våld mot kvinnor måste vara kopplade till forskning och beprövade metoder. Här spelar Nationellt centrum för kvinnofrid en avgörande roll. Men centrumet blev av med uppdraget 2018, och arbetet riskerar att gå förlorat. Det skulle vara en stor förlust för Sverige och Sveriges arbete med att stoppa mäns våld mot kvinnor. Jag utgår från att regeringen kommer att ge ett kunskapsuppdrag och en grundfinansiering till NCK om en lista presenteras. Annars blir inte arbetet trovärdigt.</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2021-09-01 17:44:15"
  }
}