{
  "anforande": {
    "dok_hangar_id": "5091231",
    "dok_id": "H80997",
    "dok_titel": "Protokoll 2020/21:97 Fredagen den 19 mars",
    "dok_rm": "2020/21",
    "dok_nummer": "97",
    "dok_datum": "2021-03-19 00:00:00",
    "avsnittsrubrik": "Svar på interpellation 2020/21:536 om avtal för allhjulsdrivna lastbilar",
    "underrubrik": "",
    "kammaraktivitet": "interpellationsdebatt",
    "anforande_id": "ac9c6f40-b3c3-eb11-9156-901b0e9b71a8",
    "anforande_nummer": "58",
    "talare": "Försvarsministern Peter Hultqvist (S)",
    "parti": "S",
    "anforandetext": "<p>Fru ålderspresident! Jag har redogjort för de fyra avropen och för hur leveranserna ser ut. Det är det faktiska läget. Sedan kan Oscarsson naturligtvis ha en massa synpunkter på detta och dra sina slutsatser. Men detta är fyra grundläggande faktaförhållanden när det gäller hur dessa avrop faller ut.</p><p>Jag har även redogjort för ekonomin i detta och för Materielverkets bedömning av hur avtalet fungerar. Jag har redogjort för konsekvenserna av att säga upp det eller frångå det.</p><p>Det är klart att man kan tänka bort denna del av verkligheten när man inte själv är i den position att man måste tänka in den. Detta är inte så enkelt som Oscarsson säger.</p><p>Det är klart att det finns många bedömningar av hur man kan använda mängder av materiel inom Försvarsmakten och effekterna av detta. Det är också en diskussion man kan föra i all oändlighet. Men i grunden är det Försvarsmakten som utifrån de politiska direktiven ansvarar för materielen, och Försvarets materielverk ansvarar för inköpen. Det är i det häradet detta måste hanteras.</p><p> STYLEREF Kantrubrik \\* MERGEFORMAT Svar på interpellationer</p><p>Jag är försvarsminister, inte inköpsminister på Försvarets materielverk. Man måste ha respekt för vem som har ansvar för vad i de olika leden i detta sammanhang.</p><p>Sedan kan man föra en diskussion om allhjulsdrivna fordon. Det är klart att vi ska ha allhjulsdrivna fordon. Det är väl ingen politisk fråga som vi behöver ha någon stor träta kring, som om jag inte skulle begripa den typen av perspektiv. Men Oscarsson måste också begripa att det finns en del regelverk som även han kanske rimligen måste respektera.</p><p>Interpellationsdebatten var härmed avslutad.</p>",
    "intressent_id": "0937688366013",
    "rel_dok_id": "H810536",
    "replik": "N",
    "systemdatum": "2021-06-02 17:01:02"
  }
}