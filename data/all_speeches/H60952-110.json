{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "2d00c369-2f40-e911-9116-901b0eac4c78",
    "anforande_nummer": "110",
    "talare": "Håkan Svenneling (V)",
    "parti": "V",
    "anforandetext": "<p>Fru talman! För mig var det ljuv musik när Janine Alm Ericson talade om vapenexporten, och jag var glad att höra det. Miljöpartiet har också varit tydligt med att en av partiets segrar i 73-punktsprogrammet var att det blev tydligare skrivningar om vapenexporten till de krigförande länderna i Jemenkonflikten. Det är dock lite diffust när man talar om principiell inställning för de fyra partierna, men det kan vi återkomma till.</p><p>Det är snart fyra år sedan den saudiledda koalitionen inledde ett bombanfall, och under nästan hela förra mandatperioden pågick detta krig. Även då satt Miljöpartiet i regeringen. Varför agerade inte Miljöpartiet tydligare då? Varför dröjde det ända fram till denna mandatperiod innan man krävde ett stopp? Vänsterpartiet har ju länge krävt ett stopp.</p><p> STYLEREF Kantrubrik \\* MERGEFORMAT Utrikespolitisk debatt</p><p>Det var också den förra regeringen som tog fram regelverket för vapenexport. Det regelverket är dock ganska otydligt vad gäller om man verkligen sätter stopp för vapenexport till diktaturer och människorättskränkare. Ni svängde också om asylrätten.</p><p>Miljöpartiet stoltserar ofta med att ha sina rötter i freds- och asylrörelsen, men det rimmar lite illa med vad vi ser i verkligheten. </p><p>Kommer regeringen verkligen att sätta stopp för vapenexporten denna gång? Varför gjorde ni inte det förra gången? Varför lade ni inte fram tydligare lagförslag om vapenexporten om det är detta ni vill? Ge oss något konkret! När tänker Miljöpartiet verkligen sätta stopp för vapenexporten till den saudiledda koalitionen?</p>",
    "intressent_id": "0682989845822",
    "rel_dok_id": null,
    "replik": "Y",
    "systemdatum": "2019-03-06 17:47:09"
  }
}