{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:888 om återvändande afghaner",
    "underrubrik": "",
    "kammaraktivitet": "interpellationsdebatt",
    "anforande_id": "fec0f047-4549-ec11-915f-901b0eac4c70",
    "anforande_nummer": "34",
    "talare": "Tobias Andersson (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Naturligtvis ska vi göra det, men det kan också vara så att det finns personer som inte har någonting att rädas i Afghanistan och som skulle kunna utvisas, givet att talibanerna nu har varit öppna och ärliga med att de inte kommer att motsätta sig potentiella utvisningar. Jag säger inte att det vore rätt att utvisa givet detta svåra läge, men jag vill ändå höra utrikesministern resonera kring det. I vilken utsträckning avser regeringen att föra dialog med den nya regering som tyvärr tagit makten i Afghanistan? Har man någon ambition att initiera den typen av dialoger?</p><p>Likt det jag tidigare berört uppstår ett problem med svensk lagtext när personer som ska utvisas sitter häktade för länge och släpps på fri fot. Det har skett regelbundet under pandemin. Det har inte sällan varit personer som man verkligen inte borde vilja ha på fri fot. Det gäller exempelvis personer som har begått sexualbrott.</p><p>Mot den bakgrunden och givet att man vet att det finns risk att svenskar råkar illa ut i Sverige som en konsekvens av att vi inte kan utvisa personer som sedermera släpps på fri fot och som är potentiella återfallsförbrytare borde det ligga i regeringens intresse att vidta alla tänkbara åtgärder för att lyckas etablera en funktionell utvisning i de fall där det är aktuellt.</p><p>Om vi återgår till att det nu har flugits över 1 100 personer till Sverige, varav vi har god koll på vissa och mindre bra koll på andra, uppstår ändå en fråga om var deras lojalitet ligger. Det kan vara så att bara för att man har hjälpt till lite på den svenska ambassaden i Kabul behöver inte det betyda att man har stark lojalitet till Sverige. Man kanske tvärtom har en stark lojalitet till andra krafter.</p><p>Det skulle exempelvis kunna vara sympatisörer till talibanerna. Vi vet hur andra terrororganisationer regelbundet försökt att smyga in och flyga in personer i Europa. Hur ser ministern på det?</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:18"
  }
}