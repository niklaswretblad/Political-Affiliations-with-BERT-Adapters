{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Statens budget 2022 - Rambeslutet ",
    "underrubrik": "",
    "kammaraktivitet": "ärendedebatt",
    "anforande_id": "8f9c9294-3e5f-ec11-915f-901b0eac4c70",
    "anforande_nummer": "39",
    "talare": "Ulla Andersson (V)",
    "parti": "V",
    "anforandetext": "<p>Herr ålderspresident! Centerpartiet är längst ut till höger i den ekonomiska politiken. Det är en bedrift i sig. Därute är det väldigt trångt, men man lyckas ändå placera sig längst ut på högerkanten. Vänsterpartiet befinner sig längst ut till vänster i den ekonomiska politiken. Det är ingen bedrift, för där är det väldigt tomt.</p><p>Det som framför allt skiljer oss två är att vi försöker finna lösningar och ta ansvar. Vi försöker förhandla och finna en lösning i en väldigt svår parlamentarisk situation. Ni vägrar att förhandla, och ni lägger förbud mot att förhandla på andra partier.</p><p>Först släpper ni fram en statsminister. Sedan förvägrar ni den statsministern att använda sitt viktigaste verktyg. Det finns en budget som ni vägrar att förhandla om. Men sedan sätter ni krokben för dem som har försökt att finna lösningar, och fäller budgeten.</p><p>Ni skriver på er hemsida att ni har fått igenom över 20 miljarder i den budget ni väljer att fälla. Ni släpper sedan i stället fram en budget som riskerar att öka klimatutsläppen. Ni kallar de förbättringar av sjukförsäkringen som finns i den budget som ni väljer att fälla för bidrag, trots att ni egentligen ligger närmare oss än Moderaterna och Liberalerna i fråga om sjukförsäkringen.</p><p>Ni bereder framför allt vägen för en inhuman människosyn där ekonomiskt utsatta människor jagas. Ni bereder en väg för att ge SD inflytande i svensk ekonomisk politik. Varför då, Martin Ådahl?</p><p>(Applåder)</p>",
    "intressent_id": "0628190530410",
    "rel_dok_id": "H901FiU1",
    "replik": "Y",
    "systemdatum": "2021-12-17 14:38:47"
  }
}