{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellation 2020/21:527 om utredningsförslag om en trygg sjukförsäkring",
    "underrubrik": "",
    "kammaraktivitet": "interpellationsdebatt",
    "anforande_id": "3446481c-24cd-eb11-9156-901b0e9b71a8",
    "anforande_nummer": "79",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Tack, Ida Gabrielsson, för interpellationen!</p><p>Jag vill avslutningsvis lyfta fram alla de saker som har gjorts under det senaste året på sjukförsäkringens område för att hantera de utmaningar som vi har framför oss för våra medborgare.</p><p>Regelverket för dag 180 har förändrats, vilket kraftigt ökar den ekonomiska tryggheten för sjuka vid prövningen dag 180 i sjukförsäkringen. Regeringen och samarbetspartierna har infört en karensersättning som innebär att människor får kompensation från och med den första sjukdagen och får förutsättningar att stanna hemma när de är sjuka. Också de som är ekonomiskt sårbara får möjlighet att stanna hemma när de är sjuka.</p><p>Vi har anpassat flera regelverk i sjukförsäkringen till de akuta behov vi har just nu. Bland annat har kravet på läkarintyg skjutits upp. Vi har säkerställt att den som väntar på en inställd operation får möjlighet att behålla sin sjukpenning i väntan på operationen som har ställts in på grund av pandemin.</p><p>Vi har gjort flera andra detaljerade justeringar av regelverket. Men vi kommer inte ifrån, fru talman, att det som lyfts fram i denna interpellation, regelverket för dag 365, är en akut fråga för väldigt många svenska medborgare som är sjuka just nu.</p><p>Vi vet att många av våra medborgare har drabbats av långtidssymtom efter covidsjukdom. Vi vet att det finns många andra sjukdomar där det finns symtom som innebär att de inte får tillbaka sin arbetsförmåga under det första året, utan det krävs vidare behandling och rehabilitering.</p><p>Just de människorna är beroende av att vi politiker, oberoende av parti, samarbetar och sätter svenska medborgares intressen främst i vår politiska gärning. Jag hoppas att vi snart kan konstatera att detta sker.</p><p>Interpellationsdebatten var härmed avslutad.</p>",
    "intressent_id": "0922497728524",
    "rel_dok_id": "H810527",
    "replik": "N",
    "systemdatum": "2021-06-14 17:21:31"
  }
}