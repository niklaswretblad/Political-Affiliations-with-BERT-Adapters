{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "b893bf96-a1ad-eb11-914f-901b0eac4c78",
    "anforande_nummer": "32",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! I mångt och mycket har vi gemensamma markörer gjorda. Det är naturligtvis viktigt att vi gör det, för vi driver på från riksdagens sida i flera fall. Sanktionslagstiftningen har varit ett sådant område. Vi har jobbat hårt för att få fram en Magnitskijlagstiftning. Vi vill se den också i nordisk och svensk kontext, men vi har nu fått den på europeisk nivå. Det är bra, och det är rätt att den används nu.</p><p>Men, herr talman, den har sin begränsning. Den fångar nämligen inte den korruption och den penningtvätt som vi har sett i fallet Ryssland och i flera andra länder. Det som håller hela systemet i gång är ju våld, politiska domstolar och korruption. Då är det viktigt att EU förmår hitta en väg att träffa också den typen av aktörer med sanktioner.</p><p>Magnitskijlagstiftningen i dag träffar MR-brott men inte systematisk korruption och penningtvätt. Därför, herr talman, hoppas jag att riksdagen ska kunna enas - vi kunde inte det i EU-nämnden i fredags - så att vi får en Magnitskijlagstiftning som också innehåller möjligheter när det gäller systematisk korruption och penningtvätt. Jag beklagar att Moderaterna inte ställde upp i fredags, för då hade vi kanske fått också den frågan med på bordet till EU:s utrikesråd i måndags. Nu blev det inte så, men vi ger inte upp, herr talman.</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2021-05-05 14:58:53"
  }
}