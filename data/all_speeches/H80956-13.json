{
  "anforande": {
    "dok_hangar_id": "5079365",
    "dok_id": "H80956",
    "dok_titel": "Protokoll 2020/21:56 Torsdagen den 17 december",
    "dok_rm": "2020/21",
    "dok_nummer": "56",
    "dok_datum": "2020-12-17 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "2a0aa906-f371-eb11-914b-901b0eac4c70",
    "anforande_nummer": "13",
    "talare": "Acko Ankarberg Johansson (KD)",
    "parti": "KD",
    "anforandetext": "<p>Fru talman! Tack för frågan, Karin Rågsjö!</p><p>Den nationella vårdförmedlingen tar inte sikte på den del som handlar om att förstärka sjukvården i sig. Det har vi andra förslag för att göra. Precis som ledamoten säger är det framför allt sjuksköterskor som är den stora bristen i dag. Det är därför man inte kan öppna fler avdelningar. Det är inte bristen på sängar eller rum, utan det är bristen på sjuksköterskor.</p><p>Den nationella vårdförmedlingen handlar om att vi trots den svåra situation vi har i dag - inte just nu men tidigare under hösten - hade ledig kapacitet lite här och där i landet. Eftersom patienterna inte vet var det finns ledig kapacitet - de kanske redan har väntat på sin höftledsoperation under lång tid och fått beslut om den, men i den egna regionen är det fullt - tycker vi att det ska finnas ett enkelt och tillgängligt sätt att få reda på att här finns en ledig operationsplats för mig, någon annanstans, och så väljer jag kanske att ta den eller att stå kvar i kön där hemma. Eftersom det inte finns någon information om var lediga platser finns är det omöjligt för patienter att göra det valet.</p><p>Vi vill ha en nationell vårdförmedling som siktar på patienterna.</p>",
    "intressent_id": "0796071663617",
    "rel_dok_id": "H801SoU1",
    "replik": "Y",
    "systemdatum": "2021-02-18 15:10:49"
  }
}