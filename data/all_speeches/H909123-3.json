{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Riksrevisionens rapport om AP-fondernas hållbarhetsarbete",
    "underrubrik": "",
    "kammaraktivitet": "ärendedebatt",
    "anforande_id": "978edfdc-bf39-ed11-9178-901b0e9b71a8",
    "anforande_nummer": "3",
    "talare": "Janine Alm Ericson (MP)",
    "parti": "MP",
    "anforandetext": "<p>Herr ålderspresident! Miljöpartiet har mycket länge drivit på för att öka hållbarhetsfokuset i förvaltningen av de svenska pensionärernas pengar. I samma stund som Per Bolund kom in på Finansdepartementet som finansmarknadsminister 2014 satte arbetet igång, och det blev ett lagkrav 2019. Motståndet var stort, och argument som att det kommer att minska avkastningen och att det inte kommer att göra skillnad, för att sådana hänsyn redan tas, var vanligt förekommande i debatten.</p><p>Det känns därför extra bra i dag när Riksrevisionen konstaterar att det lagkrav som infördes för Första-Fjärde AP-fonden 2019 om att fästa särskild vikt vid en hållbar utveckling har haft en effekt för arbetet. Tack vare vårt enträgna arbete med hållbarheten har ägandet i fossila tillgångar minskat med 11 miljarder, vilket motsvarar en minskning av AP-fondernas klimatavtryck med hela 23 procent. Vi vet dessutom att avkastningen inte har lidit skada.</p><p>Fortfarande fokuseras det dock mest på klimat- och miljöområdet. Riksrevisionen rekommenderar därför fonderna att utveckla sitt arbete och förtydliga sina målsättningar även inom social hållbarhet, så att de speglar fondernas vision på det sociala området. Här behöver politiken också fortsättningsvis vara tydlig.</p><p>Även om vi har kommit en bit på väg och Sjätte AP-fonden nu också fått krav på sig måste betydligt mer hända. Bara det faktum att Sjunde AP-fondens hållbarhetskrav verkar ha strandat någonstans mellan Regeringskansliet och Pensionsgruppen är oroande och visar tydligt att de flesta andra partier inte alls vill gå mot mer hållbarhet, snarare mindre. Men det är ju helt oacceptabelt.</p><p>Under hösten förbereddes för att AP7 skulle få samma hållbarhetskrav som de övriga fonderna, men arbetet tycks ha avstannat sedan Miljöpartiet lämnade regeringen. Vi ville gå längre i kraven på AP-fonderna, men på grund av ett kompakt motstånd från riksdagen gick det inte.</p><p>Herr ålderspresident! Klimatkrisen är akut, och i stället för att låta arbetet sakta ned och ambitionerna minska måste de öka. Att förvalta svenska pensionspengar är ett förtroende. Staten har ett ansvar att leverera avkastning men också att se till att pengarna inte verkar mot de mål vi har för hållbar utveckling i Sverige och världen, utan för. Tyvärr har många exempel på motsatsen kommit fram den senaste tiden, såsom avslöjanden om investeringar i kärnvapen, misstänkt tvångsarbete och utlåning direkt till diktaturers statskassor. Det här måste upphöra.</p><p>De olika fonderna har olika mål och sätt att mäta. Ibland investeras pengar i helt ohållbara branscher med argumentet att det som aktieägare går att påverka. Det kanske kan gå ibland, men oftast blir det bara greenwashing och något som leder till att kampen för att rädda klimatet bara kommer att ta ännu längre tid och kosta ännu mer.</p><p>Det här gäller dock inte bara klimatet utan också kriget. För en tid sedan avslöjade Aftonbladet att Sjunde AP-fonden har investerat hundratals miljoner i ryska banker och andra bolag tätt knutna till den ryska staten, vilka nu står på EU:s sanktionslista. EU har förbjudit långsiktig finansiering till dessa banker. Indirekt har AP-fonderna ändå finansierat den ryska statsapparaten och därmed kriget i Ukraina.</p><p>Hela Sverige står bakom att hjälpa Ukraina och motarbeta Putin på alla sätt det går, med direkt hjälp, med sanktioner och nu äntligen också genom importstopp för rysk olja och gas. Men samtidigt har stora statliga fonder agerat tvärtemot det. Så kan vi inte ha det.</p><p>I regering tog Miljöpartiet konstant strid för att reformera AP-fonderna. Vi kom långt men inte så långt som vi hade velat, inte minst på grund av motståndet här i kammaren. Kriget i Ukraina bör nu leda till insikten att kraven på AP-fondernas förvaltning måste skärpas. Våra pensionspengar ska varken gå till Putins krigskassa eller gå till fossilindustrin.</p><p>Riksrevisionens rapport om AP-fonder-nas hållbarhetsarbete</p><p>Miljöpartiet vill därför att Sverige ska införa samma hållbarhetskrav på Sjunde AP-fonden som på AP-fonderna ett till sex. Det finns ett förslag på bordet som helt enkelt bör genomföras. Vi vill också att kravet på hållbarhet i förvaltningen inte längre ska underställas kravet på avkastning. Det är fullt möjligt att göra hållbara investeringar som samtidigt ger bra avkastning till våra pensionärer. Det ska vara instruktionen för alla AP-fondernas placeringar.</p><p>Vidare vill vi ha en utredning om ett förbud för AP-fonderna att investera i eller låna ut pengar till stater som begår krigshandlingar eller bryter mot mänskliga rättigheter. Vi tycker också att det i direktivet behövs ett förstärkt krav på social hållbarhet.</p><p>Riksrevisionens rap-port om AP-fondernas hållbarhetsarbete</p><p>För oss i Miljöpartiet är det väldigt enkelt. Svenska folkets pensionspengar ska inte gå till Putins krigskassa eller till att driva på klimatförändringarna, exploatera människor eller bygga kärnvapen. Vi vet också att det inte finns någon motsättning mellan detta och att få god avkastning. Det är därför hög tid att AP-fonderna får tydliga instruktioner om att också förvalta våra pensionspengar på detta sätt.</p><p>Jag vill rikta ett tack till Riksrevisionen, som har gjort granskningen och föreslagit förbättringar. Nu måste också vi inom politiken gå vidare.</p><p>Överläggningen var härmed avslutad. </p><p>(Beslut fattades under § 11.)</p><p>Idéburen välfärd</p>",
    "intressent_id": "0316505710324",
    "rel_dok_id": "H901FiU43",
    "replik": "N",
    "systemdatum": "2022-09-21 17:13:24"
  }
}