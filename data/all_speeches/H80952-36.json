{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellation 2020/21:184 om det ökade antalet skjutningar i samhället",
    "underrubrik": "",
    "kammaraktivitet": "interpellationsdebatt",
    "anforande_id": "5ea9e37b-c567-eb11-914e-901b0e9b71a0",
    "anforande_nummer": "36",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Den åsikten delar jag sannerligen: Det är en kuslig utveckling. Men man ska också komma ihåg att detta är någonting som har pågått under en längre tid. Jag skulle säga att den fasta, etablerade organiserade kriminaliteten går så långt tillbaka som kanske 20 eller 25 år. Vad jag säger är att det vi gör nu borde man kanske ha gjort då, i mitten och slutet av 90talet. Det var då dessa strukturer etablerade sig. Men man gjorde inte det då. Då borde man ha kvävt detta i sin linda. Man gjorde inte det då. Då får vi göra det nu. Det kommer att ta lite längre tid, det kommer att kosta lite mer pengar och det kommer att behövas ännu mer av åtgärder för att komma till rätta med det - men vi kommer att klara av det. Det är jag helt övertygad om.</p><p>Det jag redovisar i svaret är bland annat den stora polissatsningen. Det gick alldeles nyss ut 600 nyutbildade poliser från utbildningarna, nästa år ytterligare 1 400. Det är alltså 2 000 ytterligare poliser på bara ett år. Vi utbildar fler. Det är färre poliser som slutar. Det är också fler poliser som återvänder till poliskåren eftersom förutsättningarna har blivit bättre. Man ser kanske att detta nu är någonting som staten verkligen satsar på.</p><p>Det har talats mycket om polislöner på senare år. Låt mig konstatera att lönerna för poliserna har ökat med 5 000 kronor per månad. Polislönen är nu 5 000 kronor högre i månaden än när vi tillträdde för sex år sedan.</p><p>Vi har gjort stora insatser när det gäller straffen, bland annat för det grova vapenbrottet, så att vi nu kan bura in fler. Kameraövervakningen satsar vi på. Sedan kommer hela 34-punktsprogrammet med alla de åtgärder som jag redovisade.</p><p>Jag vill också peka på att det faktiskt finns möjligheter att vända en utveckling. Många har tidigare pratat om att Malmö har varit ett problem. De senaste siffrorna visar att skjutningarna i Malmö under detta år ser ut att minska med kanske uppemot två tredjedelar i förhållande till 2017, då vi hade 65 skjutningar. Hittills i år, fram till november, har vi haft 19 - alltså en mycket kraftig minskning.</p><p>Det finns säkert många orsaker bakom det. Rimfrostsatsningen, där man verkligen drog samman de polisiära resurserna mot gängen, kan säkert ha haft betydelse, men också det projekt som vi har arbetat med i Malmö under några år och som kallas Sluta skjut, som jag och Brottsförebyggande rådet tog hit till Sverige från USA efter ett studiebesök som vi gjorde där 2016.</p><p>Vi frågade då de mest framstående auktoriteterna på gängkriminalitet i USA: Ser ni att det finns något sätt att jobba som vi skulle kunna applicera också i Sverige? David Kennedy, som jag träffade på John Jay College, ett av de mest framstående lärosätena i USA på just gängkriminalitet, svarade: Prova det här med gang violence intervention! Dra ihop de mest gängkriminella med jämna mellanrum och säg till dem: Vi vill inte att ni ska dö, men om ni fortsätter på det här sättet kommer ni att dö förr eller senare. Ni kommer att gå under i någon av de här konflikterna. Om ni inte slutar med detta kommer vi att fortsätta jaga er med alla till buds stående medel. Men om ni vill hoppa av verksamheten har vi ett avhopparprogram som gör att ni kan komma ur kriminaliteten.</p><p> STYLEREF Kantrubrik \\* MERGEFORMAT Svar på interpellationer</p><p>Det är det sättet man har jobbat på i Malmö. Det har applicerats i Sverige de senaste åren och kan mycket väl ligga till grund för att vi faktiskt ser en så pass positiv utveckling där just nu. I januari ska vi få en mer sammanhållen utvärdering i den delen.</p><p>Jag ville bara peka på att det faktiskt går att vända en sådan här utveckling om man jobbar på rätt sätt, kanske med delvis nya metoder, men också om man är beredd att sätta hårt mot hårt mot den typ av kriminella vi talar om.</p>",
    "intressent_id": "0473783431010",
    "rel_dok_id": "H810184",
    "replik": "N",
    "systemdatum": "2021-02-05 16:19:39"
  }
}