{
  "anforande": {
    "dok_hangar_id": "5087920",
    "dok_id": "H80982",
    "dok_titel": "Protokoll 2020/21:82 Tisdagen den 23 februari",
    "dok_rm": "2020/21",
    "dok_nummer": "82",
    "dok_datum": "2021-02-23 00:00:00",
    "avsnittsrubrik": "Covid-19-pandemin och därmed sammanhängande frågor",
    "underrubrik": "",
    "kammaraktivitet": "ärendedebatt",
    "anforande_id": "e98dccab-a0ad-eb11-914f-901b0eac4c78",
    "anforande_nummer": "22",
    "talare": "Nicklas Attefjord (MP)",
    "parti": "MP",
    "anforandetext": "<p>Fru talman! Jag tackar Acko Ankarberg Johansson för frågan.</p><p>Som ledamoten nämnde var jag till alldeles nyligen regionpolitiker i Västra Götaland. Min erfarenhet därifrån är att i en kris fungerar sjukvården som allra bäst. Det blir tydligt vad som ska göras, beslutsvägarna är korta och man kapar mycket byråkrati.</p><p> STYLEREF Kantrubrik \\* MERGEFORMAT Covid-19-pandemin och därmed samman-hängande frågor</p><p>Jag har svårt att tro att något skulle bli bättre av att centralstyras från Stockholm. I ett tidigare replikskifte nämndes hur vaccinationsprioriteringarna frångåtts, vilket vi gjorde i Västra Götaland. När chefen för intensivvården på Sahlgrenska förklarade att akutsjukvården på Sahlgrenska skulle implodera vid ett covidutbrott bland personalen var det ett rimligt beslut att denna personal fick gå före för att undvika svåra konsekvenser för alla invånare i hela Göteborg. På andra håll i landet där man inte hade samma smittspridning hade man dock inga problem att följa de nationella riktlinjerna.</p><p>Att sitta i Stockholm och säga vad alla i landet ska göra på detaljnivå är kanske inte alltid jättebra.</p>",
    "intressent_id": "0965245623824",
    "rel_dok_id": "H801SoU14",
    "replik": "Y",
    "systemdatum": "2021-05-05 14:52:28"
  }
}