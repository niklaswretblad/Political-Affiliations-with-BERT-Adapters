{
  "anforande": {
    "dok_hangar_id": "5125426",
    "dok_id": "H90986",
    "dok_titel": "Protokoll 2021/22:86 Onsdagen den 23 mars",
    "dok_rm": "2021/22",
    "dok_nummer": "86",
    "dok_datum": "2022-03-23 00:00:00",
    "avsnittsrubrik": "Utlänningar i Sverige utan tillstånd",
    "underrubrik": "",
    "kammaraktivitet": "ärendedebatt",
    "anforande_id": "31f9f512-28dc-ec11-916f-901b0eac4c70",
    "anforande_nummer": "30",
    "talare": "Tony Haddou (V)",
    "parti": "V",
    "anforandetext": "<p>Fru talman! Ett parti som gör anspråk på regeringsmakten ska kunna svara på de frågor som jag ställer. Det är inte så mycket svårare än det.</p><p>Det kommer 4 000 ukrainare varje dag till Sverige. Men ni sparkar ändå på 5 000 kvotflyktingar om året som kommer. Jag förstår att Moderaterna vill prata om återvändande. Men då kan vi också prata om vad som fungerar och inte fungerar.</p><p>Ni har stramat åt så mycket att ni inte vet var människor bor. Ni har skapat det här skuggsamhället. Ni har tagit ifrån dem deras pengar, deras hem och deras möjlighet till trygghet och skydd. Hur ska man kunna prata med människor när man inte vet var de befinner sig? Det är ni som har skapat detta när ni fråntagit dem de rättigheter som de hade. Hur ska man göra den här gången?</p><p> STYLEREF Kantrubrik \\* MERGEFORMAT Utlänningar i Sverige utan tillstånd</p><p>Jag tycker att Moderaterna ska svara på de frågor som jag ställer. Det är med anledning av att det har hänt väldigt mycket hos Moderaterna. De har gjort rejäla och populistiska omsvängningar. År 2015 lät det annorlunda. Då ville Moderaterna bara ha fokus på kvotflyktingar. Förra året ville de ha färre kvotflyktingar. I år vill Moderaterna inte ta emot kvotflyktingar alls.</p><p>I och med att Moderaterna håller på med de här populistiska omsvängningarna vart och vartannat år är frågan vart de ukrainska flyktingarna ska ta vägen när ni hittar en annan grupp som ursäkt för att dra ned på mottagandet.</p>",
    "intressent_id": "0920901966627",
    "rel_dok_id": "H901SfU16",
    "replik": "Y",
    "systemdatum": "2022-05-25 14:42:45"
  }
}