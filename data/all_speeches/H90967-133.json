{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "a8ddcf4e-3dc6-ec11-9170-0090facf175a",
    "anforande_nummer": "133",
    "talare": "Kerstin Lundgren (C)",
    "parti": "C",
    "anforandetext": "<p>Herr ålderspresident! Jag har några frågor till Maria Ferm, som ju är ny i utrikesdebatten. </p><p>Nu när Miljöpartiet inte längre är en del av regeringen är det intressant att höra om Miljöpartiet har en hållning i frågan om Hongkong. Hongkong är ett av de utsatta områden där Kina går hårt fram för att stänga ned, fängsla och bryta upp den demokratiska rörelsen. Man vill stänga Hongkong som demokratifönster i Kina. </p><p>Från riksdagens sida har vi uttalat att det rättshjälpsavtal som Sverige tecknat borde avslutas till följd av att den rättsordning som i dag finns i Hongkong inte är densamma som när vi tecknade avtalet. Vill Miljöpartiet ställa sig bakom vårt krav att rättshjälpsavtalet ska sägas upp, eller står Miljöpartiet fast vid sin tidigare hållning?</p><p> STYLEREF Kantrubrik \\* MERGEFORMAT Utrikespolitisk debatt</p><p>Jag är också nyfiken på och vill höra om Miljöpartiet nu, som ett parti fritt från regeringen, är beredda att stå bakom kravet att ändra det Business Sweden-kontor vi har i Taipei till ett House of Sweden i Taipei. Det vore intressant att veta, herr ålderspresident.</p><p>Slutligen undrar jag om en solidarisk säkerhetspolitik inte är en rimlig hållning om man talar om solidaritet. En solidarisk säkerhetspolitik måste väl innebära någonting. Är Miljöpartiet beredda att ingripa militärt om det uppstår en konflikt i vårt närområde i EU?</p>",
    "intressent_id": "0155487380917",
    "rel_dok_id": "",
    "replik": "Y",
    "systemdatum": "2022-04-27 17:19:03"
  }
}