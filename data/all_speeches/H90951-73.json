{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b865139e-2ab4-ec11-9167-901b0eac4c78",
    "anforande_nummer": "73",
    "talare": "Jimmie Åkesson (SD)",
    "parti": "SD",
    "anforandetext": "<p>Fru talman! Jag håller ju, föga förvånande, inte med Per Bolund. Jag håller inte med om verklighetsbeskrivningen. </p><p>Det är inte forskarna jag inte lyssnar till, utan det är Per Bolund och hans parti. Jag känner att jag kanske har lyssnat en del på och försökt förstå dem, men när jag sedan ser vad som händer när Miljöpartiet under sju år får chansen i regeringen och hur landet då ser ut - inte bara på energiområdet, klimatområdet och miljöområdet utan även på en lång rad andra områden - känner jag att jag har lyssnat färdigt på Per Bolund och Miljöpartiet. Då lyssnar jag hellre på forskare än på Per Bolund och Miljöpartiet. Det är också precis det vi gör.</p><p>Låt mig ta ett exempel, fru talman. Miljöpartiet har i väldigt hög grad bidragit till att slå sönder ett i princip helt koldioxidneutralt energisystem och skapa det kaos som råder i dag. Det är Miljöpartiets förtjänst att det ser ut så i dag. Sedan står Miljöpartiet här med hög svansföring och säger att vi inte tar klimathotet på allvar. Men det är just vi som gör det och Miljöpartiet som inte gör det, och det är Miljöpartiet som samtidigt raserar landet fullständigt. Det är obegripligt.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}