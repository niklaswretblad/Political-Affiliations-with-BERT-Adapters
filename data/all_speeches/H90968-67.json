{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Frågestund",
    "underrubrik": "Polisens resurser och resultat",
    "kammaraktivitet": "frågestund",
    "anforande_id": "4aa228e8-3dc6-ec11-9170-0090facf175a",
    "anforande_nummer": "67",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Min uppfattning är att polisen har varit underfinansierad. Vi har haft alldeles för låga anslag och alldeles för låg bemanning inom polisen och andra brottsbekämpande myndigheter under väldigt lång tid. Detta har lett fram till det vi i dag ser, det vill säga att de gängkriminella har kunnat rota sig. Vi har inte tagit tag i dem tillräckligt.</p><p>Det vi nu gör är att vi bygger upp detta. Vi har nu, som jag sa innan, det största antalet poliser någonsin i Sverige. Om man jämför 2014 med 2025 ser man att vi nästan fördubblar anslaget till Polismyndigheten, vilket är en otrolig förstärkning.</p><p>Men det polisen gör i sin dialog med regeringen, och även utåt, är att man också pekar på vad andra måste göra. Skolan, socialtjänsten och fritidsverksamheten måste göra sitt. Kommunerna måste göra sitt för att bryta nyrekryteringen till de kriminella gängen. Jag ställer krav på polisen att de ska leverera mer, men jag måste faktiskt också ställa krav på att andra myndigheter och andra aktörer i det svenska samhället gör sitt för att bryta nyrekryteringen. Där tycker jag att polisens inspel är bra.</p>",
    "intressent_id": "0473783431010",
    "rel_dok_id": "H9C120220217fs",
    "replik": "N",
    "systemdatum": "2022-04-27 17:23:26"
  }
}