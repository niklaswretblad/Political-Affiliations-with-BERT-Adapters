{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d665139e-2ab4-ec11-9167-901b0eac4c78",
    "anforande_nummer": "103",
    "talare": "Nooshi Dadgostar (V)",
    "parti": "V",
    "anforandetext": "<p>Fru talman! Jag vill inleda med att säga att jag inte alls är förvånad, utan jag välkomnar förstås att Per Bolund tar replik på mig.</p><p>Det förhåller sig inte riktigt så som Per Bolund säger. Vi har en energitrygghet - det har vi haft sedan 90-talet därför att vi har ett samarbete med de övriga nordiska länderna. Självfallet ska underskott och överskott av el regleras - det är absolut självklart. Att hävda att vi inte har haft detta fram till i dag är fel.</p><p>Jag ser däremot att det saknas incitament för till exempel Tyskland att investera i förnybar energi. Varför kan de lägga ned en massa kraftproduktion och inte bry sig om att satsa på att bygga så mycket energi att de själva kan försörja sin industri och sin befolkning? Jo, därför att de litar på att alla andra ska göra det. Det är en mardröm, skulle jag säga. Det betyder att inget land kommer att ha incitament att satsa på kraftproduktion, för då kan den produktionen lika gärna exporteras någon annanstans. Och nu ser vi att Tysklands klimatpolitik påverkar den svenska.</p>",
    "intressent_id": "0721509806321",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}