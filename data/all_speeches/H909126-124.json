{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Flexibilitet, omställningsförmåga och trygghet på arbetsmarknaden",
    "underrubrik": "",
    "kammaraktivitet": "ärendedebatt",
    "anforande_id": "b1022d69-c139-ed11-9178-901b0e9b71a8",
    "anforande_nummer": "124",
    "talare": "Mats Green (M)",
    "parti": "M",
    "anforandetext": "<p>Fru talman! Det är som sagt viktigt att vara en bra vinnare, och därför välkomnar jag Socialdemokraterna till den moderata ståndpunkten i just de frågorna.</p><p>Med tanke på diskussioner som vi har haft här om löften som har avgetts högtidligt under förstamajtåg och valrörelser om att man skulle bilda regering för att säga nej till alla de förslag som ni själva nu genomför behöver jag ändå ställa en liten fråga. Resultatet blev ju att man bildade regering för att genomföra allt det som man hade lovat att man aldrig skulle genomföra.</p><p>Med detta i åtanke, hur ska man se på nya löften från Socialdemokraterna som avges med samma brösttoner i den här valrörelsen? Hur allvarligt ska man se på dessa löften mot bakgrund av detta?</p><p>Tillsammans med oss moderater har ju Centerpartiet förslag som handlar om alltifrån införande av proportionalitetsregel till utstationeringsdirektivet lex Laval. Kommer Socialdemokraterna att ändra sig där också, eller kan ministern lova, med samma allvar som vid tidigare löften, att man absolut aldrig ska förändra det? Ska man då ge beskedet till Centerpartiet att de kan glömma alla sådana förändringar och diskussioner, eller är man beredd att ändra sig efter valet även när det gäller dessa frågor?</p><p></p><p>Nu anar jag, fru talman, att jag kommer att få ett väldigt allmänt hållet och väldigt otydligt svar. Men då kanske andra kan följa upp det i talarstolen. Vad är beskedet till Centerpartiet om exempelvis proportionalitetsregel och lex Laval? Det skulle jag vilja ha ett svar på.</p>",
    "intressent_id": "0538387395826",
    "rel_dok_id": "H901AU12",
    "replik": "Y",
    "systemdatum": "2022-09-21 17:24:29"
  }
}