{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Frågestund",
    "underrubrik": "Handelsrelationerna mellan EU och USA",
    "kammaraktivitet": "frågestund",
    "anforande_id": "87415f8a-e14f-e911-911c-0090facf175a",
    "anforande_nummer": "86",
    "talare": "Statsrådet Ann Linde (S)",
    "parti": "S",
    "anforandetext": "<p>Fru talman! Tack, Patrik Engström, för den mycket viktiga frågan!</p><p>Låt mig börja med en positiv exportnyhet. I går kom siffrorna från SCB om 2018, och exporten har ökat med 10 procent. Det vi också kan se när det gäller bilar är att vår export till flera andra länder, till exempel Kina och Tyskland, ökar kraftigt, med uppemot 70 procent. Däremot minskar exporten till USA med 28 procent. Jag tror att detta har att göra med risken för biltullar.</p><p>Det som har hänt är att man har presenterat en utredning för president Trump. Vi vet att den innehåller förslag men inte exakt vad det är för förslag. Det kan finnas en risk för 25-procentiga tullar på hela motorsektorn. Det skulle innebära att vi riskerar att förlora 4 000 jobb i Sverige, varav 3 000 i västra Sverige. Självklart är det ett strängt läge.</p>",
    "intressent_id": "0992800527915",
    "rel_dok_id": "H6C120190228fs",
    "replik": "N",
    "systemdatum": "2019-03-26 17:10:12"
  }
}