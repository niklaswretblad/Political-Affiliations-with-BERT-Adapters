{
  "anforande": {
    "dok_hangar_id": "5091803",
    "dok_id": "H80999",
    "dok_titel": "Protokoll 2020/21:99 Onsdagen den 24 mars",
    "dok_rm": "2020/21",
    "dok_nummer": "99",
    "dok_datum": "2021-03-24 00:00:00",
    "avsnittsrubrik": "Sjöfartsfrågor",
    "underrubrik": "",
    "kammaraktivitet": "ärendedebatt",
    "anforande_id": "0f4383c2-6fc8-eb11-9156-901b0e9b71a8",
    "anforande_nummer": "108",
    "talare": "Teres Lindberg (S)",
    "parti": "S",
    "anforandetext": "<p>Fru talman! Jag vill påminna Maria Stockhaus om att jag är socialdemokrat i trafikutskottet och inte i regeringen. Men senast jag frågade regeringen och departementet fick jag svaret att båda tillkännagivandena bereds i Regeringskansliet, och jag betvivlar inte att det faktiskt görs. Regeringen har också möjliggjort för Sjöfartsverket att öka miljöincitamenten, så det händer ju saker här.</p><p>Sedan måste jag ändå påminna Maria Stockhaus om att det inte var vi socialdemokrater som gjorde Sjöfartsverket till ett affärsdrivande verk som skulle finansiera hela sin verksamhet med avgifter, utan det var någon annan. Det får mig att fundera på om Moderaterna är beredda att ompröva sitt tidigare ställningstagande när det gäller hur Sjöfartsverket ska bedriva sin verksamhet i framtiden.</p><p>På sikt tror jag att det är viktigt att vi har ett sjöfartsverk som faktiskt fungerar. Det är också viktigt att vi har farledsavgifter som fungerar. Jag tror att det faktum att det finns begränsningar i farledsavgifterna i dag är ganska viktigt, för det behövs långsiktiga förutsättningar för sjöfarten. Samtidigt behövs det miljöstimulanser och miljöincitament för att också sjöfarten ska klara av vår högt uppsatta ambition att vi ska ha ett nettonollutsläpp till 2045.</p>",
    "intressent_id": "0559925283228",
    "rel_dok_id": "H801TU7",
    "replik": "Y",
    "systemdatum": "2021-06-08 17:40:34"
  }
}