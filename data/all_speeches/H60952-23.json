{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "d6ffc269-2f40-e911-9116-901b0eac4c78",
    "anforande_nummer": "23",
    "talare": "Fredrik Malm (L)",
    "parti": "L",
    "anforandetext": "<p>Herr talman! Jag tackar utrikesministern för deklarationen.</p><p>Det är bra att regeringen är tydlig med att ge stöd till ordföranden i Venezuelas parlament, Juan Guaidó. Jag hade gärna sett att den markeringen kom tidigare, men regeringens nya ståndpunkt innebär ändå att Europeiska unionen har gett tydligt stöd till Venezuelas demokrati och oppositionsledare, vilket är tacknämligt.</p><p>Venezuela är förstört och står på randen till en kollaps. 3 miljoner människor har lämnat landet. År 2017 förlorade sex av tio invånare elva kilo i vikt till följd av matbrist och brist på förnödenheter. Nu måste såklart Europeiska unionen och Sverige bistå Venezuela i dess demokratiska utveckling.</p><p>Trots regeringens markering väljer en majoritet av de svenska socialdemokratiska ledamöterna i Europaparlamentet att ingå en pakt med kommunister och rösta nej till en resolution som kräver att demokratin ska återupprättas i Venezuela. Denna resolution är framförhandlad av den socialdemokratiska partigruppen i Europaparlamentet, så detta är minst sagt anmärkningsvärt och förbryllande.</p><p>Herr talman! Jag frågar därför utrikesministern: Vad är Socialdemokraternas inställning till Venezuela? Kan man lita på att hela partiet Socialdemokraterna står bakom ett återupprättande av demokratin i Venezuela?</p>",
    "intressent_id": "0766496753128",
    "rel_dok_id": null,
    "replik": "Y",
    "systemdatum": "2019-03-06 17:47:06"
  }
}