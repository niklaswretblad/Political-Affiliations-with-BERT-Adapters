{
  "anforande": {
    "dok_hangar_id": "5126914",
    "dok_id": "H90992",
    "dok_titel": "Protokoll 2021/22:92 Fredagen den 1 april",
    "dok_rm": "2021/22",
    "dok_nummer": "92",
    "dok_datum": "2022-04-01 00:00:00",
    "avsnittsrubrik": "Svar på interpellation 2021/22:360 om brottsvågen mot företagare",
    "underrubrik": "",
    "kammaraktivitet": "interpellationsdebatt",
    "anforande_id": "d9d31b83-38ee-ec11-916f-901b0eac4c70",
    "anforande_nummer": "4",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack för svaret, statsrådet! Jag håller med om att man måste anmäla brott som man utsätts för, för om man inte gör det kommer det inte in i statistiken. I alla kontakter jag har med företag säger jag: Anmäl! - Men det är ingen idé. - Anmäl, för om du inte gör det finns det inte med i statistiken.</p><p>Man ska också vara klar över att vägen är Sveriges största brottsplats. Det är där ute som alla de här kriminella rör sig. Det är där man nyttjar den logistik som finns. Den olagliga trafik som rullar i Sverige används för att smuggla in narkotika, alkohol, vapen, sprängmedel och allt vad det nu kan vara, och i motsatt riktning åker stöldgods ut ur landet.</p><p> STYLEREF Kantrubrik \\* MERGEFORMAT Svar på interpellationer</p><p>På Larmtjänsts hemsida ser vi att det inte är några småsaker som man stjäl och tar med sig ut ur landet. Det är stora maskiner - traktorer, fyrhjulingar, grävmaskiner och hjullastare. Det är ingenting man ställer på en släpkärra bakom en personbil, utan det ställs upp i en trailer och förs ut ur landet.</p><p>Det är det här som är bekymret, konstaterar Per-Arne Nilsson, en gammal kommissarie i Västra Götaland som har varit ute och pratat om brotten just inom transportsektorn. De kriminella har i stort sett en lista med beställningar som de ska hämta. Någonstans ute i Europa finns mottagare som ska ha de här bilarna, lastmaskinerna eller vad det nu kan vara. Man åker in och hämtar maskiner, bilar och den utrustning man ska ha - det kan vara däckutrustning på en däckfirma eller optikerutrustning - och så lastas det in i en trailer och försvinner ut över gränsen.</p><p>Öresundsbron är klassiskt. Där går de ut på nätterna. Min gamle chef på trafiken i Göteborg brukar raljera över det: Klockan åtta är det fritt att åka ut över Öresundsbron, för då finns det ingen som kontrollerar.</p><p>Man har skapat en situation där de här kriminella nätverken har kunnat åka in. Det gick så långt att vd för Larmtjänst skrev en debattartikel, där han sa att Sverige är ett smörgåsbord för de kriminella. Det var bara att åka in och hämta det man behövde. Den debattartikeln ligger fortfarande kvar på Larmtjänsts hemsida, och jag kan rekommendera statsrådet att gå in och läsa den. Den är visserligen ett par år gammal, men det som står däri är fortfarande sant.</p><p>Det har inte blivit bättre. Tittar man på statistiken ser man att stölder av lastbilar och maskiner ligger på ungefär samma nivå genom åren. Det är bara att gå in och titta. Sidan är jättebra; jag rekommenderar den om man vill uppdatera sig.</p><p>Man kan också konstatera att försäkringsbolaget If har rätt bra koll på vad de måste betala ut för grejer som är stulna. Det framkommer då att av de brott som If tittade på var det 55 procent som aldrig anmäldes - 55 procent! Varför? Jo, för att företagarna ansåg att det var meningslöst att lägga tid på att göra en brottsanmälan. I försäkringsbolagets statistik kan man se vad det är som är stulet, men det finns inte hos polisen.</p><p>Det är här det haltar, och så tar man felaktiga beslut. Att det inte finns tillräckligt med kontroller på vägen har ju skapat förutsättningar för de kriminella att röra sig fritt i Sverige och inte bli störda i sin verksamhet.</p><p>Jag vet inte hur mycket statsrådet kör bil, men jag själv ligger på ungefär 3 000 mil om året. Det är inte särskilt ofta jag ser en poliskontroll ute. Jag brukar ringa till mina gamla kollegor och fråga var de är någonstans så att jag kan åka och prata med dem. Men jag ser dem inte spontant. Det måste det bli en ändring på.</p>",
    "intressent_id": "0880018341619",
    "rel_dok_id": "H910360",
    "replik": "N",
    "systemdatum": "2022-06-17 14:25:29"
  }
}