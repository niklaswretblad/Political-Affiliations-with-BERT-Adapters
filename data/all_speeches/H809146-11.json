{
  "anforande": {
    "dok_hangar_id": "5102230",
    "dok_id": "H809146",
    "dok_titel": "Protokoll 2020/21:146 Tisdagen den 22 juni",
    "dok_rm": "2020/21",
    "dok_nummer": "146",
    "dok_datum": "2021-06-22 00:00:00",
    "avsnittsrubrik": "Ändrade regler i utlänningslagen",
    "underrubrik": "",
    "kammaraktivitet": "ärendedebatt",
    "anforande_id": "15ea50f7-3328-ec11-915b-901b0eac4c78",
    "anforande_nummer": "11",
    "talare": "Maria Malmer Stenergard (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Ändrade regler i utlänningslagen</p><p>Fru talman! Rikard Larsson och jag har uppenbarligen helt olika bild av dessa förhandlingar. Vi lade ju bud på bud, och utgångspunkten låg i realiteten väldigt nära det som Socialdemokraterna gick till val på och som fortfarande finns publicerat på deras hemsida. De säger att Sverige ska behålla den restriktiva migrationspolitik som landet hade med den första tillfälliga lagen och att Sverige ska ha den fram till att en ny EU-politik finns på plats.</p><p>På punkt efter punkt stämde vårt bud överens med Socialdemokraternas bud till väljarna inför valet 2018, men de stod ju inte upp för sin politik. Hade de gjort det hade vi stått här och försvarat samma proposition i dag, men det gjorde de inte.</p><p>Inte nog med att Socialdemokraterna inte kunde stå upp för sin egen politik som de hade lovat väljarna - därefter har de gjort ytterligare avsteg från den. Socialdemokraterna har plockat bort kraven på kunskaper i svenska och om det svenska samhället för permanent uppehållstillstånd. De har infört den mest omfattande nya skyddsgrund som vi någonsin har sett i svensk historia; de kallar den en humanitär skyddsgrund, men den är något helt annat. De har också luckrat upp möjligheterna till undantag så att det nu snarare kommer att bli vidöppna dörrar för dem som vill slippa kraven. Snacka om spel!</p><p>Jag sa någon gång att det kändes som om man hade en grön elefant i rummet, och det var ju så det var. Regeringsmakten riskerades, och därför valde Socialdemokraterna att inte förflytta sig en millimeter i förhandlingarna. Under de dagar då vi satt där förflyttade sig Socialdemokraterna inte en millimeter. Moderaterna lade bud på bud där vi förflyttade oss, men vi fick bara blankt nej.</p><p>Det är klart att vi den sista dagen och den sista skälvande timmen sa att vi inte kunde ge er mer, men vi gav er väldigt mycket. Det var ni inte beredda att ta, för ni valde makten framför sakpolitiken. Det är väl Socialdemokraternas signum.</p>",
    "intressent_id": "0572788110724",
    "rel_dok_id": "H801SfU28",
    "replik": "Y",
    "systemdatum": "2021-10-08 14:34:11"
  }
}