{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:895 om ökning av telefonsamtalen till Bris",
    "underrubrik": "",
    "kammaraktivitet": "interpellationsdebatt",
    "anforande_id": "54c1f047-4549-ec11-915f-901b0eac4c70",
    "anforande_nummer": "117",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Fru talman! Ingen kan vara nöjd så länge våra barn utsätts för våld eller sexuella övergrepp i den fysiska världen, på nätet eller i några andra former. Ingen kan heller vara nöjd med den situation som drabbar de barn som utsätts för hedersrelaterat våld och förtryck.</p><p>Jag är väldigt stolt över att vi får en nationell strategi på plats, därför att den ger oss möjlighet att arbeta långsiktigt och systematiskt mot våldet mot barn. Det innebär dock inte att inte arbete har skett tidigare och inte heller att inte mycket mer måste göras.</p><p>Den kartläggning av våld mot barn som har gjorts i Sverige sedan 1981, där barn i likhet med studien som vi har talat om tidigare från Stiftelsen Allmänna Barnhuset där barn får svara anonymt på frågor om våldsutsatthet, visar att en kraftig nedgång i kroppsliga bestraffningsmetoder skedde mellan åren 1980 och 2000. Efter det har våldet mot barn stabiliserat sig på vad som internationellt sett är en låg nivå. Även Socialstyrelsens patientregister tyder på att flera former av våld mot barn har minskat i Sverige, särskilt sett över längre tid.</p><p>Det här är effekter av kombinationer av insatser, av lagstiftning och av en bred samhällsdebatt kring problemet med kroppslig bestraffning.</p><p>Däremot ser vi hur de sexuella övergreppen mot barn, inte minst på nätet, ökar. Enligt Europeiska kommissionens strategi för effektivare bekämpning av sexuella övergrepp mot barn på nätet har antalet rapporter ökat dramatiskt i hela Europa. Och ökningen ser ut att ha varit lika dramatisk globalt sett. Studien Unga, sex och internet efter metoo pekar också på att en ökad andel av de unga som har haft sex via nätet känner sig pressade eller tvingade. Det här är ett oerhört stort problem som vi behöver komma till rätta med.</p><p>Att barn utsätts för våld är oacceptabelt, och regeringen har en tydlig målsättning att inget barn ska utsättas för våld. Ökat skydd för barn och unga mot våld är också centralt redan i den nationella strategin för att förebygga och bekämpa mäns våld mot kvinnor 2017-2026. Att motverka våld i unga relationer är också ett utpekat viktigt mål för regeringen.</p><p>Under åren 2020-2022 har Socialstyrelsen regeringens uppdrag att fördela medel till kommunerna för att utveckla socialtjänstens och hälso- och sjukvårdens arbete mot våld i nära relationer, sexuellt våld, hedersrelaterat våld och förtryck och också att stödja arbetet med vuxna och barn i prostitution och människohandel för sexuella ändamål.</p><p>Det finns en rad uppdrag och en rad arbeten som är gjorda, men jag vill också peka på det som ska komma framåt.</p><p>En del av det 40-punktsprogram mot mäns våld mot kvinnor som regeringen har aviserat, och som vi också kunde presentera medel för i måndags, innebär att vi utreder ifall barns straffrättsliga skydd mot sexuella övergrepp ska förstärkas ytterligare. Det sätter också särskilt ljus på våld i unga parrelationer.</p><p>Sammantaget görs väldigt mycket, men som ett direkt svar på ledamotens fråga: Nej, jag kommer aldrig att vara nöjd och kommer aldrig att nöja mig förrän inget barn i vårt land far illa. Därför måste arbetet hela tiden intensifieras, utvecklas och fortsätta för att alla barn i vårt land ska leva tryggt och växa upp utan hot, tvång eller våld.</p>",
    "intressent_id": "0349986646724",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:31"
  }
}