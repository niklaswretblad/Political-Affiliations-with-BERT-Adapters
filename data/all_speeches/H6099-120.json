{
  "anforande": {
    "dok_hangar_id": "5005913",
    "dok_id": "H6099",
    "dok_titel": "Protokoll 2018/19:9 Torsdagen den 18 oktober",
    "dok_rm": "2018/19",
    "dok_nummer": "9",
    "dok_datum": "2018-10-18 00:00:00",
    "avsnittsrubrik": "Allmänpolitisk debatt (forts. från prot. 8)",
    "underrubrik": "Utbildning och forskning",
    "kammaraktivitet": null,
    "anforande_id": "b400486f-80e6-e811-910f-901b0eac4c70",
    "anforande_nummer": "120",
    "talare": "Erik Bengtzboe (M)",
    "parti": "M",
    "anforandetext": "<p>Fru talman! Tack, Linus Sköld, för frågan!</p><p>Svaret på Linus Skölds fråga är: Nej, det gör det inte. Det är inte förlorad tid för svensk skola, men det är otillräckliga insatser.</p><p>Vi ser att antalet vuxna i svensk skola har ökat; dock ser vi inte att antalet lärare har ökat i samma takt som elevunderlaget. Detta gör att vi har accelererande problem med lärarbrist. Vi har en lärartäthet som jag tror att varken Linus Sköld och Socialdemokraterna eller jag och Moderaterna är nöjda med.</p><p>I takt med att antalet vuxna i skolan har ökat har också antalet elever växt - det ska man ha klart för sig - och administrationen ökat, vilket gör att tiden tillbringad med eleverna inte alltid ökar.</p><p>Självfallet är det bra med fler vuxna i skolan, men det behövs också mer fokus på kunskaperna. Det behövs mer undervisningstid i matte. Det behövs mer undervisningstid i svenska. Det behövs bättre uppföljning för att se till att alla elever får med sig de kunskaper som de behöver. Det har denna regering inte levererat.</p>",
    "intressent_id": "0513020576128",
    "rel_dok_id": null,
    "replik": "Y",
    "systemdatum": "2018-11-12 14:40:24"
  }
}