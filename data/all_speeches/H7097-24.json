{
  "anforande": {
    "dok_hangar_id": "5039089",
    "dok_id": "H7097",
    "dok_titel": "Protokoll 2019/20:7 Torsdagen den 19 september",
    "dok_rm": "2019/20",
    "dok_nummer": "7",
    "dok_datum": "2019-09-19 00:00:00",
    "avsnittsrubrik": "Frågestund",
    "underrubrik": "Tvångs- och barnäktenskap",
    "kammaraktivitet": "frågestund",
    "anforande_id": "c575a432-63eb-e911-9128-901b0e9b71a0",
    "anforande_nummer": "24",
    "talare": "Sofia Nilsson (C)",
    "parti": "C",
    "anforandetext": "<p>Fru talman! Min fråga till statsrådet Åsa Lindhagen handlar om arbetet mot tvångs- och barnäktenskap. </p><p>Hittills i år har minst 44 barn förts ut ur Sverige mot sin vilja, enligt nya siffror. De har förts ut ur landet för att giftas bort med någon de aldrig tidigare har träffat. Siffrorna bygger på antalet ärenden till det nationella kompetensteamets stödtelefon, som sköts av Länsstyrelsen i Östergötlands län. Det är fruktansvärda siffror, men mörkertalet är sannolikt ännu större. Bakom varje siffra finns ett barn som har berövats rätten till sin barndom. Detta är fullkomligt oacceptabelt. </p><p>Vi vet att det på kommunal nivå är stora skillnader mellan vilka insatser som görs i skolor och socialtjänst när det gäller att ingripa och förebygga fall av bortförande av barn. Det saknas en sammanhållen politik. Min fråga till statsrådet är därför: Vilka åtgärder avser regeringen att vidta för att skydda de barn som riskerar att föras bort, och vad avser man att göra för att vända utvecklingen?</p>",
    "intressent_id": "0454698803028",
    "rel_dok_id": "H7C120190919fs",
    "replik": "N",
    "systemdatum": "2019-10-10 15:38:48"
  }
}