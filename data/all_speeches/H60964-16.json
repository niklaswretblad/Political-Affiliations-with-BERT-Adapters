{
  "anforande": {
    "dok_hangar_id": "5025504",
    "dok_id": "H60964",
    "dok_titel": "Protokoll 2018/19:64 Onsdagen den 13 mars",
    "dok_rm": "2018/19",
    "dok_nummer": "64",
    "dok_datum": "2019-03-13 00:00:00",
    "avsnittsrubrik": "Höjda och miljödifferentierade vägavgifter inom eurovinjettsamarbetet",
    "underrubrik": null,
    "kammaraktivitet": "ärendedebatt",
    "anforande_id": "b60b5fbb-3156-e911-911c-0090facf175a",
    "anforande_nummer": "16",
    "talare": "Hillevi Larsson (S)",
    "parti": "S",
    "anforandetext": "<p>Fru talman! Jag vill börja med att yrka bifall till förslaget i betänkandet.</p><p>Själva ordet Eurovinjett säger inte så mycket, men det handlar om att se till att avgifter inbetalas. När det är fråga om gränsöverskridande transporter är det viktigt att pengarna kommer in.</p><p>Eurovinjettsamarbetet har funnits sedan 1998. Det gäller tunga godstransporter som kör på bland annat svenska vägar. Danmark, Nederländerna, Luxemburg och såklart även Sverige är med i samarbetet. Belgien är fortfarande med i samarbetet, men det föreslås att landet tas bort eftersom det inte tar ut några vägavgifter. Samarbetet är alltså inte relevant för Belgien. Tidigare har Tyskland också varit med i samarbetet.</p><p>Avgiften för att köra på vägar i alla dessa länder har inte höjts sedan 2001. Det innebär att priset har urholkats, och det är nu ned i motsvarande 74 procent av vad det kostade 2001. Det är alltså hög tid att höja avgiften. Det som nu föreslås är inte bara en höjning av avgiften, utan det är också frågan om en differentiering, det vill säga att det skiljer i utsläppskrav på fordonen. Det har kommit nya bättre utsläppskrav på nya fordon, och de ska tas med i beräkningen. Ett syfte är att gynna det som är miljövänligt och lägga straffavgift på det som inte är bra för miljön. Det nya regelverket blir anpassat efter de nya avgaskraven på tunga fordon.</p><p>Det intressanta är att när man väl har betalt vägavgiften kan man köra fritt. Till exempel kan fordon från de andra länderna som är med i samarbetet köra i Sverige utan att betala avgiften här, men den ska självklart betalas in. Det finns lite olika sätt att betala in avgiften, men det viktiga är att pengarna kommer in. För de utländska fordonen gäller att de får köra på motorvägar och vissa Europavägar i Sverige som inte är motorvägar. De svenska fordonen får när de har betalat avgiften köra på alla vägar i Sverige.</p><p>Förslaget har remitterats, och remissinstanserna är överlag mycket positiva till det. Det är ett välkommet förslag som är i takt med tiden när det gäller avgiftsnivån och anpassningen efter de nya utsläppskraven där fordonsflottan har gått framåt och blivit mer miljövänligt. Det är viktigt att vi gynnar detta.</p><p> STYLEREF Kantrubrik \\* MERGEFORMAT Höjda och miljö-differentierade vägavgifter inom eurovinjettsamarbetet</p><p>Jag yrkar bifall till förslaget.</p>",
    "intressent_id": "0878075468027",
    "rel_dok_id": "H601SkU9",
    "replik": "N",
    "systemdatum": "2019-04-03 18:59:27"
  }
}