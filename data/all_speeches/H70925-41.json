{
  "anforande": {
    "dok_hangar_id": "5044836",
    "dok_id": "H70925",
    "dok_titel": "Protokoll 2019/20:25 Torsdagen den 24 oktober",
    "dok_rm": "2019/20",
    "dok_nummer": "25",
    "dok_datum": "2019-10-24 00:00:00",
    "avsnittsrubrik": "Statsministerns frågestund",
    "underrubrik": "Sveriges agerande för fred i Syrien",
    "kammaraktivitet": "statsministerns frågestund",
    "anforande_id": "24ea9a67-2106-ea11-9126-901b0eac4c70",
    "anforande_nummer": "41",
    "talare": "Jonas Eriksson (MP)",
    "parti": "MP",
    "anforandetext": "<p>Fru talman och statsministern! Hundratusentals människor är på flykt efter Turkiets invasion av norra Syrien och offensiv mot den kurdiska befolkningen med bomber, granater och marktrupper. Det har rapporterats över 100 döda människor, även civila.</p><p>Erdogan vill upprätta en så kallad säkerhetszon i Syrien, dit han vill flytta upp till 2 miljoner av de 3,6 miljoner syriska flyktingar som finns i Turkiet. Kurderna befarar att syftet är etnisk rensning, och det är inte svårt att dela den oron eller instämma i den beskrivningen av vad som faktiskt händer.</p><p>Det är bra att Sverige har markerat mot Erdogan tillsammans med EU. Det är bra att vi slutar exportera vapen till Turkiet och att biståndet ökar med 100 miljoner. Men vad händer nu, och på vilket sätt kommer Sverige att verka för fred i regionen och stödja civilbefolkningen?</p>",
    "intressent_id": "0157062733618",
    "rel_dok_id": "H7C120191024sf",
    "replik": "N",
    "systemdatum": "2019-11-13 15:26:03"
  }
}