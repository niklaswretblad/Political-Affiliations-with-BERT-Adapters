{
  "anforande": {
    "dok_hangar_id": "5043283",
    "dok_id": "H70915",
    "dok_titel": "Protokoll 2019/20:15 Fredagen den 4 oktober",
    "dok_rm": "2019/20",
    "dok_nummer": "15",
    "dok_datum": "2019-10-04 00:00:00",
    "avsnittsrubrik": "Svar på interpellation 2019/20:1 om ökade arbetsplatsrelaterade olyckor bland elektriker",
    "underrubrik": "",
    "kammaraktivitet": "interpellationsdebatt",
    "anforande_id": "1c84c4db-53f6-e911-9126-901b0eac4c70",
    "anforande_nummer": "24",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Möjligtvis hade det varit bättre om Saila Quicklund hade ägnat sig åt att studera den tragiska statistiken över olyckor i elsäkerhetsbranschen i stället för att söka på Wikipedia. Det är nämligen så att flera av de olyckor - de tragiska dödsolyckor och de allvarliga olyckor - som vi har sett har inte haft någonting med elektriciteten att göra. Det har varit installatörer som har jobbat många timmar extra och förolyckats när de kört av vägen. Det har varit arbetare som inte har väntat på den andra på ett jobb där man ska vara två för att de ville klara uppgiften på egen hand. Det har varit de som har bänt lite på säkerhetsreglerna och rutinerna för att de tycker att de kan klara det.</p><p>Jag menar att en del av det vi ser är ett uttryck för en machokultur, det vill säga att man vill klara något själv för att leva upp till ett något daterat ideal.</p><p> STYLEREF Kantrubrik \\* MERGEFORMAT Svar på interpellationer</p><p>Jag tror att det spelar in att 99,5 procent av dem som är i branschen är män och att risken finns att en kultur har odlats där man ska klara saker själv och vara lite starkare och lite bättre. Jag tror att det är oerhört allvarligt, och jag tror att det är <em>en</em> del när det gäller dödsolyckorna i elbranschen. En annan del är de hårt skruvade entreprenadavtalen och kraven på upptid i elbranschen som gör att man driver på de anställda i underentreprenörsledet väldigt hårt. Den tidspressen kopplad till de här idealen tror jag är en av många förklaringar till dödsolyckorna i branschen.</p><p>Jag tror att Saila Quicklund borde ta den olycksstatistik vi har sett betydligt mer seriöst och diskutera den snarare än ministerns ordval.</p>",
    "intressent_id": "0744993950910",
    "rel_dok_id": "H7101",
    "replik": "N",
    "systemdatum": "2019-10-24 13:46:31"
  }
}