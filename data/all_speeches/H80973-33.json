{
  "anforande": {
    "dok_hangar_id": "5082762",
    "dok_id": "H80973",
    "dok_titel": "Protokoll 2020/21:73 Fredagen den 29 januari",
    "dok_rm": "2020/21",
    "dok_nummer": "73",
    "dok_datum": "2021-01-29 00:00:00",
    "avsnittsrubrik": "Svar på interpellationerna 2020/21:313 och 335 om stöd till restaurangbranschen",
    "underrubrik": "",
    "kammaraktivitet": "interpellationsdebatt",
    "anforande_id": "aae7e85c-399d-eb11-9152-901b0e9b71a8",
    "anforande_nummer": "33",
    "talare": "Malin Höglund (M)",
    "parti": "M",
    "anforandetext": "<p>Fru talman! Under fem månader har jag och riksdagsledamoten Ann-Britt Åsebol från Dalarna gjort en Dalaresa. Vi har besökt 50 företag, varav flertalet är restauranger. Besöken var först fysiska, men efter att fler restriktioner infördes under hösten blev de i stället digitala.</p><p>I restaurangbranschen arbetar många ungdomar. Men i och med regeringens hårda restriktioner för restaurangbranschen kommer många ungdomar nu inte att ha ett arbete att gå till. De stöd som restaurangerna kunde ta del av under våren förra året uteblir nu. De har inte fått de stöd som de så väl behöver. Branschen går på knäna.</p><p>Anna driver flera restauranger på Idre Fjäll tillsammans med sin familj. Hon berättar följande: </p><p>Vi ställer inte in. Vi ställer om. Vi krögare har anpassat oss hela tiden. Regeln om alkoholstopp efter klockan 20 gör att många tappar sin andra sittning. Vi på restaurangerna har full koll på våra sittande gäster, så varför inte låta oss ha öppet till klockan 22? Vad tror regeringen händer på restaurangerna efter klockan 20? Sedan har vi nästa problem: fyra sittande vid varje bord. En familj i dag är kanske sex eller sju personer. Då måste man i dagsläget dela upp sig på två bord. Men att bo i samma hus fungerar. Vi är människor som ser våra livsverk gå i stöpet. Vi spritar händerna. Vi håller avstånd. Vi gör allt. Men våra ben slås hela tiden undan.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag undrar vilka åtgärder statsrådet tänker vidta för att restaurangerna ska kunna återgå till sina normala öppettider i de säkra miljöer de har skapat under pandemin.</p>",
    "intressent_id": "083953568015",
    "rel_dok_id": "H8C120210129ip",
    "replik": "N",
    "systemdatum": "2021-04-14 17:52:40"
  }
}