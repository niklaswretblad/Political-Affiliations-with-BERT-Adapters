{
  "anforande": {
    "dok_hangar_id": "5056488",
    "dok_id": "H70978",
    "dok_titel": "Protokoll 2019/20:78 Torsdagen den 20 februari",
    "dok_rm": "2019/20",
    "dok_nummer": "78",
    "dok_datum": "2020-02-20 00:00:00",
    "avsnittsrubrik": "Svar på interpellation 2019/20:191 om EU:s exportförbud för snus",
    "underrubrik": "",
    "kammaraktivitet": "interpellationsdebatt",
    "anforande_id": "d4191f7b-a479-ea11-9134-0090facf175a",
    "anforande_nummer": "36",
    "talare": "David Josefsson (M)",
    "parti": "M",
    "anforandetext": "<p>Fru talman och statsrådet! Vi fick en lång utläggning här om att snus inte är hälsofrämjande. Min poäng var lite grann att inte heller alkohol är hälsofrämjande, men det stöds ju av regeringen. Man ger till och med pris till alkoholexport och vodkaexport.</p><p>Statsrådet har i debatten gett ett rakt och tydligt svar. Även om det inte var det svar jag hade hoppats på lämnar det absolut inte något utrymme för missförstånd. Regeringen är inte beredd att aktivt arbeta för att EU:s förbud mot export av snus avskaffas. Det är synd. Det är synd för de 3 000 anställda som arbetar med snustillverkning i Sverige i dag - 3 000 anställda som hade kunnat vara betydligt fler om regeringen hade varit mer offensiv i att tillåta livsmedelsindustrin att exportera snus också till resten av EU.</p><p></p><p>Det är synd ur ett folkhälsoperspektiv. Man kan diskutera hur de olika tobaksslagen står mot varandra. Men snus är i huvudsak ett substitut för rökare, och även om det inte är bra för hälsan att snusa är det betydligt bättre än att röka tobak.</p><p>Men det är också synd ur ett EU-perspektiv. I dag, i denna stund, förhandlas EU:s långtidsbudget. Sverige är en av nettogivarna. Som Europavän vill jag att Sverige ska få bang for the buck, och jag tror att det hade gett bang for the buck att avskaffa vårt största handelshinder på den inre marknaden. Det är synd att regeringen inte delar min uppfattning.</p><p>Jag vill ändå tacka statsrådet för en bra debatt och för ett tydligt svar.</p>",
    "intressent_id": "0503029811325",
    "rel_dok_id": "H710191",
    "replik": "N",
    "systemdatum": "2020-04-08 16:23:46"
  }
}