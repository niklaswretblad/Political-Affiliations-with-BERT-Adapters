{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "4dc790c4-7aba-ec11-9167-901b0eac4c78",
    "anforande_nummer": "76",
    "talare": "Juno Blom (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Fru talman! Jag måste förtydliga här att från Liberalernas håll anser vi att den som befinner sig i ett äktenskap och inte vill vara i det ska få samhällets fulla stöd för att kunna ta sig ur det, men staten ska inte bestämma det retroaktivt. Det tror vi är viktigt, även om jag verkligen önskar att samhällets möjligheter och förutsättningar att verkligen ge information direkt vid ankomst var bättre. Tittar vi på hur de har jobbat i Norge ser vi att man där har mycket bättre information tidigt om vilka möjligheter som finns.</p><p>Jag tror däremot inte att det är möjligt att straffa någon för någonting, som i och för sig enligt mig är ett fruktansvärt brott mot en annan person, om personen inte ens är medveten om att det anses vara ett brott.</p><p>Det jag utgår från många gånger är att vår uppgift i den här kammaren är att stifta lagar, och det är viktigt, men det viktigaste är allt det arbete som inte får mediernas rubriker, nämligen att verkställa det som det faktiskt redan är beslutat om. Av den anledningen tror jag att det behövs bättre information, tydligare stöd och möjligheter att bryta sig loss från det man inte önskar.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}