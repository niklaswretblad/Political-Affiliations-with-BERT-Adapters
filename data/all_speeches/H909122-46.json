{
  "anforande": {
    "dok_hangar_id": "5136353",
    "dok_id": "H909122",
    "dok_titel": "Protokoll 2021/22:122 Onsdagen den 1 juni",
    "dok_rm": "2021/22",
    "dok_nummer": "122",
    "dok_datum": "2022-06-01 00:00:00",
    "avsnittsrubrik": "Information från regeringen om förberedelser för Sveriges ordförandeskap i EU våren 2023",
    "underrubrik": "",
    "kammaraktivitet": "",
    "anforande_id": "00517559-bd39-ed11-9178-901b0e9b71a8",
    "anforande_nummer": "46",
    "talare": "Tobias Billström (M)",
    "parti": "M",
    "anforandetext": "<p>Fru talman! Tack, statsrådet, för informationen!</p><p>Det svenska ordförandeskapet kommer att äga rum under en omvälvande period i det europeiska samarbetet. Det är mycket som står och väger och ingenting är givet, men Sverige får nu en unik möjlighet till inflytande.</p><p>Ordförandeskapet ska naturligtvis skötas på ett professionellt och balanserat sätt, men vi ska inte vara rädda för att föra fram svenska prioriteringar som faktiskt också ligger i Europas intresse. Det är ju så man får någonting gjort i EU.</p><p>Handel har lagt grunden till EU:s konkurrenskraft, och EU:s inre marknad är själva kärnan i det europeiska samarbetet och är också avgörande för Sveriges ekonomiska välstånd. Ökad statlig inblandning i ekonomin och slutenhet mot omvärlden är däremot ingen lösning på svag tillväxt och låg sysselsättning.</p><p>När den inre marknaden nu fyller 30 år, som statsrådet själv nämnde i sitt anförande, noterade jag, under det svenska ordförandeskapet bör Sverige uppmärksamma detta med ett toppmöte om tillväxt. Det handlar om att återigen få en tydlig europeisk tillväxtstrategi på plats. Faktum är att EU i dag saknar en sådan.</p><p>Därför vill jag fråga EU-ministern om hur han ser på idén att Sverige verkligen prioriterar den inre marknaden, konkurrenskraften och tillväxten under sitt ordförandeskap.</p>",
    "intressent_id": "0956595590924",
    "rel_dok_id": "",
    "replik": "N",
    "systemdatum": "2022-09-21 16:55:29"
  }
}