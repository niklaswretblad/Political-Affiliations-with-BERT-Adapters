{
  "anforande": {
    "dok_hangar_id": "5057212",
    "dok_id": "H70982",
    "dok_titel": "Protokoll 2019/20:82 Torsdagen den 5 mars",
    "dok_rm": "2019/20",
    "dok_nummer": "82",
    "dok_datum": "2020-03-05 00:00:00",
    "avsnittsrubrik": "Frågestund",
    "underrubrik": "Jakt och djurens rättigheter",
    "kammaraktivitet": "frågestund",
    "anforande_id": "d284d58c-267f-ea11-9134-0090facf175a",
    "anforande_nummer": "41",
    "talare": "Rebecka Le Moine (MP)",
    "parti": "MP",
    "anforandetext": "<p>Fru talman! Just nu pågår en förändring i synen på jakten och de vilda djuren. Enligt Naturvårdsverkets förslag på jakttider ska ekorre få jagas igen, och inte på grund av att ekorrar ställer till med problem eller skada utan för att låta jägare öva genom att skjuta dem. Motiveringen är att allt vilt ska ses som en resurs, och jakt ska inte på något vis hämmas. Bevisbördan är därmed vänd: För att få skjuta djur krävs ingen motivering, men för att förhindra att djur skjuts krävs starka argument. Det går rakt emot det internationella avtal som vi har skrivit under och som säger att alla arters existens ska värnas.</p><p>Det här är i allra högsta grad en värderingsfråga. Jag undrar var statsrådet Lena Hallengren ställer sig i detta. Är alla djur endast en resurs för människor, eller har de ett eget existensvärde?</p>",
    "intressent_id": "0546731406922",
    "rel_dok_id": "H7C120200305fs",
    "replik": "N",
    "systemdatum": "2020-04-15 16:37:28"
  }
}