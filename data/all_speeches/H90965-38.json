{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "3afad202-ccc0-ec11-9167-901b0eac4c78",
    "anforande_nummer": "38",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Jag återkommer till den frågan.</p><p>Elisabeth Svantesson säger att det inte behöver bli jättedyrt med kärnkraft. Nej, det behöver det kanske inte bli. Men verkligheten har visat varenda gång att det har blivit jättedyrt. Jag undrar vem som ska betala för det. Ska skattebetalarna betala för det? Det finns nämligen inga pengar för det i er budget. Ska elkonsumenterna betala för det genom permanent fördyrade elpriser?</p><p>Jag är den förste som ställer mig upp och säger att jag gillar planerbar el. Jag tycker att vårt elsystem ska vara stabilt. Medan Moderaterna pratar om kärnkraften och har låst sig fast vid den lösningen lanserade jag i går en elektrifieringsstrategi som tar ett helhetsgrepp med flexibilitet i systemet, med stödtjänster, med smarta nät, med kraft, effekt- och fjärrvärme, med vindkraft och med vattenkraft. Det är på det sättet vi tar oss framåt, i stället för att låsa oss vid en enda ofinansierad detalj, som Moderaterna gör.</p>",
    "intressent_id": "0191486414825",
    "rel_dok_id": "",
    "replik": "Y",
    "systemdatum": "2022-04-20 19:05:27"
  }
}