{
  "anforande": {
    "dok_hangar_id": "5075981",
    "dok_id": "H80942",
    "dok_titel": "Protokoll 2020/21:42 Torsdagen den 26 november",
    "dok_rm": "2020/21",
    "dok_nummer": "42",
    "dok_datum": "2020-11-26 00:00:00",
    "avsnittsrubrik": "Huvudmannaskap för personlig assistans",
    "underrubrik": "",
    "kammaraktivitet": "ärendedebatt",
    "anforande_id": "990f2300-3941-eb11-9147-901b0eac4c70",
    "anforande_nummer": "10",
    "talare": "Mikael Dahlqvist (S)",
    "parti": "S",
    "anforandetext": "<p>Fru talman! Camilla Waltersson Grönvall angrep många punkter i sitt anförande. Det är svårt att gå i polemik och bena ut alla påståenden hon gjorde, men jag ska försöka att svara ärligt på några av de viktigaste punkterna.</p><p>Det stämmer att Socialdemokraterna inte har satt ned foten när det gäller huvudmannaskapsfrågan. Vi är övertygade om att det behövs en huvudman, men vi är ett seriöst parti och tycker därför att det krävs en seriös utredning för att få reda på för- och nackdelar.</p><p>Det är så här, Camilla Waltersson Grönvall: Man löser inte detta bekymmer bara genom att tillsätta en huvudman; det vet du mycket väl. Vi kan exempelvis titta på hur det gick när man förstatligade delar av sjukvården i Norge, fru talman. Det var inte så enkelt. Det är precis det ingångsvärdet vi har i denna fråga.</p><p>Vi förstår problematiken med delat huvudmannaskap. Man kan fundera på varför den tidigare borgerliga regeringen införde en LSS-lagstiftning med två huvudmän, men det är en annan diskussion.</p><p>Vi vill tillsammans med januaripartierna titta på den här frågan i lugn och ro - seriöst - och se vad som är plus för staten och vad som är plus för kommunerna. Grunden är ju ändå, precis som Bengt Eliasson sa, lagstiftningen i detalj. Lagstiftningen handlar ju mycket om hur vi ser på grundläggande behov.</p><p> STYLEREF Kantrubrik \\* MERGEFORMAT Huvudmannaskap för personlig assistans</p><p>Dessutom, fru talman, har Försäkringskassan, som är den myndighet som har ansvar för denna fråga, varnat för att ett alltför snabbt genomförande kommer att ge rättsosäkerhet och riskerar att leda till att människor hamnar utanför.</p><p>Därför vill jag fråga Camilla Waltersson Grönvall om hon är beredd att genomföra en så snabb utredning att det riskerar att människor får stå utan hjälp.</p>",
    "intressent_id": "0554852839719",
    "rel_dok_id": "H801SoU10",
    "replik": "Y",
    "systemdatum": "2020-12-18 14:58:26"
  }
}