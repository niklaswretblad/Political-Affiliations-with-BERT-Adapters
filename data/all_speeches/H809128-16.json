{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "6a340042-3516-ec11-9160-901b0e9b71a0",
    "anforande_nummer": "16",
    "talare": "Kerstin Lundgren (C)",
    "parti": "C",
    "anforandetext": "<p>Herr talman! Tack, statsministern, för återrapporten!</p><p>Det var bra att Europeiska rådet enades om att avlysa Belarus luftrum. Det är inte säkert. Lukasjenko iscensatte - och det har han erkänt - en flygplanskapning, inte en nödlandning, statsministern, med Mig-insats. Allt detta gjordes för att gripa en för Lukasjenkoregimen obekväm person, Roman Protasevitj, och Sofia Sapega.</p><p>Det är viktigt att vi nu får klarhet om vad som utspelade sig som fick Ryanair att två minuter från litauiskt luftrum vända till Minsk, vilka som steg av planet i Minsk och om Kreml var inblandat. Slutenhet och regimlögner måste mötas med full transparens. Ljuset får trollen att spricka. Det är väl känt.</p><p></p><p>Det är viktigt att vi inte tillåter Belavia att flyga över EU-luftrum eller landa tills klarhet nås. Roman Protasevitj och Sofia Sapega måste självklart släppas fria.</p><p>Det som hänt förpassar Lukasjenko till en ny skurknivå som måste mötas tydligt och kraftfullt från EU. De diskussioner som fördes på Europeiska rådet om breddade sanktioner var nödvändiga, men de måste också leda till resultat.</p><p>EU måste tillsammans med likasinnade strypa regimens penningflöde. Det räcker inte, herr talman, med att statsministern kommer och samråder om bara ytterligare några tillägg till det fjärde sanktionspaketet när beslut sedan ska fattas i juni. Det måste vara mer.</p>",
    "intressent_id": "0155487380917",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}