{
  "anforande": {
    "dok_hangar_id": "5029836",
    "dok_id": "H60969",
    "dok_titel": "Protokoll 2018/19:69 Torsdagen den 28 mars",
    "dok_rm": "2018/19",
    "dok_nummer": "69",
    "dok_datum": "2019-03-28 00:00:00",
    "avsnittsrubrik": "Frågestund",
    "underrubrik": "Måttfull marknadsföring av spel",
    "kammaraktivitet": "frågestund",
    "anforande_id": "62cd2959-e565-e911-911b-901b0eac4c78",
    "anforande_nummer": "94",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Tack, Jonas Andersson, för denna viktiga fråga! Jag är oerhört glad att vi har återtagit kontrollen över spelmarknaden och att vi återigen, efter flera decennier, har jurisdiktion över de bolag som bedriver spelverksamhet på den svenska spelmarknaden. Det är en skyldighet vi har gentemot våra medborgare som stat.</p><p>Nu är regleringen på plats, och processen är igång. Vi har rättsprocesser som handlar om just måttfull marknadsföring. Men regeringen är inte nöjd med läget i spelreklamen. Vi ser en alltför aggressiv marknadsföring av spelverksamhet, och mängden reklam hamnar i direkt konflikt med de syften som lagstiftningen hade.</p><p>Mot den bakgrunden har vi träffat spelbranschen och framfört att de behöver självreglera. De har fått en tidsfrist. I dag, precis före denna frågestund, hade jag ett möte med spelbranschen då de återkom med sitt svar. Min initiala bedömning är att vi i dag står ett steg närmare en skärpt lagstiftning. Men mer behöver göras. Vi ska skydda våra konsumenter.</p>",
    "intressent_id": "0922497728524",
    "rel_dok_id": "H6C120190328fs",
    "replik": "N",
    "systemdatum": "2019-04-23 18:32:51"
  }
}