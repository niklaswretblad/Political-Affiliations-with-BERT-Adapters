{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "8730b099-7c6f-ea11-9134-0090facf175a",
    "anforande_nummer": "153",
    "talare": "Margareta Cederfelt (M)",
    "parti": "M",
    "anforandetext": "<p>Herr talman! Jag kan inte annat än instämma i att kvinnors rättigheter och kvinnors möjligheter världen över måste bli bättre. </p><p>Som jag nämnde tidigare har jag precis kommit hem från en valobservation i Azerbajdzjan. Det som ofta lyftes fram där - bland kvinnor, bland observatörer och i OSSE:s ställningstagande - är att kvinnor inte är synliga i politiken. Det är få kvinnliga kandidater. </p><p>Men det är inte bara där. Det handlar också om att kvinnor inte syns i samhället på samma sätt som män. Gifta kvinnor stannar hemma. Gifta kvinnor har ingen barnomsorg. Gifta kvinnor arbetar inte. Detta ger stora svårigheter för kvinnor att sedan komma tillbaka i yrkeslivet. Men detta rör inte bara Azerbajdzjan, utan det rör ett stort antal av de forna Sovjetdelstaterna, där det är precis samma situation. </p><p>Vad vill regeringen göra för att det ska bli bättre för kvinnor i dessa länder - handgripligen? </p>",
    "intressent_id": "0970259744617",
    "rel_dok_id": "",
    "replik": "Y",
    "systemdatum": "2020-03-26 17:13:01"
  }
}