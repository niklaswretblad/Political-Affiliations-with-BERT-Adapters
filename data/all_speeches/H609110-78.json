{
  "anforande": {
    "dok_hangar_id": "5037483",
    "dok_id": "H609110",
    "dok_titel": "Protokoll 2018/19:110 Tisdagen den 25 juni",
    "dok_rm": "2018/19",
    "dok_nummer": "110",
    "dok_datum": "2019-06-25 00:00:00",
    "avsnittsrubrik": "Aktuell debatt om gängkriminalitet",
    "underrubrik": null,
    "kammaraktivitet": "aktuell debatt",
    "anforande_id": "ddf4f37a-49ca-e911-9123-901b0eac4c78",
    "anforande_nummer": "78",
    "talare": "Statsrådet Mikael Damberg (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Aktuell debatt om gängkriminalitet</p><p>Fru talman! Jag vill avsluta med att ta tillfället i akt att tacka Moderaterna för den viktiga debatten i dag.</p><p>Jag är helt övertygad om att för att nå framgång i att pressa tillbaka gängen och våldsamheterna krävs det att vi har fortsatt fokus på att satsa på polisen och att vi skärper straff och ger bättre verktyg för polisen. Detta krävs för att få slut på våldsamheterna. Men det krävs också ett brottsförebyggande arbete, som flera riksdagspartier har lyft. Detta måste gå hand i hand om vi ska lyckas med det här.</p><p>Det har förts en diskussion om att vi har gjort mycket. Det har varit många straffskärpningar och många satsningar på polisen den senaste tiden. Och jag kan lova att det kommer mycket mer den kommande tiden, inte minst i höst. Vi kommer med förslag om hemlig dataavläsning, om kontantkort, om straffskärpningar för sprängmedel, om tullens befogenheter och om nya påföljder för unga. Och det kommer alltså mycket mer i höst.</p><p>Jag ser fram emot att fortsätta att jobba med riksdagen i det här viktiga arbetet, för jag är övertygad om att det kommer att ge resultat om vi gör dessa satsningar.</p><p>Den aktuella debatten var härmed avslutad.</p>",
    "intressent_id": "014744660015",
    "rel_dok_id": "H6C120190625ad",
    "replik": "N",
    "systemdatum": "2019-08-29 12:41:19"
  }
}