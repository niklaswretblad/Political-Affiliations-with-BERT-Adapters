{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "c2b44f31-ade0-eb11-9153-901b0eac4c78",
    "anforande_nummer": "43",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag tackar för svaret.</p><p>Jag tror att många som är hårt drabbade och mycket desperata förväntar sig att Centerpartiet gör lite mer än att pusha på eller slå på en tom kastrull. Ni sitter ju vid förhandlingsbordet, och ni kan påverka resultatet. Alternativt kan ni tillsammans med oss i finansutskottet bilda majoritet och sätta tryck på det sättet. Jag är övertygad om att mer behöver göras för dem som är hårdast drabbade under den sista tiden i pandemin. Vi får inte ge upp på de jobben nu. När vi har stöttat dem ända fram till nu får vi inte ge upp.</p><p>För ett halvår eller ett år sedan utlovas ett stöd. Sedan dröjer det månader innan man kan söka stödet, och det dröjer ytterligare månader innan man kan få det. Då finns det ett ansvar att se till att stödet fungerar, och då finns definitivt ett ansvar för att justera och se till att stödet träffar rätt så att så många jobb som möjligt kan räddas.</p><p>Jag är naturligtvis glad över att Centerpartiet vill titta över stödet. Jag skulle vara ännu gladare om Centerpartiet sa: Javisst! Det är ett bra förslag.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}