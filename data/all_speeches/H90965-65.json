{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "55fad202-ccc0-ec11-9167-901b0eac4c78",
    "anforande_nummer": "65",
    "talare": "Rickard Nordin (C)",
    "parti": "C",
    "anforandetext": "<p>Fru talman! Centerpartiet har sagt att vi behöver en ny energiöverenskommelse. Det har vi sagt länge. Vi har varit beredda att sätta oss ned och diskutera, men vi vet ju att det fanns partier som hoppade av i stället för att föra den diskussionen.</p><p></p><p>Sverigedemokraterna har inte ens försökt. Det är det som är det stora problemet. Man har bestämt sig för vad man vill ha, och sedan tänker man köra på det och är inte beredd att kompromissa.</p><p>Mattias Bäckström Johansson säger att alla fossilfria kraftslag behövs. Ändå ser vi sverigedemokrater som åker runt i Sverige på möten för att stoppa vindkraft, oavsett vilka förutsättningarna är. Man åker alltså runt för att agitera på möten. Det är inte att acceptera alla fossilfria kraftslag. Det är snarare att försöka piska upp opinioner mot den omställning vi faktiskt behöver. Man säger konsekvent nej. Det är inte att kompromissa och tycka att allting behövs.</p><p>Jag tror att Mattias Bäckström Johansson behöver fundera på sina lokala partikamrater runt om i Sverige, och även på de nationella, och på hur de agerar i olika frågor för att vi på riktigt ska få en omställning och den energiproduktion som vi behöver.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}