{
  "anforande": {
    "dok_hangar_id": "5122643",
    "dok_id": "H90977",
    "dok_titel": "Protokoll 2021/22:77 Onsdagen den 2 mars",
    "dok_rm": "2021/22",
    "dok_nummer": "77",
    "dok_datum": "2022-03-02 00:00:00",
    "avsnittsrubrik": "Riksrevisionens rapport om att bygga nationell försvarsförmåga - statens arbete med att stärka arméstridskrafterna",
    "underrubrik": "",
    "kammaraktivitet": "",
    "anforande_id": "625fd0dc-a9cf-ec11-9170-0090facf175a",
    "anforande_nummer": "23",
    "talare": "Mattias Ottosson (S)",
    "parti": "S",
    "anforandetext": "<p>Herr ålderspresident! Det svenska försvaret bygger upp sin nationella förmåga. Det är oerhört viktigt att vårt flygvapen, vår marin och vår armé stärker sin förmåga. </p><p>Under åren 2014 och fram till 2025, när försvarsbeslutet 2015 upphör, ökar de ekonomiska resurserna med 80 procent i det svenska försvaret för att öka den nationella förmågan. Det är den största ökningen sedan 1950-talet. </p><p>Även värnplikten är tillbaka. Svenska kvinnor och män kan nu också tjänstgöra inom plikt i den svenska försvarsmakten. </p><p>Fem nya regementen kommer att ställas upp och en ny flygflottilj. Stora investeringar och förnyelse av de svenska vapensystemen sker samt en kraftigt ökad övningsverksamhet för den svenska försvarsmakten. Det sker också ökade samarbeten med andra länder - ett tjugotal nya samarbeten, där Finland står främst. </p><p>Varför gör vi detta? Den frågan kanske man inte behöver ställa i dag. Vi vet att män och kvinnor slåss för sina liv i Ukraina. Det europeiska säkerhetsläget har förändrats dramatiskt. Det är något som vi i försvarsutskottet har sett under en längre period. </p><p>Men jag tror att vi alla blev lite överraskade över det totala och vidriga anfall som nu sker på Ukraina. Det är endast Ryssland och dess ledning som är ansvarig för detta, ingen annan. </p><p>Jag ser det också som ganska så allvarligt att man också uttalar hot mot övriga Europa, mot länder som står utanför alliansen, och att vi i Sverige känner att vi själva inte skulle få fatta våra beslut. Jag tycker att det är en självklarhet att vi ska få fatta våra egna beslut om vad vi ska göra. </p><p>Det betyder att den satsning och den upprustning som vi har gjort på det svenska försvaret är helt rätt. Det ligger helt rätt. </p><p>Nu pågår det fortsatta diskussioner. Försvarsberedningen är igång. Och jag är ganska övertygad om att det framöver kommer att tillföras ytterligare resurser. Vi kommer att tidigarelägga och jobba med att stärka den svenska försvarsförmågan. Det är helt riktigt. </p><p>Riksrevisionen har tittat på detta, och det är deras rapport som vi diskuterar i dag. Det som jag egentligen skulle vilja säga är att det tar tid att bygga nationell förmåga. Det är ingenting som man gör på en dag, en vecka eller ett år. Det tar ganska lång tid. Man ska få nytt material på plats, och människor ska utbildas. Jag skulle gissa att det tar ett år att utbilda en soldat. Och jag kan tänka mig att det tar två år att utbilda en officer som kan utbilda soldater. Detta är någonting som tar tid och kommer att ta tid. Det tror jag inte går att ändra på något sätt. Annars kommer vi att få en sämre kvalitet på vår svenska försvarsmakt. </p><p></p><p>Ibland tycker jag att det sprider sig en bild av att våra väsentliga säkerhetsintressen är det stora problemet, att det är det ondaste bland ont. Jag vet inte om det är så. Det tycker jag inte. Det är klart att Jas 39 Gripen Erik är ett stridsflygplan som är oerhört viktigt för den svenska försvarsförmågan. Ubåten A26 är också viktig. Det är en unik kompetens som vi besitter i Sverige. Vi opererar i Östersjöområdet. Den typ av kompetens som vi har inom ubåtsområdet ska vi fortsätta att utveckla. Det tror jag kommer att komma arméstridskrafterna till stor nytta. </p><p>Sedan håller jag naturligtvis fullt ut med Riksrevisionen om att ekonomin naturligtvis ska skötas på ett bra sätt. Vi ska se till att vi klarar de budgetar som vi har upprättat. Och det ska levereras i tid. Så är det. </p><p>Jag tycker att regeringen i det försvarsbeslut som har tagits har satt upp mål för detta. Regeringen har också tillsatt en materielförsörjningsstrategiutredning som i maj 2022 ska komma med en rapport. Där tittar man på försvarsindustri, ekonomi, leveranssäkerhet, exportstöd och så vidare. Så det är klart att regeringen jobbar med dessa frågor. </p><p>Jag delar uppfattningen att de mål som vi sätter upp i riksdagen ska följas av myndigheterna. Men vi ska ha respekt för att det tar tid att bygga nationell förmåga. </p><p>Herr ålderspresident! Med detta yrkar jag bifall till utskottets förslag. </p>",
    "intressent_id": "0860364634014",
    "rel_dok_id": "",
    "replik": "N",
    "systemdatum": "2022-05-09 17:08:53"
  }
}