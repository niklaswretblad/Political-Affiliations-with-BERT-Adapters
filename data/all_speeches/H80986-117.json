{
  "anforande": {
    "dok_hangar_id": "5088894",
    "dok_id": "H80986",
    "dok_titel": "Protokoll 2020/21:86 Tisdagen den 2 mars",
    "dok_rm": "2020/21",
    "dok_nummer": "86",
    "dok_datum": "2021-03-02 00:00:00",
    "avsnittsrubrik": "Svar på interpellationerna 2020/21:389 och 390 om beslutet om att inrätta en viltmyndighet",
    "underrubrik": "",
    "kammaraktivitet": "interpellationsdebatt",
    "anforande_id": "2b0a3633-6cb2-eb11-914f-901b0eac4c78",
    "anforande_nummer": "117",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Tack, Sten Bergheden och Marléne Lund Kopparklint, för den här frågan!</p><p>För mig och regeringen är det ohyggligt viktigt att vi har en ordnad viltförvaltning i landet. Det bygger givetvis på en rad olika delar. Det är en rad olika saker som måste fungera. Inte minst förtroendefrågan och legitimiteten är viktiga frågor, som också interpellanterna säger.</p><p>När det gäller att specifikt inrätta en myndighet är det dyrt och krävande. Det krävs att man kan belägga att det finns tydliga mervärden för att man ska gå vidare med den typen av beslut.</p><p>Samtidigt kan jag konstatera att det finns en utredning i botten som belyser framför allt ett antal olika frågor, utmaningar och problem som de som är intressenter på det här området ser. Det tycker jag att man ska ta på största allvar.</p><p></p><p>Jaktlagsutredningen kom bland annat fram till att kritiken mot Naturvårdsverket kunde delas upp och sammanfattas i tre punkter.</p><p>Naturvårdsverket är enligt markägarna och jägarorganisationerna i alltför hög utsträckning inriktat på bevarande av arter på bekostnad av jakt och tar inte hänsyn till viltets skadeeffekter på näringen.</p><p>Från markägare och jägarorganisationer samt från Landsbygdsdepartementet framfördes att Naturvårdsverket inte var drivande i jaktfrågor trots att verket är den centrala jaktmyndigheten.</p><p>Naturvårdsverkets processorganisation i jaktfrågorna ligger splittrad på olika enheter och avdelningar. Det sammantaget innebar att man inte tyckte att det var en effektiv och ändamålsenlig förvaltning av dessa frågor inom regeringens och myndigheternas fögderi.</p><p>Det är väldigt viktigt att man tittar på hur man adresserar de här frågorna. Det är också väldigt viktigt att man givetvis följer tillkännagivanden som är fattade av Sveriges riksdag.</p><p>I det sammanhanget ska man dock komma ihåg något. Jag tror att det var Marléne Lund Kopparklint som frågade: Hur länge kan ett tillkännagivande ligga? Det konkreta svara på det är: I varje fall minst 21 år. Det äldsta tillkännagivandet som finns är 21 år. Det har alltså passerat ett antal olika regeringar.</p><p>Det bygger ofta på att frågan är komplex eller svår och att riksdagen ibland gör tillkännagivanden som det inte går att leverera på, eller att det blir inaktuellt över tid eller annat. Det kan finnas en rad olika förklaringar.</p><p>När det gäller tillkännagivandet om viltvårdsmyndighet kan jag konstatera att det tillkännagivandet är väldigt explicit utformat. Det säger att man ska inrätta en viltvårdsmyndighet, och det ska bekostas via viltvårdsanslaget. Det är de pengar som jägarna själva betalar till via jaktkorten för att bedriva jakt.</p><p>De betalar staten i nuläget ut framför allt till Svenska Jägareförbundet men också lite forskning till SVA för att kunna ta prover och säkerställa att man har koll på att inte smittsamma djursjukdomar sprider sig och så vidare.</p><p>Jag ska i det här sammanhanget villigt säga att jag är mycket tveksam till att man inte har finansiering. Finansieringen är dessutom explicit uttryckt i det här sammanhanget, eller i varje fall på ett förhastat sätt. Det skulle bidra till att man skulle undandra Svenska Jägareförbundet deras finansiering. Den är på 43 miljoner kronor i nuläget. Alternativt skulle man kraftigt chockhöja avgifterna för jägarna. Jag tycker att det här är två dåliga alternativ.</p><p>Därför har jag valt att i nuläget jobba på att hantera det som har varit kritiken i sak.</p>",
    "intressent_id": "0339894357417",
    "rel_dok_id": "H8C120210302ip",
    "replik": "N",
    "systemdatum": "2021-05-11 17:19:51"
  }
}