{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ff2fb099-7c6f-ea11-9134-0090facf175a",
    "anforande_nummer": "17",
    "talare": "Håkan Svenneling (V)",
    "parti": "V",
    "anforandetext": "<p>Herr talman! Jag kan konstatera att vi inte fick något svar på om regeringen tänker driva frågan om ett EU-embargo mot den saudiskledda koalitionen.</p><p>I höstas fick Saab tillstånd för ytterligare en försäljning av radar- och stridsledningssystemet Globaleye till Förenade Arabemiraten. Det handlar om export för 20 miljarder kronor. Det är föregångaren Erieye som används för att upprätthålla blockaden mot Jemen. Det finns möjligheter i det svenska regelverket att backa bandet, säga nej och ta tillbaka godkända vapenaffärer. Det brutala krig som pågår i Jemen borde vara tillräckligt bevis för utrikesministern. Jag undrar: Är utrikesministern beredd att stoppa affären med Globaleye?</p><p>Skillnaden mellan exporten till Turkiet och exporten till Saudiarabien är pengarna. Turkiet hamnade på artonde plats 2018 i listan över de länder som mest vapenexport går till. Fyra av fem länder i den saudiskledda koalitionen, som EU exporterar till, finns med på topplistan. Pengarna styr den svenska vapenexporten, inte humanism eller strävan efter fred, rättvisa och en jämlik värld. Var finns det feministiska i denna utrikespolitik?</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2020-03-26 17:12:58"
  }
}