{
  "anforande": {
    "dok_hangar_id": "5033831",
    "dok_id": "H60991",
    "dok_titel": "Protokoll 2018/19:91 Måndagen den 13 maj",
    "dok_rm": "2018/19",
    "dok_nummer": "91",
    "dok_datum": "2019-05-13 00:00:00",
    "avsnittsrubrik": "Återrapportering från Europeiska rådets möte den 9 maj",
    "underrubrik": null,
    "kammaraktivitet": null,
    "anforande_id": "ed08b677-0e86-e911-9121-901b0e9b71a0",
    "anforande_nummer": "10",
    "talare": "Annika Qarlsson (C)",
    "parti": "C",
    "anforandetext": "<p>Fru talman! Jag tackar statsministern för återrapporten från mötet i Sibiu. Det är alltid intressant att höra hur diskussionerna har gått och vad som rör sig på denna typ av möten. </p><p>Det statsministern hade med sig var en politisk deklaration som inte förpliktar till särskilt mycket och som man var enig om. Samtidigt var det en uppstart för det fortsatta strategiska arbetet och det som ska komma framöver, vilket är välkommet efter många möten med fokus på brexit. Äntligen får vi i stället fokusera på EU:s framtid och utveckling.</p><p>Det som ändå har blivit tydligt under processen med brexit är att det finns ett starkt stöd, en enighet och en insikt om att det är tillsammans vi står starka och att var och en för sig inte kan ta sig an de stora utmaningarna framöver. Vi har ett antal svåra nötter att knäcka framöver, och statsministern beskrev Sveriges prioriteringar vad gäller värderingar, klimatfrågor, konkurrenskraft, rättssäkerhet och områdets säkerhet.</p><p>Jag funderar lite på klimatfrågorna. Det finns lite olika linjer och positioner. Vi trycker gärna på för att det ska ställas ytterligare krav och att vi ska fortsätta att vara ledande i detta. Det finns dock länder som inte tar dessa steg, och det är inte av illvilja utan för att de ser att de kommer att ha svårt att klara av det nationellt. </p><p>Hur går diskussionerna om hur man kan mötas och göra detta gemensamt så att stegen kan tas, positionerna flyttas fram och målsättningarna gärna tidigareläggas? Vad finns det för diskussioner om hur man kan hjälpas åt för att genomföra detta?</p>",
    "intressent_id": "0962841101917",
    "rel_dok_id": null,
    "replik": "N",
    "systemdatum": "2019-06-03 16:47:46"
  }
}