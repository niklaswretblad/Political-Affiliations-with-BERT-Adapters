{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "Extra ändringsbudget för 2018 - Stöd till djurägare inom lantbruket som drabbats av torkan 2018",
    "underrubrik": null,
    "kammaraktivitet": "ärendedebatt",
    "anforande_id": "bce310bb-40f2-e811-9111-901b0eac4c70",
    "anforande_nummer": "11",
    "talare": "Staffan Eklöf (SD)",
    "parti": "SD",
    "anforandetext": "<p>Herr talman! Tolkar jag Lars Thomsson rätt eller fel? Är ni beredda att sänka dieselskatten på kort sikt men inte på lång sikt? Det kan jag kanske få ett svar på.</p><p>För oss är det viktigt att ge svenska lantbrukare liknande förutsättningar som omvärldens lantbrukare. En del i det är att ge dem samma skattesatser. Om en omställning leder till sådana svårigheter att lantbrukare går i konkurs måste man ta med det i helhetsanalysen innan man går vidare med en sådan omställning.</p><p>Det finns lite olika saker man måste ha med i en helhetsanalys. En är att svenskt lantbruk är mindre klimatbelastande än andra EU-länders lantbruk, och det är mycket mindre klimatbelastande än lantbruk i länder utanför EU. Det betyder att man kan gynna klimatet genom att ha svensk produktion och missgynna klimatet genom att importera.</p><p>Det skulle vara intressant med en helhetsanalys där man räknar in vad det skulle betyda för klimatet om ett antal svenska lantbrukare går i konkurs och marken inte brukas. Är Centern beredd att göra en helhetsanalys, så att man verkligen får en helhetsbild av vilka effekterna blir på klimatet med den politik som eftersträvar att minska klimatbelastningen?</p>",
    "intressent_id": "037781229619",
    "rel_dok_id": "H601FiU8",
    "replik": "Y",
    "systemdatum": "2018-11-27 13:34:33"
  }
}