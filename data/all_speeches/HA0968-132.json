{
  "anforande": {
    "dok_hangar_id": "5167954",
    "dok_id": "HA0968",
    "dok_titel": "Protokoll 2022/23:68 Torsdagen den 23 februari",
    "dok_rm": "2022/23",
    "dok_nummer": "68",
    "dok_datum": "2023-02-23 00:00:00",
    "avsnittsrubrik": "Infrastrukturfrågor",
    "underrubrik": "",
    "kammaraktivitet": "ärendedebatt",
    "anforande_id": "e05362de-cbb3-ed11-9183-901b0e9b71a8",
    "anforande_nummer": "132",
    "talare": "Daniel Helldén (MP)",
    "parti": "MP",
    "anforandetext": "<p>Herr talman! Jag kunde ha ätit tårtan. Det hade inte ändrat min åsikt om hur vi ska göra med Bromma.</p><p>Ledamotens närmaste järnvägsstation är väl Mjölby, om jag inte minns helt fel. Nu ska det byggas nya spår ned till Linköping. Men sedan ska man inte fortsätta, utan det ska vara den gamla stambanan - hur långt ned vet vi inte riktigt. Om det är till Lund eller till Hässleholm återstår att se, eftersom ni har stoppat projekten längst ned.</p><p>Det vi vet är att den stambana vi har där är gammal, riktigt gammal. Trafikverket säger att det är problematiskt att uppgradera den, och även om man uppgraderar den kommer det att vara fullt på spåren när alla godstågen kommer, när den regionala trafiken ska gå och när vi har en förändring i transportsystemet som gör att fler människor reser med tåg, vilket är målet både nationellt och inom EU.</p><p>Då kommer sannolikt de som ska pendla från Mjölby att sitta fast där. Det är möjligt att de kan åka till Skänninge; det kanske går bra. Men annars är frågan hur detta kommer att fungera.</p><p>Här förstår jag inte riktigt hur Kristdemokraterna tänker. Vi behöver ju spåren. Och detta är inte heller den enda satsning som görs i Sverige, långt ifrån. Inte heller är detta den sak som äter upp allt. Det ni ändå säger att ni ska bygga kommer att kosta cirka 200 miljarder kronor. Den sista delen, som är ungefär hälften, kanske går på 100-150 miljarder, inte vet jag.</p><p>Däremot vet jag att vad ni har gjort är att ta bort de EU-medel som vi hade kunnat få för dessa sträckor, både det som ni har sagt ska byggas och det som vi tycker att man i fortsättningen ska bygga. Det förvånar mig. De pengarna hade väl vi behövt, ledamoten?</p>",
    "intressent_id": "0504851635310",
    "rel_dok_id": "HA01TU4",
    "replik": "Y",
    "systemdatum": "2023-02-23 23:47:03"
  }
}