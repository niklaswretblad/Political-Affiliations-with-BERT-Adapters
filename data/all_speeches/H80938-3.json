{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "Åtgärder mot gängkriminaliteten",
    "kammaraktivitet": "frågestund",
    "anforande_id": "836a3d5e-083b-eb11-914a-901b0e9b71a8",
    "anforande_nummer": "3",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Det enkla svaret är att vi vidtar fler åtgärder än vad någon annan regering har gjort vad gäller att bekämpa och förebygga brott. Under mina hittills sex år i Justitiedepartementet har vi gjort en lång rad straffskärpningar; jag tror det handlar om ett femtiotal. </p><p>Vi har gjort en mycket stor satsning på polisen. På måndag går 600 poliser ut från polisutbildningarna. Nästa år går ytterligare 1 400 poliser ut från bland annat de två nya polisutbildningsorterna Borås och Malmö. Vi startade ju nya polisutbildningar där för ett par år sedan. Den första kullen kommer alltså ut i juni.</p><p>Vi har gjort stora satsningar på kameraövervakning. Vi har också gjort stora satsningar på att utveckla polisernas verktyg, bland annat hemlig dataavläsning liksom nya häktningsmöjligheter. Detta har gjort att vi fyller upp både häkten och anstalter.</p><p>Vi kommer att fortsätta med dessa stora satsningar framöver för att bekämpa brott. Människor har helt enkelt rätt till trygghet alldeles oavsett var i Sverige de bor.</p>",
    "intressent_id": "0473783431010",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:09"
  }
}