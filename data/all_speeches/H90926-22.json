{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:47 om ökat rovdjurstryck i Gävleborg",
    "underrubrik": "",
    "kammaraktivitet": "interpellationsdebatt",
    "anforande_id": "4b89e34d-cd59-ec11-915f-901b0eac4c70",
    "anforande_nummer": "22",
    "talare": "Lars Beckman (M)",
    "parti": "M",
    "anforandetext": "<p>Fru talman! Tack, statsrådet, för svaret!</p><p>Om man ska kunna bo, leva och driva företag i hela Sverige krävs det att regeringen vidtar kraftfulla åtgärder i en akut situation rörande antalet vargar, både i Gävleborg och i stora delar av övriga Sverige. Vi har hamnat i en situation där lantbrukarna först gått på knäna på grund av rovdjur; denna situation har rått under ett antal år. I år har vi kunnat lägga till skenande elpriser och skenande dieselpriser. Vi har i en annan debatt hört att LRF larmar om ökade kostnader på 4,1 miljarder på grund av regeringens politik.</p><p>Fru talman! Det är inte rimligt att småföretagare får betala priset för att ett av regeringspartierna har lagt ut rovdjurspolitiken på entreprenad till det andra partiet - Miljöpartiet. Vi har fått en situation där fårbönder runt om i hela Sverige larmar om att det är svårt att vara fårbonde på grund av rovdjurstrycket.</p><p>Sedan har vi jägarkåren. I Hofors dödades nyligen en jakthund i en vargattack; det var lördagen den 9 oktober. Jägaren sa att det var tungt inte bara för honom utan också för barn och barnbarn. \"Det här var en familjemedlem\", sa hundägaren till tidskriften Jakt & Jägare.</p><p>Fru talman! Eftersom ingen annan gör det skulle jag vilja titta in i kameran och säga detta till Irene Frank i Kilafors: Jag beklagar å riksdagens vägnar att du och din man inte kan bedriva ert jordbruk tillräckligt väl på grund av rovdjurstrycket.</p><p>Fru talman! Denna företagare i Kilafors har filmat över 20 vargobservationer på sin gård, nära sin djurbesättning. Detta finns alltså på film. Inte ens det, anser Länsstyrelsen Gävleborg eller förvaltningsrätten, räcker för att man ska bevilja skyddsjakt.</p><p>Tänk dig nu att du är småföretagare. Du har intäkter av ditt jordbruk, men du kan inte sköta det tillräckligt väl på grund av återkommande vargobservationer nära din djurbesättning.</p><p></p><p>Man måste närmast ha brist på empati om man tycker att den svenska rovdjurspolitiken fungerar. Det gör den inte. I dag är det väldigt svårt att vara småföretagare i jordbrukssektorn. I Gävleborg har vi ett rovdjurstryck på 90 vargar, enligt länsstyrelsen. Bara i närheten av Bollnäs finns det en vargflock på 14 vargar som rör sig på ett väldigt litet geografiskt område.</p><p>Fru talman! Hade vi ett rimligt rovdjurstryck - kanske 15-20 vargar i Gävleborg - skulle detta inte vara någon fråga. Det skulle inte vara någon fråga för vare sig barnfamiljen i Lingbo, som inte törs släppa ut barnen på gården, eller Sveriges naturvårdare - jägarna - som är rädda om sina jakthundar. Det skulle heller inte vara någon fråga för alla de småföretagare som är fårbönder eller andra bönder.</p><p>När det kom ett beslut om antalet vargar som skulle få skjutas i år var både Jägareförbundet och LRF närmast rasande över att uttaget var så lågt. Det är verkligheten där ute. Jag skulle därför vilja fråga ministern: Vad är budskapet till Irene Frank i Kilafors? Hur ska hon kunna sköta sitt lantbruk?</p>",
    "intressent_id": "0588282566419",
    "rel_dok_id": "H90347",
    "replik": "N",
    "systemdatum": "2021-12-10 16:25:17"
  }
}