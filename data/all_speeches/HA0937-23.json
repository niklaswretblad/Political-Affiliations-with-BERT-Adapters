{
  "anforande": {
    "dok_hangar_id": "5161034",
    "dok_id": "HA0937",
    "dok_titel": "Protokoll 2022/23:37 Tisdagen den 13 december",
    "dok_rm": "2022/23",
    "dok_nummer": "37",
    "dok_datum": "2022-12-13 00:00:00",
    "avsnittsrubrik": "Statens budget 2023 - Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "bcfff3f9-ba95-ed11-9180-901b0e9b71a0",
    "anforande_nummer": "23",
    "talare": "Oscar Sjöstedt (SD)",
    "parti": "SD",
    "anforandetext": "<p>Fru talman! Det är klart att man kan gå in och strypa. Det var väl min retoriska poäng: Det finns många saker i statsbudgeten som indexeras upp, ganska mycket styrt av inflationen. Nu blir det lite mer eftersom inflationen är så hög, men lyckligtvis finns det automatiska mekanismer som fångar upp även de svagare grupperna, exempelvis garantipensionärerna. Garantipensionen kommer att indexeras upp utan några aktiva beslut från regeringens sida - det sker med automatik. Det var min poäng.</p><p>Det är klart att det är möjligt om man skulle vilja, men vi har inte sett behov av att höja skatten för strax över 1,3 miljoner löntagare. Det är inte på något sätt den yttersta percentilen i toppen eller den högsta promillen, utan det är över 1,3 miljoner vanliga löntagare. Vi har inte sett behov av att höja skatten för dem.</p><p> STYLEREF Kantrubrik \\* MERGEFORMAT Statens budget 2023 - Rambeslutet</p><p>När det gäller tillskotten till det kommunala utjämningssystemet, som sipprar ned i den välfärd som vi förväntar oss och vill ha, är det komplicerat. Jag kan delvis ge Ali Esbati rätt. Är det otillräckligt? Behövs det mer? Ja, det gör det nog, men det är lite detta jag vill komma tillbaka till: Att i det läge vi har trycka ut pengar i offentlig sektor och till offentlig konsumtion blir i sig inflationsdrivande. Då har vi samma problem nästa år och behöver kompensera kommuner och regioner en gång till därför att inflationen fortsätter att vara hög.</p><p>Det är alltså en väldigt komplex balansgång man får göra där. Att bara skjuta på och elda på det underskott på 200 miljarder som Vänsterpartiet har innebär att vi har kvar inflationen på tvåsiffriga nivåer. Och då har vi kvar samma problem nästa år. Så det är svårt.</p>",
    "intressent_id": "055257333723",
    "rel_dok_id": "HA01FiU1",
    "replik": "Y",
    "systemdatum": "2023-01-16 17:30:10"
  }
}