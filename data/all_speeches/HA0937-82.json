{
  "anforande": {
    "dok_hangar_id": "5161034",
    "dok_id": "HA0937",
    "dok_titel": "Protokoll 2022/23:37 Tisdagen den 13 december",
    "dok_rm": "2022/23",
    "dok_nummer": "37",
    "dok_datum": "2022-12-13 00:00:00",
    "avsnittsrubrik": "Statens budget 2023 - Rambeslutet",
    "underrubrik": "",
    "kammaraktivitet": "ärendedebatt",
    "anforande_id": "f7fff3f9-ba95-ed11-9180-901b0e9b71a0",
    "anforande_nummer": "82",
    "talare": "Boriana Åberg (M)",
    "parti": "M",
    "anforandetext": "<p>Fru talman! För oss moderater är det viktigt att det ska löna sig att arbeta - att arbete uppskattas och att ansträngning, nit, flit och redlighet belönas.</p><p> STYLEREF Kantrubrik \\* MERGEFORMAT Statens budget 2023 - Rambeslutet</p><p>Att jag citerar Olof Palme och känner igen citatet av Per Albin Hansson visar, tycker jag, att jag har ansträngt mig för att lära känna min motståndare. Jag önskar att Niklas Karlsson också hade läst borgerliga politikers tal och kunnat referera till dem på ett positivt sätt.</p><p>För oss moderater är det inte viktigt att en - inte så liten - del av befolkningen beskattas så mycket som möjligt. Det är viktigt att ha en bred skattebas, där fler arbetar och bidrar till det gemensamma välståndet. Detta har Socialdemokraterna raserat med de bidrag som gör att det inte är lönt att ta steget från bidrag till arbete. I till exempel Malmö betalar man ut socialbidrag till människor som inte har rätt att stanna i Sverige och håller sig undan utvisning.</p><p>Socialdemokraterna har förrått sitt eget arv genom att svika arbetslinjen, som faktiskt var grundläggande för Per Albin Hansson. Men vi har tagit över arbetslinjen, och den försöker vi försvara med alla medel genom att låta människor som arbetar och anstränger sig få behålla en liten del av frukten av sitt arbete.</p>",
    "intressent_id": "0105632258713",
    "rel_dok_id": "HA01FiU1",
    "replik": "Y",
    "systemdatum": "2023-01-16 17:30:11"
  }
}