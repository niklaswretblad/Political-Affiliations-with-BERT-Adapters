{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "fa10d8e4-cca2-eb11-9152-901b0e9b71a8",
    "anforande_nummer": "29",
    "talare": "Rickard Nordin (C)",
    "parti": "C",
    "anforandetext": "<p>Fru talman! Tack för frågan, Jakob Forssmed! Jag tror att vi delar uppfattning väldigt mycket. Jag tror att vi delar uppfattningen att vi behöver hantera otrygghet, oförutsägbarhet och ryckighet, och vi har båda kritik mot hur regeringen har hanterat sina restriktioner - inte minst när det kommer till alkoholstoppen. </p><p>Det är otroligt viktigt att stöden nu också kommer på plats. Det är vi helt överens om, och där har jag också kritiserat regeringen för saktfärdighet på ett antal punkter. </p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>När det kommer till tidigareläggningen av arbetsgivaravgiften för unga är den välkommen. Jag har noterat i kammaren att vissa har stora problem med det här; inte minst Sverigedemokraterna har varit starkt ifrågasättande till varför man ska göra detta. Jag tycker att det är konstigt med tanke på att det är ett sätt att få ut pengar till företag som krisar, inte minst i hotell- och restaurangbranschen där många unga arbetar. </p><p>Anledningen till att det nu går att göra detta är att det finns nya besked från Finansdepartementet. Jakob Forssmed borde därför egentligen snarare fråga Socialdemokraterna och Magdalena Andersson varför detta helt plötsligt går att göra. Jag förlitar mig på att de tjänstemän som finns på Finansdepartementet kommer med kloka, rimliga och seriösa besked. Det är också de besked jag tidigare har fått som nu är förändrade, inte minst för att vi nu befinner oss i ett annat läge. Då har man kunnat skynda på processerna. </p><p>Jag välkomnar detta. Jag tycker att det är bra att man kan göra det här och att vi kan få ut över 1 miljard till de här företagen, som nu befinner sig i kris. Det gör att de kan behålla anställda lite längre, att de får lite mer marginaler och att de förhoppningsvis klarar sig lite längre - och kanske också överlever tills den här krisen har ebbat ut. Det vore välkommet, och jag tycker att det är välkommet att vi kan få ut de här resurserna snabbare. Det är bra. </p>",
    "intressent_id": "0132818093422",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}