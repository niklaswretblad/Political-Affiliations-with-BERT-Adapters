{
  "anforande": {
    "dok_hangar_id": "5022051",
    "dok_id": "H60952",
    "dok_titel": "Protokoll 2018/19:52 Onsdagen den 13 februari",
    "dok_rm": "2018/19",
    "dok_nummer": "52",
    "dok_datum": "2019-02-13 00:00:00",
    "avsnittsrubrik": "Utrikespolitisk debatt",
    "underrubrik": null,
    "kammaraktivitet": null,
    "anforande_id": "1c00c369-2f40-e911-9116-901b0eac4c78",
    "anforande_nummer": "93",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Liberalerna och Fredrik Malm lyfter ofta upp demokrati och mänskliga rättigheter - samt bristen på dessa i vissa fall - i utrikespolitiken. Det ska ni ha beröm för; det tycker jag är bra. Demokrati och mänskliga rättigheter är hörnstenar i den svenska utrikespolitiken och ska så vara. </p><p>För Vänsterpartiet är det självklart att aldrig kompromissa med demokrati och mänskliga rättigheter. Det gäller alla och överallt. Det gäller varje brott, oavsett var, av vem eller med vilka motiv det har begåtts.</p><p>Fredrik Malm nämnde många brott mot mänskliga rättigheter i sitt anförande. Men han nämnde inte en muslimsk minoritet som har utsatts för grova övergrepp, vilket uppmärksammats mycket i medierna det senaste året, nämligen uigurerna.</p><p>Xinjiangregionen i nordvästra Kina beskrivs av Human Rights Watch som en polisstat där uigurer utsätts för systematisk masskränkning av sina mänskliga rättigheter. Enligt en FN-rapport från augusti sitter omkring 1 miljon uigurer, helt otroligt många, i indoktrineringsläger.</p><p>Om detta har det varit väldigt tyst från Liberalernas sida. Det nämndes inte i Fredrik Malms anförande, och Liberalerna har inte nämnt denna minoritet i riksdagen på åtta år. Ni gjorde det senast i en flerpartimotion 2011. Frågan är varför Liberalernas engagemang för mänskliga rättigheter inte omfattar uigurerna. Varför är det så tyst i just den frågan?</p>",
    "intressent_id": "0682989845822",
    "rel_dok_id": null,
    "replik": "Y",
    "systemdatum": "2019-03-06 17:47:09"
  }
}