{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Särskild debatt om en ny bankläcka, skatteflykt och penningtvätt",
    "underrubrik": "",
    "kammaraktivitet": "",
    "anforande_id": "3a8b1097-2d20-eb11-9143-901b0eac4c70",
    "anforande_nummer": "31",
    "talare": "Tony Haddou (V)",
    "parti": "V",
    "anforandetext": "<p>Herr talman! När riksdagen debatterar denna fråga hör vi den mest storslagna retorik och riktigt vassa formuleringar. Vi måste göra någonting åt skatteflykt och penningtvätt. Det är naturligtvis stämningsfullt; regeringen vill visa att man agerar. Men det är inte alltid lika konkret.</p><p>Därför tog Vänsterpartiet och Kristdemokraterna förra året ett gemensamt utskottsinitiativ för att förmå regeringen att agera efter skandalerna kring Swedbank. Vänsterpartiet kräver utöver tidigare förslag mot penningtvätt fler politiska åtgärder i syfte att ta ett helhetsgrepp om bankmarknaden.</p><p>I dag domineras finanssektorn av ett fåtal affärsbanker. Vi vill att regeringen tillsätter en utredning som ser över den bristande bankkonkurrensen och hur den kan brytas. Syftet är att stimulera fram fler lokala banker som finns där för lokalsamhället. Det statliga bankägandet bör också utökas och anpassas efter vanligt folks behov, där man inte riskerar att dras in i penningtvätt och skatteflykt för att banken gör det och har det som en del av sin verksamhet.</p><p>Vidare vill vi att regeringen utreder ett system som tvingar bankerna att hålla en viss miniminivå i förhållande till sin omsättning till styrning och kontroll för att hantera möjliga penningtvättsrisker. Ett problem med dagens böter och avgifter, som jag var inne på tidigare, är nämligen att de inte är tillräckligt avskräckande. Avgifterna för tillsyn måste också kopplas till hur stora risker banker tar. Avgifterna bör också kopplas till ifall banken har blivit påkommen med att ha gjort fel och höjas allteftersom fel upptäcks.</p><p>Vi vill också att regeringen ser över möjligheten att införa en bankdelningslag i syfte att separera affärsbankernas spekulationer från hushållens och företagens lån och sparande. På så sätt kan vi också minska skattebetalarnas risker och åtaganden. Bankernas verksamheter är i dag inte separerade, vilket innebär att störningar i någon av verksamheterna slår ut de andra.</p>",
    "intressent_id": "0920901966627",
    "rel_dok_id": "",
    "replik": "N",
    "systemdatum": "2020-11-06 13:43:24"
  }
}