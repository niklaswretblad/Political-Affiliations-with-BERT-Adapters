{
  "anforande": {
    "dok_hangar_id": "5135668",
    "dok_id": "H909120",
    "dok_titel": "Protokoll 2021/22:120 Måndagen den 30 maj",
    "dok_rm": "2021/22",
    "dok_nummer": "120",
    "dok_datum": "2022-05-30 00:00:00",
    "avsnittsrubrik": "Effektivare verktyg i utsökningsförfarandet",
    "underrubrik": "",
    "kammaraktivitet": "ärendedebatt",
    "anforande_id": "5b786589-bc39-ed11-9178-901b0e9b71a8",
    "anforande_nummer": "72",
    "talare": "Sanne Lennström (S)",
    "parti": "S",
    "anforandetext": "<p>Fru ålderspresident! I dag debatterar vi alltså civilutskottets betänkande CU23 <em>Effektivare verktyg i utsökningsförfarandet</em>. Det är positivt att det är ett näst intill enigt utskott som ställer sig bakom samtliga förslag från regeringen här. Det är förändringar i utsökningsbalken som vi hanterar.</p><p>Dessa lagförslag innebär bland annat att ramarna för Kronofogdemyndighetens tillgångsutredningar tydliggörs genom att det anges att myndigheten får vidta de utredningsåtgärder som anses befogade. Det innebär att det införs en skärpning av gäldenärers och tredje mäns, till exempel banktjänstemän, skyldigheter att lämna upplysningar i mål om utmätning. Upplysningar som har betydelse för tillgångsutredningen ska lämnas inom den tid som Kronofogdemyndigheten själv anger.</p><p>Fru ålderspresident! Detta låter kanske en aning tekniskt. Men det är en av alla de stenar som Magdalena Andersson och vår regering vill vända på för att bryta den organiserade brottsligheten. Det är avgörande för samhällsutvecklingen, men det handlar också om att minska enskildas lidande.</p><p>De förslag som jag har redogjort för kan ge polisen effektiva och efterfrågade verktyg att tillsammans med Kronofogdemyndigheten bekämpa den organiserade brottslighet som vi ser i vårt land. Det handlar om att gå direkt på pengarna och det så kallade bling som också bidrar till nyrekrytering när det gäller gängkriminalitet. Det är inte en obeprövad metod. Polisen och Kronofogdemyndigheten har tillsammans genomfört samverkanssatsningar bland annat i Gottsunda, som ligger i Uppsala. Båda myndigheterna är överens om att de tillsammans kan dra nytta av varandras verksamheter. Myndigheterna välkomnar därför regeringens förslag kring detta, och det är ordentliga steg på vägen mot att minska vinningen av att begå brott.</p><p>Genom detta betänkande hanterar regeringen också ett tillkännagivande från april 2018 och ett om distansutmätning från 2021.</p><p>Syftet med åtgärderna jag berättat om är att effektivisera utsökningsförfarandet, precis som betänkandet heter. Detta leder inte bara till att vi sätter käppar i hjulen för kriminella, utan vi ser också till att fler skulder kan betalas. Och det i sin tur kan leda till att förtroendet för utsökningsförfarandet och Kronofogdemyndigheten i vårt land ökar.</p><p>Dessa lagändringar föreslås alltså träda i kraft den 1 augusti 2022.</p><p>Effektivare verktyg i utsökningsförfarandet</p><p>Jag yrkar bifall till utskottets förslag i betänkandet, fru ålderspresident.</p><p>Överläggningen var härmed avslutad. </p><p>(Beslut skulle fattas den 31 maj.)</p><p>Förbud mot utvinning av kol, olja och natur-gas och skärpta regler för utvinning i alun-skiffer</p>",
    "intressent_id": "0506541436524",
    "rel_dok_id": "H901CU23",
    "replik": "N",
    "systemdatum": "2022-09-21 16:49:43"
  }
}