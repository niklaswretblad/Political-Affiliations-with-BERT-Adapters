{
  "anforande": {
    "dok_hangar_id": "5092158",
    "dok_id": "H809101",
    "dok_titel": "Protokoll 2020/21:101 Fredagen den 26 mars",
    "dok_rm": "2020/21",
    "dok_nummer": "101",
    "dok_datum": "2021-03-26 00:00:00",
    "avsnittsrubrik": "Svar på interpellationerna 2020/21:500, 501 och 513 om EU:s blyförbud och definitionen av våtmark",
    "underrubrik": "",
    "kammaraktivitet": "interpellationsdebatt",
    "anforande_id": "ed45481c-24cd-eb11-9156-901b0e9b71a8",
    "anforande_nummer": "8",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Hux flux kan det bli beslut i Sverige också, har vi märkt.</p><p>Jag är lite orolig. Jag är orolig eftersom EU-kommissionen har öppnat upp för att tillåta att en medlemsstat inför ett totalförbud mot blyhagel, såväl innehav som användning och handel, om landet har minst 20 procent av ytan som våtmark. Det är därför som jag undrar och nu har frågat om statsrådet tänker driva på i frågan om att ändra Sveriges definition, alltså den definition som vi redan har. Blir det då, enligt statsrådet, en större yta som täcks av förbudet än i dag?</p><p>Minister Bolund pratar om att 20 procent av Sverige är våtmark enligt Ramsardefinitionen. Kommissionen har lagt till 100 meter buffertzon runt våtmark, något som vi inte har i den svenska definitionen. Då borde det bli en större yta. Då undrar jag hur stor yta det då skulle bli. Eller kan statsrådet nu lova oss här och alla som lyssnar - Sveriges jägare, sportskyttar och alla andra som är intresserade av den här frågan - att man inte kommer att be om att få tillämpa det alternativet och därmed införa ett totalförbud? Ett totalförbud skulle även drabba fler verksamheter. Mig veterligen har tullen, polisen och militärpolisen bly i ammunitionen i sina tjänstevapen. Hur ska vi då göra där?</p><p>Ministern säger att det finns bra alternativ till ammunition. Då undrar jag vilka alternativ minister Bolund tycker att jägare, sportskyttar, polisen, tullen och andra ska använda sig av och inte minst våra eftersöksjägare som behöver avliva djur med omedelbar verkan. Vilken ammunition ska de använda? Vad ska vi göra med all ammunition som vi redan har lagrad? Kommer det att finnas någon form av ersättning för den?</p><p> STYLEREF Kantrubrik \\* MERGEFORMAT Svar på interpellationer</p><p>Jag tycker att när man ska jaga ska det göras utan onödigt lidande för villebrådet. Det är god jaktetik. Då behövs ammunition som resulterar i ögonblicklig död. Även som polis behöver man ammunition som ger önskat resultat. Framför allt får den inte gå vidare till tredje person.</p><p>År 2020 var det enligt statistiken 61 136 viltolyckor i Sverige, varav 5 317 här i Stockholms län. Många av viltolyckorna innebär att någon har fått ge sig ut, oavsett tid på dygnet, för att leta efter ett skadat djur och många gånger behövt avliva ett skadat djur.</p><p>Utöver viltolyckorna har vi till exempel här i Stockholm skyddsjägare som behöver ta hand om djur som ibland förirrat sig in på gator och torg. Precis här utanför kan det förekomma att det finns ett skadat djur, och det måste ju någon ta hand om. Då är det inte så roligt att skjuta ett skadat djur precis här utanför dörren, till exempel, med en ammunition som inte skulle resultera i ögonblicklig död, en ammunition som inte skulle garantera att det inte går vidare till tredje person. Viltvårdare som jag har varit i kontakt med säger: Då lägger vi av. Det skulle vara alltför läskigt. Det är ingen som skulle vilja ta på sig ett sådant uppdrag.</p><p>Jag undrar igen, minister Bolund: Vilka bra alternativ tänker du ta fram till viltvårdarna, till polisen och till dem som vill jaga utan att orsaka onödigt lidande?</p>",
    "intressent_id": "0866055333028",
    "rel_dok_id": "H8C120210326ip",
    "replik": "N",
    "systemdatum": "2021-06-14 17:21:20"
  }
}