{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:228 om välfärdsbedrägerier med samordningsnummer",
    "underrubrik": "",
    "kammaraktivitet": "interpellationsdebatt",
    "anforande_id": "0fd376cb-2d74-ea11-9134-0090facf175a",
    "anforande_nummer": "47",
    "talare": "Mikael Strandman (SD)",
    "parti": "SD",
    "anforandetext": "<p>Fru talman! Återigen: Samordningsnumren i sig är inte det enda som måste rättas till, utan det behöver även alla andra kedjor i systemet. Vi ska dock ha klart för oss att det har delats ut 900 000 samordningsnummer sedan millennieskiftet. Man räknar med att vid 45 procent av dessa har man inte en säkert fastställd identitet.</p><p>Jag tycker att det är lite absurt att vi ska stå här i kammaren och debattera huruvida folkbokföring ska ske och att landet ska kunna veta vilka personer som är här och får utnyttja systemet. Det ska vara korrekt. Detta borde inte vara föremål för debatt här, utan det är en administrativ teknikalitet som egentligen bara borde fungera. Här låter det nästan som om vi diskuterar huruvida det är viktigt eller inte att vi kan fastställa vilka personerna i Sverige är och om de har en eller flera identiteter.</p><p>Flera experter, företrädare för såväl polisen som Skatteverket och andra, säger att den omstart som ni gör inte kommer att få annat än marginella effekter. Det som dessa experter säger behöver göras kan delas upp i tre steg. </p><p> STYLEREF Kantrubrik \\* MERGEFORMAT Svar på interpellationer</p><p>Först och främst måste vi kunna fastställa identiteten och se till att det är en unik identitet, att inte en person kan ha tio olika identiteter. Sedan måste naturligtvis även myndigheterna kunna prata med varandra när de upptäcker ett fel hos någon person. Det får de inte göra i dag på grund av sekretessen, vilket de kriminella utnyttjar. Slutligen måste myndigheterna även följa upp och göra efterkontroller. Om ett företag exempelvis ansöker om anställningsstöd för en person måste man göra en efterkontroll för att se att det verkligen handlar om en riktig anställning och inte en fejkad sådan.</p><p>Det som möjliggör allt detta, hela parallellsamhället och det Skuggsverige som vi har, är den nonchalanta inställningen att dela ut samordningsnummer utan att kräva personlig inställelse eller att personen uppvisar giltig identitetshandling och att man inte har biometriska data.</p><p>Min fråga till finansministern är: Kommer ni att göra en plan för hur ni på sikt ska komma till rätta med detta? Jag förstår att man inte kan göra det här över en kort tidsperiod eftersom det handlar om så många nummer, men man måste ändå börja planera för hur man ska få ordning på svensk folkbokföring.</p>",
    "intressent_id": "0194021108712",
    "rel_dok_id": "H710228",
    "replik": "N",
    "systemdatum": "2020-04-01 17:31:41"
  }
}