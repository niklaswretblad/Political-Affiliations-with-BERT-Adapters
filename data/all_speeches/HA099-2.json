{
  "anforande": {
    "dok_hangar_id": "5150390",
    "dok_id": "HA099",
    "dok_titel": "Protokoll 2022/23:9 Måndagen den 17 oktober",
    "dok_rm": "2022/23",
    "dok_nummer": "9",
    "dok_datum": "2022-10-17 00:00:00",
    "avsnittsrubrik": "Prövning av förslag till statsminister",
    "underrubrik": "",
    "kammaraktivitet": "",
    "anforande_id": "2059b384-755f-ed11-917c-901b0e9b71a8",
    "anforande_nummer": "2",
    "talare": "Tobias Billström (M)",
    "parti": "M",
    "anforandetext": "<p>Herr talman! Utgången av valet den 11 september innebar att Sveriges riksdag fick en ny majoritet, bestående av Moderaterna, Sverigedemokraterna, Kristdemokraterna och Liberalerna. Våra fyra partier har fått ett mandat av svenska folket - ett mandat för förändring.</p><p>Det mandatet har vi tagit på stort allvar, och i fredags presenterades Tidöavtalet, en överenskommelse som tar sin utgångspunkt i de stora samhällsproblem som Sverige har. Det handlar om flera parallella kriser: den grova kriminaliteten, invandringen och den bristande integrationen, energikrisen som har lett till extrema elpriser, långa vårdköer, oordning i skolan och den ekonomiska situationen, med många farhågor för både landets och hushållens ekonomi. Och allt detta sker i det allvarligaste säkerhetspolitiska läget sedan andra världskriget.</p><p>Förändring är inte bara nödvändig; förändring är nu också möjlig. Dessa nyss nämnda kriser kommer att behöva lösas samtidigt. Vi känner stor ödmjukhet inför uppgiften och är medvetna om att det inte kommer att vara enkelt att vända utvecklingen. Med så stora problem på så många områden samtidigt kommer det att ta tid. Men vi är nu redo att starta arbetet.</p><p>Många medborgare i Sverige upplever i dag ängslan inför framtiden. De känner oro över kriget, brottsligheten och ekonomin, men också över den politiska splittringen och det hårda samtalsklimatet. Sverige behöver en statsminister som vill samla landet, inte splittra.</p><p>Vi har samlats här i kammaren i dag för statsministeromröstning. Moderaternas partiledare Ulf Kristersson har meddelat att han vill bilda en regering bestående av Moderaterna, Kristdemokraterna och Liberalerna, som kommer att samarbeta nära med Sverigedemokraterna i riksdagen. Med fokus på sakpolitik kommer vi tillsammans att genomföra reformer som löser de stora samhällsproblemen.</p><p>Herr talman! Det behövs en ny anda i svensk politik. Moderaterna röstar i dag ja till Ulf Kristersson som statsminister.</p><p>(Applåder)</p>",
    "intressent_id": "0956595590924",
    "rel_dok_id": "",
    "replik": "N",
    "systemdatum": "2022-11-08 15:56:46"
  }
}