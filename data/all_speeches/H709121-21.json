{
  "anforande": {
    "dok_hangar_id": "5061653",
    "dok_id": "H709121",
    "dok_titel": "Protokoll 2019/20:121 Torsdagen den 14 maj",
    "dok_rm": "2019/20",
    "dok_nummer": "121",
    "dok_datum": "2020-05-14 00:00:00",
    "avsnittsrubrik": "Organisationen för säkerhet och samarbete i Europa (OSSE)",
    "underrubrik": "",
    "kammaraktivitet": "ärendedebatt",
    "anforande_id": "51b49bf3-f0b6-ea11-9135-901b0eac4c70",
    "anforande_nummer": "21",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Precis som Margareta Cederfelt säger anser jag att demokratifrågan är viktig. Jag har själv besökt områdena, och jag har sett taggtråden och de militära gränsposteringarna. Jag har sett hur illa människorna som lever i områdena behandlas. De lider av att de inte har en normal, trygg och säker situation. Det är mycket viktigt att OSSE inte lämnar dessa områden.</p><p>Organisationen för säkerhet och sam-arbete i Europa (OSSE)</p><p>En sak som jag också tycker är viktig är att man inte avslutar sanktioner eller minskar det politiska trycket efter en viss tidsperiod. Det ska inte vara så att om man är aggressiv mot eller annekterar ett annat land blir det fråga om sju, åtta eller tio år ute i kylan och sedan blir allt som vanligt igen. Jag anser att vi ska hålla kvar trycket till dess situationen har lösts; alltså inte släppa på trycket.</p><p>Jag tror att vi är eniga om att behålla Georgien högt uppe på dagordningen.</p><p>(forts. § 9)</p>",
    "intressent_id": "0992800527915",
    "rel_dok_id": "H701UU7",
    "replik": "Y",
    "systemdatum": "2020-06-25 16:34:50"
  }
}