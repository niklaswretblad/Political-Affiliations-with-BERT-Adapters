{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Cirkulär ekonomi",
    "underrubrik": "",
    "kammaraktivitet": "ärendedebatt",
    "anforande_id": "f3340042-3516-ec11-9160-901b0e9b71a0",
    "anforande_nummer": "152",
    "talare": "Betty Malmberg (M)",
    "parti": "M",
    "anforandetext": "<p>Herr talman! Tack, ledamoten Burwick, för svaren!</p><p>Det är precis det här som vi moderater har lyft upp. Vi ville ha, och har lagt förslag om att vi skulle få, en miljö- och samhällsekonomisk analys av de här olika skatterna för att se om de leder rätt. Men där slår regeringen dövörat till.</p><p>Att strategin och handlingsplanen ligger i linje med EU:s tycker vi är bra, men de nationella styrmedlen är vi oroliga för, för de sätter käppar i hjulet för kretsloppet och den cirkulära ekonomin.</p><p>Jag vet att Marlene Burwick också är väldigt besjälad av och tycker om forskning och innovation och vart detta kan föra oss, men det här slår hårt mot företagen som har satsat årtionden på att utveckla plast som de i dag kan tillverka utan en enda fossil kolatom. EU har satsat tiotals miljoner för att hjälpa de här företagen att komma in på den biobaserade marknaden, men de kan inte sälja den här produkten i Sverige som en flergångskasse som inte är plastpåseskattebelagd.</p><p></p><p>Regeringen och januaripartierna måste se effekterna av den här politiken. Den oroar.</p><p>Vi behöver som sagt styrmedel som ökar utbud och efterfrågan på återbruk, precis som det står i handlingsplanen, men då gäller det också att agera därefter.</p><p>Många har också nämnt textil. Jag vill bara säga att Moderaterna står bakom att vi ska ha ett producentansvar när det gäller detta. Men vi vill samtidigt att man ska vara uppmärksam på det här med secondhandmarknaden så att Röda Korset och andra som säljer begagnat inte drabbas.</p>",
    "intressent_id": "0547818628111",
    "rel_dok_id": "H801MJU19",
    "replik": "Y",
    "systemdatum": "2021-09-15 16:58:10"
  }
}