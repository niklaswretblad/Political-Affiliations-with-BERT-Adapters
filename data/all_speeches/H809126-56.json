{
  "anforande": {
    "dok_hangar_id": "5098173",
    "dok_id": "H809126",
    "dok_titel": "Protokoll 2020/21:126 Tisdagen den 25 maj",
    "dok_rm": "2020/21",
    "dok_nummer": "126",
    "dok_datum": "2021-05-25 00:00:00",
    "avsnittsrubrik": "(forts.) Svar på interpellation 2020/21:712 om bristen på rastplatser för yrkesförare",
    "underrubrik": "",
    "kammaraktivitet": "interpellationsdebatt",
    "anforande_id": "8851d933-3416-ec11-9160-901b0e9b71a0",
    "anforande_nummer": "56",
    "talare": "Lars Beckman (M)",
    "parti": "M",
    "anforandetext": "<p>Fru talman! Den svenska regeringen består av två partier, Socialdemokraterna och Miljöpartiet. Då förutsätter jag att infrastrukturministern representerar båda partierna här i kammaren. Finns det någon annan uppfattning får väl ministern tala om det.</p><p>Jag gjorde en jämförelse mellan Tyskland och Sverige. Miljöpartiet i Tyskland kritiserade regeringen där för att man inte investerade i parkeringsplatser och rastplatser. Man investerar nu 1 miljard per år. Jag bara konstaterar, fru talman, att skillnaden är som mellan natt och dag mot det bilhatande Miljöpartiet i Sverige, som alltså ingår i den här regeringen.</p><p>Det är den här infrastrukturministern som får ta ansvar för Miljöpartiets politik, där vi ser kraftiga nedskärningar i infrastrukturen i Sverige. Trafikverket varnade i TV4:s <em>Nyheterna</em> i lördags för konsekvenserna av att man inte ens klarar av underhållet av vägarna med den undermåliga proposition som regeringen tänker lägga fram.</p><p>Det är klart att allt det här hör ihop. Vägarna blir sämre och sämre. Rastplatserna vill yrkeschaufförerna inte använda för att de är så äckliga.</p><p>Samtidigt, fru talman, har vi 700 000 svenskar i våra bidragssystem som inte är självförsörjande. Jag förstår att yrkeschaufförerna som ser det här inslaget blir förvånade. Hur kan vi ha bland världens smutsigaste och äckligaste toaletter när vi har 700 000 personer som går på bidrag?</p><p>Det vore väl inte omöjligt att se till att vi har rena och fräscha rastplatser och att vi gör som i Tyskland och bygger ut infrastrukturen kraftigt så att både privatbilister och yrkeschaufförer kan ta sig fram i Sverige.</p>",
    "intressent_id": "0588282566419",
    "rel_dok_id": "H810712",
    "replik": "N",
    "systemdatum": "2021-09-15 16:50:43"
  }
}