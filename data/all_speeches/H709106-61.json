{
  "anforande": {
    "dok_hangar_id": "5059951",
    "dok_id": "H709106",
    "dok_titel": "Protokoll 2019/20:106 Torsdagen den 16 april",
    "dok_rm": "2019/20",
    "dok_nummer": "106",
    "dok_datum": "2020-04-16 00:00:00",
    "avsnittsrubrik": "Frågestund",
    "underrubrik": "Ansvaret för Sveriges krisberedskap",
    "kammaraktivitet": "frågestund",
    "anforande_id": "b75a4a46-569f-ea11-9138-901b0e9b71a0",
    "anforande_nummer": "61",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Jag delar inte alls historieskrivningen vare sig när det gäller Sverigedemokraternas engagemang eller när det gäller hur vi i Sverige arbetat med att stärka totalförsvarets kapacitet sedan regeringens tillträde 2014 och med början av Försvarsberedningens arbete.</p><p>Den mandatperioden började faktiskt en ordentlig satsning på det som handlar om totalförsvarets kapacitet och samhällets beredskap i kris och i orostider med successivt omfattande höjningar inte bara av försvarsanslagen utan också av resurser till hela totalförsvaret - det gäller inte minst MSB:s insatser.</p><p></p><p>Det finns naturligtvis lärdomar att dra - och det tycker jag att vi ska göra - av ett långt decentraliserat och avreglerat ansvar för delar av inte minst apotek och läkemedel. Jag antar att man så småningom kommer att fundera över om det var så klokt att genomföra apoteksavregleringen på det sätt som gjordes. Men det är inte tid för det nu. Nu är det tid att samla samhällets resurser för att möta de utmaningar vi står inför i den pandemi som just nu råder.</p>",
    "intressent_id": "0284192765516",
    "rel_dok_id": "H7C120200416fs",
    "replik": "N",
    "systemdatum": "2020-05-26 15:39:54"
  }
}