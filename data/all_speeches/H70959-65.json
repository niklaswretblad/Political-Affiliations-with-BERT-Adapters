{
  "anforande": {
    "dok_hangar_id": "5053295",
    "dok_id": "H70959",
    "dok_titel": "Protokoll 2019/20:59 Torsdagen den 16 januari",
    "dok_rm": "2019/20",
    "dok_nummer": "59",
    "dok_datum": "2020-01-16 00:00:00",
    "avsnittsrubrik": "Frågestund",
    "underrubrik": "Avgift för virkesupplag",
    "kammaraktivitet": "frågestund",
    "anforande_id": "314d126b-fa53-ea11-912e-901b0eac4c78",
    "anforande_nummer": "65",
    "talare": "Sten Bergheden (M)",
    "parti": "M",
    "anforandetext": "<p>Fru talman! Jag tänker ställa min fråga till infrastrukturminister Tomas Eneroth med anledning av att Trafikverket från årsskiftet har infört en ny avgift på 2 900 kronor för att lägga upp virkesupplag utmed våra allmänna vägar.</p><p>Skogen är en av våra viktigaste näringsgrenar. Den skapar många jobb på landsbygden och i våra industrier. För att lägga upp virke utmed våra allmänna vägar har det tidigare varit anmälningsplikt, men det har absolut inte varit avgiftsbelagt.</p><p> STYLEREF Kantrubrik \\* MERGEFORMAT Frågestund</p><p>Nu vill jag ställa en fråga till infrastrukturministern. Virket måste tas ut ur skogen på grund av granbarkborren. På vissa ställen är det dessutom ofta små poster. Det innebär att avgiften på 2 900 kronor kan vara väldigt hög i förhållande till det virkesvärde som faktiskt kommer ut på allmän väg och levereras. Är ministern beredd att ändra väglagen och vägförordningen så att skogsägarna och landsbygden slipper den avgiften?</p>",
    "intressent_id": "0828721176319",
    "rel_dok_id": "H7C120200116fs",
    "replik": "N",
    "systemdatum": "2020-02-20 17:03:14"
  }
}