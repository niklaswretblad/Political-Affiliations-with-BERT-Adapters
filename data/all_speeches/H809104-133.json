{
  "anforande": {
    "dok_hangar_id": "5093501",
    "dok_id": "H809104",
    "dok_titel": "Protokoll 2020/21:104 Torsdagen den 8 april",
    "dok_rm": "2020/21",
    "dok_nummer": "104",
    "dok_datum": "2021-04-08 00:00:00",
    "avsnittsrubrik": "Lärare och elever",
    "underrubrik": "",
    "kammaraktivitet": "ärendedebatt",
    "anforande_id": "4deccd36-e2d8-eb11-9153-901b0eac4c78",
    "anforande_nummer": "133",
    "talare": "Daniel Riazat (V)",
    "parti": "V",
    "anforandetext": "<p>Fru talman! Välkommen, Alireza, till utbildningsutskottets debatter!</p><p>Jag vet inte hur jag ska besvara frågan utan att låta otrevlig. Trots alla fakta som Alireza presenterade här, som han menar är fakta, är det så mycket som inte stämmer.</p><p>Den här interpellationen borde Centerpartiet ställa till alla forskare som har kommit fram till alla slutsatser som jag redogjorde för i mitt anförande, till lärarfacken som håller med om exakt de slutsatser som jag föredrog i talarstolen, eller till dem som tar fram Pisaundersökningarna, till OECD och alla andra organ som har konstaterat att svensk skola blir mer ojämlik. Det är på grund av att systemet är uppbyggt på ett marknadstänk och att vi separerar elever.</p><p>De decennier som experimentet i svensk skola har fått fortgå har lett till större segregation, till sämre villkor för personalen och till att barn med olika bakgrunder inte längre möts. Jag menar inte enbart nationell eller etnisk bakgrund utan också utifrån klasstillhörighet. När Alireza Akhondi pratar om fler elever med utländsk bakgrund på skolorna, säger det inte så mycket om den situation vi står inför. Där har eleverna också olika klassbakgrunder.</p><p> STYLEREF Kantrubrik \\* MERGEFORMAT Lärare och elever</p><p>Till sist måste jag också bemöta det som presenterades som fakta angående personalen inom friskolor. Vänsterpartiet har många medlemmar som jobbar på friskolor. Det är inte dem vi vänder oss emot, utan det är systemet, marknadslogiken, som dessutom har försämrat för den kommunala skolan. Det är vad vi vänder oss emot.</p>",
    "intressent_id": "07012286624",
    "rel_dok_id": "H801UbU11",
    "replik": "Y",
    "systemdatum": "2021-06-29 16:00:11"
  }
}