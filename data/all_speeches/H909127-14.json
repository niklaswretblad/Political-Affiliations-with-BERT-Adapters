{
  "anforande": {
    "dok_hangar_id": "5137850",
    "dok_id": "H909127",
    "dok_titel": "Protokoll 2021/22:127 Torsdagen den 9 juni",
    "dok_rm": "2021/22",
    "dok_nummer": "127",
    "dok_datum": "2022-06-09 00:00:00",
    "avsnittsrubrik": "Skattelättnad för arbetsresor - ett enklare och färdmedelsneutralt regelverk",
    "underrubrik": "",
    "kammaraktivitet": "ärendedebatt",
    "anforande_id": "9282ac7c-2e43-ed11-9177-901b0eac4c70",
    "anforande_nummer": "14",
    "talare": "Sultan Kayhan (S)",
    "parti": "S",
    "anforandetext": "<p>Fru talman! Det finns olika delar av det här. För det första tycker jag mig inte ha läst i betänkandet att vi skulle önska straffa människor som åker bil. Jag tror inte att det står någonstans att det skulle vara syftet med det nya systemet. Som det står i betänkandet och som flera av oss har sagt i våra anföranden är syftet att ta bort det skattefel som finns, göra systemet enklare och göra det mer enhetligt utifrån vissa perspektiv. Till exempel ska man inte gynnas eller missgynnas beroende på vilket färdsätt man använder. Vi har ju i grunden ofta synen att vi i skattesystem ska eftersträva enhetlighet. Det ska inte vara olika.</p><p> STYLEREF Kantrubrik \\* MERGEFORMAT Skattelättnad för arbetsresor - ett enklare och färd-medelsneutralt regelverk</p><p>För det andra verkar vi vara väldigt överens om att vi ska ha ett system som gynnar människor som bor på landsbygden. Har man långa avstånd till jobbet ska man inte missgynnas, utan då ska man få en typ av avdrag som gör det lättare. Det jag hör från Niklas Wykman är att vi är överens i den frågan. De förslag som han har tillkännagett här i dag ingår inte. Men det finns ett pm som regeringen har skickat ut på remiss. Där finns förslag på högre nivåer. De förslag till tillkännagivanden som finns i betänkandet kommer väl också att beaktas i samband med detta.</p><p>Niklas Wykmans uträkningar har jag lite svårare att ta ställning till, för de är väldigt specifika. Jag har inte kunnat räkna ut detta i förväg. Men jag skulle återigen vilja framhålla att det med det här förslaget faktiskt är 260 000 fler som skulle kunna omfattas av avdrag. Jag kan inte se hur det skulle vara orättvist.</p>",
    "intressent_id": "0962410717322",
    "rel_dok_id": "H901SkU29",
    "replik": "Y",
    "systemdatum": "2022-10-03 17:17:58"
  }
}