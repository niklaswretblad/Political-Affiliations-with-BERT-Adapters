{
  "anforande": {
    "dok_hangar_id": "5130730",
    "dok_id": "H909108",
    "dok_titel": "Protokoll 2021/22:108 Torsdagen den 5 maj",
    "dok_rm": "2021/22",
    "dok_nummer": "108",
    "dok_datum": "2022-05-05 00:00:00",
    "avsnittsrubrik": "Vattenvård",
    "underrubrik": "",
    "kammaraktivitet": "ärendedebatt",
    "anforande_id": "b6bb7b56-4125-ed11-9178-901b0e9b71a8",
    "anforande_nummer": "101",
    "talare": "Markus Selin (S)",
    "parti": "S",
    "anforandetext": "<p>Herr talman! Jag försöker förstå Moderaternas förhållningssätt till både EU och resurstilldelning. Jag noterar att Moderaternas intresse och förståelse för detta med vatten har ökat kraftigt bara under denna mandatperiod. Det välkomnas, och jag hoppas innerligt att detta engagemang består. Ju fler som stöttar oss socialdemokrater när vi jobbar för friska vatten och hav och för att lösa klimatkrisen, desto snabbare kommer vi att bli fossilfria. Ingenjörslandet Sverige har både tekniken, kunnandet och viljan. Genom att samla Sverige kan vi bli det första fossilfria landet.</p><p>Jag funderar nu på de stora penseldragen: Moderaternas resurstilldelning genom åren. Moderaterna har genom att alliera sig med Sverigedemokraterna påverkat utfallet av flera nationella budgetar. I Moderaternas egna papper och förslag florerar visserligen satsningar på miljö och vattenvård, men när chansen kommer skarpt har Moderaterna ändå alltid valt att satsa på ytterligare skattesänkningar för dem som redan har framför satsningar på bättre miljö och vatten. Där och då, när vi i Sverige själva kan bidra, smäller alltså Moderaterna till med en servettskiss, som kan ge konsekvenser som bottendöd och ökad övergödning.</p><p>Så, herr talman, hur har det blivit så att Moderaterna alltid prioriterar en skattesänkning framför resurstilldelning till vatten och vattenvård?</p>",
    "intressent_id": "0497217816024",
    "rel_dok_id": "H901MJU23",
    "replik": "Y",
    "systemdatum": "2022-08-26 15:17:30"
  }
}