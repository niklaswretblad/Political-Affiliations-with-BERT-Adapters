{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2020/21:899 om den skenande gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "83a850f7-7b40-ec11-9164-0090facf175a",
    "anforande_nummer": "51",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Jag vill tacka för en viktig interpellationsdebatt om den gängkriminalitet som plågar Sverige.</p><p>Tidigare i dag fick vi ta del av Brås nationella trygghetsundersökning. Det visar sig att färre människor upplever att de själva utsatts för brott men att otryggheten ökar något i samhället. Jag tror att den otrygghet som vi har sett växa de senaste åren har att göra med gängkriminaliteten. Det handlar om skjutningarna och sprängningarna som sker i publika miljöer, som plågar bostadsområden och som gör att inte minst kvinnor väljer att inte gå ut på kvällar eller att till exempel gå helt andra vägar till och från jobbet.</p><p>Det här är en av de största samhällsutmaningarna vi har. Då menar jag att vi måste orka tala om problemen rakt och tydligt. Jag hade i går en pressträff tillsammans med Mats Löfving, regionpolischefen i Stockholm, där han redogjorde för situationen i Stockholm. Vi kunde konstatera att Stockholmspolisen är inne i en kraftfull offensiv mot de här gängen. Man har slagit ut ett antal gäng och frihetsberövat många ledargestalter som man tidigare inte kom åt. Men våldet sker fortfarande på en väldigt hög nivå i Stockholm. Vi konstaterade också att Stockholm nu får nationella förstärkningsresurser för att hantera den allvarliga situationen. För att minska våldet och öka tryggheten jobbar man målmedvetet med vilka gäng som driver våldet och de röda konflikter som finns i Stockholm.</p><p>Politikens uppgift är både att se till att polisen växer i antal och att ge polisen nya verktyg. Inte minst digital bevisning brukar jag tala mycket om. Polisen var länge eftersatt när det gäller det. Men de gängmedlemmar som nu sitter i fängelse gör ofta det till följd av digital bevisning. Jag tror att det var en väldigt viktig prioritering att sätta fokus på det.</p><p>Vi skärper också straffen. De straff som utdöms är längre, inte minst för de grova vapenbrotten och för de mord som genomförs. Vi har också Gängbrottsutredningen som med inspiration från Danmark har lagt fram förslag om hur man kan skärpa straffen ytterligare för den gängrelaterade brottsligheten. Allt det där är viktigt.</p><p>Men det är också viktigt att se att det inte är <em>ett</em> beslut som kan vända den här utvecklingen. Det är mycket mer komplext. Det är en samhällsutveckling som har fått bita sig fast i Sverige under lång tid, decennier. Utsatta områden har fått leva ett parallellt liv. Där ser levnadsvillkoren faktiskt inte ut som i resten av Sverige. Där har polisen inte varit närvarande, och skolorna håller inte samma kvalitet som i resten av Sverige. Där växer många barn och ungdomar upp under mycket torftigare förhållanden än andra.</p><p>Det som Anders Österberg tar med i den här debatten är viktigt. Vi behöver inte bara 10 000 fler polisanställda. Vi behöver också tusentals fler mammor och pappor som engagerar sig för sina barn. Därför känner jag, mitt i den här eländiga situationen, ett visst hopp nu när mammorna organiserar sig och funderar över vad de tror behövs, vid sidan av den polisiära utvecklingen, för att vända utvecklingen.</p><p> STYLEREF Kantrubrik \\* MERGEFORMAT Svar på interpellationer</p><p>Det är spännande att läsa deras punktprogram. Det fokuserar på helt andra frågor än dem som den politiska debatten handlar om. Det handlar om hur skolorna ser ut, om man kan få ett sommarjobb och om hur man ska få sin första bostad och ha råd att ha en bostad. Det handlar också om den viktiga avhopparverksamheten. En del av de barn och ungdomar som har dragits in i de miljöerna är livrädda för att antingen själva bli skjutna eller kanske bli tagna av polisen, vilket vore bra. De ska få möjlighet att starta om sina liv.</p><p>Hur vi minskar nyrekryteringen, bryter segregationen och jobbar förebyggande är också en helt central del i att lyckas med detta arbete. Jag tror att man måste vara lite ödmjuk. Man kan säga att regeringen ska vara operativ, men jag ser nog hellre att det är polisen som är operativ. Regeringen måste jobba strategiskt, strukturellt och långsiktigt för att stärka detta. </p><p>Jag delar moderatledarens bild att detta inte kommer att gå fort, men jag har kanske inte samma långsiktiga perspektiv. Han säger att det kommer att ta minst 20 år för att vända utvecklingen, men jag tror att det kan gå snabbare än så.</p>",
    "intressent_id": "014744660015",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:16"
  }
}