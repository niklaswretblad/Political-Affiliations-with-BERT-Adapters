{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "318c480a-60b4-ed11-9183-901b0e9b71a8",
    "anforande_nummer": "10",
    "talare": "Fredrik Malm (L)",
    "parti": "L",
    "anforandetext": "<p>Fru talman! Sverige når alltså sin sämsta placering på tio år i Transparency Internationals rankning av länder när det gäller korruption. Organisationens förra ordförande Louise Brown sa så här om utvecklingen i Sverige: \"I Sverige har vi en markant ökning av olika typer av bedrägeribrott, växande organiserad brottslighet. Det är väldigt viktigt att förstå att mutor och korruption är en del av det här.\"</p><p>Detta är givetvis oerhört allvarligt, fru talman. Korruption behöver möjligen inte vara ett systemhot om det sker på individnivå någonstans, men det kan vara ett mycket allvarligt hot mot demokratin. Det innebär att principen om likhet inför lagen sätts åt sidan, och det innebär att offentliga medel missbrukas. Det innebär också att hela marknadsekonomins funktionssätt och den fria konkurrensen snedvrids. </p><p>Det är väldigt viktigt att uppmärksamma att vi nu även ser en korruption som sker i kölvattnet av den gängbrottslighet vi har i Sverige. Nationellt underrättelsecentrum presenterade för två år sedan en lägesbild över organiserad brottslighet från tolv samverkande myndigheter, och den är väldigt allvarlig. Det talas om angrepp på utbetalande system, undanträngande av skatter och avgifter, narkotikabrottslighet, grovt våld och så vidare kopplat till korruption. </p><p>Låt mig avslutningsvis i detta korta inlägg notera det oerhört höga tonläget från Vänsterpartiet och Socialdemokraterna, fru talman. Det pågår en stor debatt i Göteborg kring att Socialdemokraterna i Göteborg vill plöja in nästan 200 miljoner i socialdemokratiska ABF. Jag tror alltså att alla partier nog bör visa viss ödmjukhet inför den här problematiken. </p>",
    "intressent_id": "0766496753128",
    "rel_dok_id": "",
    "replik": "N",
    "systemdatum": "2023-02-24 17:27:22"
  }
}