{
  "anforande": {
    "dok_hangar_id": "5091409",
    "dok_id": "H80998",
    "dok_titel": "Protokoll 2020/21:98 Tisdagen den 23 mars",
    "dok_rm": "2020/21",
    "dok_nummer": "98",
    "dok_datum": "2021-03-23 00:00:00",
    "avsnittsrubrik": "Svar på interpellationerna 2020/21:492 och 498 om reformeringen av Arbetsförmedlingen",
    "underrubrik": "",
    "kammaraktivitet": "interpellationsdebatt",
    "anforande_id": "33de072e-6ec8-eb11-9156-901b0e9b71a8",
    "anforande_nummer": "88",
    "talare": "Arbetsmarknadsministern Eva Nordmark (S)",
    "parti": "S",
    "anforandetext": "<p>Fru talman! Tack, Mats Green och Magnus Persson, för en viktig debatt!</p><p>Vi behöver verkligen reformera Arbetsförmedlingen. Vi behöver utveckla effektiviteten i den arbetsmarknadspolitiska verksamheten, och vi behöver inte minst säkerställa att vi har en väl fungerande myndighet som finns lokalt närvarande i hela landet. Oavsett var i detta avlånga land man bor ska man ha tillgång till Arbetsförmedlingen. Man ska kunna boka fysiska möten vid behov, och arbetsgivare ska få det stöd de behöver för att kunna anställa.</p><p>Utvecklade matchningstjänster är en del av ett successivt genomförande av reformeringen av Arbetsförmedlingen och en del av myndighetens utvecklingsarbete. Arbetsmarknadsdepartementet för en löpande dialog med myndigheten utifrån uppdraget att förbereda för reformeringen av myndigheten.</p><p>I departementsskrivelsen som jag har hänvisat till, som är tänkt att remitteras före sommaren, kommer en övergripande beskrivning att ges av hur det reformerade systemet kommer att utformas och styras.</p><p> STYLEREF Kantrubrik \\* MERGEFORMAT Svar på interpellationer</p><p>Jag har, som jag påpekat tidigare under debatten, samma besked att ge i dag som jag hade 2019: Reformeringen ska ske ordnat och successivt. Steg för steg tar vi nu arbetet vidare.</p><p>Jag är helt övertygad om att vi kommer att återkomma och diskutera den här frågan ytterligare.</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H8C120210323ip",
    "replik": "N",
    "systemdatum": "2021-06-08 17:29:18"
  }
}