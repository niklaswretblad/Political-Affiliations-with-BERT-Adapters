{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:16 om situationen för mänskliga rättigheter i Iran",
    "underrubrik": "",
    "kammaraktivitet": "interpellationsdebatt",
    "anforande_id": "99eaa894-f151-ec11-915f-901b0eac4c70",
    "anforande_nummer": "72",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Som jag tidigare har meddelat kammaren tillämpar EU restriktiva åtgärder, det vill säga sanktioner, mot en rad individer och entiteter i Iran på grund av de allvarliga kränkningarna av mänskliga rättigheter. Personer som är ansvariga för allvarliga kränkningar samt entiteter - det kan vara företag och så vidare - som har anknytning till dessa kan bli föremål för frysning av tillgångar och ekonomiska resurser och kan beläggas med reseförbud. Det råder också embargo mot försäljning till Iran av utrustning som kan användas internt för förtryck eller som huvudsakligen är avsedd för övervakning eller avlyssning. Det är ett konkret exempel på vad vi gör för att bekämpa kränkningarna av de mänskliga rättigheterna i Iran.</p><p>Sedan vill jag också framhålla regeringens ansträngningar för Ahmadreza Djalali och att vi fortsätter med dem. Amineh Kakabaveh säger att hon gärna vill ha detta skriftligt. Jag undrar om Amineh Kakabaveh inte har läst det skriftliga svar som är inskickat till riksdagen, där det står: \"Det är nödvändigt att han friges.\" Jag förstår inte riktigt kritiken mot att det inte skulle finnas skriftligt. Det är bara att läsa svaret, och det är detta som gäller. Vi begär att Ahmadreza Djalali ska friges på grund av att han måste få vård med tanke på sitt hälsoläge. Samtidigt är det absolut mest akuta att fortsätta kräva att dödsstraffet inte verkställs. Som sagt har jag tagit upp detta flera gånger även med den nya regimen.</p><p>Situationen för Habib Chaab, som försvann i Turkiet för ungefär ett år sedan, är mycket oroväckande. Jag vill framhålla att vi ser väldigt allvarligt på hans fall. I omedelbar anslutning till att vi fick de här uppgifterna för ett år sedan följde vi upp dem via våra utlandsmyndigheter i Turkiet och i Iran. Vi har vid upprepade tillfällen tagit upp fallet med Turkiets respektive Irans Stockholmsambassadörer. Jag har personligen tagit upp fallet till exempel med den förra utrikesministern Zarif och med den nya utrikesministern Amir-Abdollahian. UD i Stockholm står i kontakt med Habib Chaabs anhöriga.</p>",
    "intressent_id": "0992800527915",
    "rel_dok_id": "H91016",
    "replik": "N",
    "systemdatum": "2021-11-30 16:24:57"
  }
}