{
  "anforande": {
    "dok_hangar_id": "5083778",
    "dok_id": "H80978",
    "dok_titel": "Protokoll 2020/21:78 Tisdagen den 9 februari",
    "dok_rm": "2020/21",
    "dok_nummer": "78",
    "dok_datum": "2021-02-09 00:00:00",
    "avsnittsrubrik": "Svar på interpellation 2020/21:371 om brukaravgifter som alternativ till trängselskatter",
    "underrubrik": "",
    "kammaraktivitet": "interpellationsdebatt",
    "anforande_id": "de915b1c-7da7-eb11-914f-901b0eac4c78",
    "anforande_nummer": "37",
    "talare": "Jimmy Ståhl (SD)",
    "parti": "SD",
    "anforandetext": "<p>Fru talman! Jag uppskattar verkligen att finansminister Magdalena Andersson har hjälpt till att befria mig från stora delar av trängselskattsavgiften.</p><p>År 2047 var en siffra som jag hade fått fram. Om jag har fel blir jag superglad. Om Magdalena Andersson kan leverera ett färdigbetalt paket redan 2030 tänds hoppet för min del.</p><p>Att jag ställde min fråga till finansministern beror på att trängselskatten baseras på en lag, och lag stiftas i riksdagen. Jag vet att en del lokala partier i Göteborg har baserat sin politik enbart på frågan om trängselskatt, men de har inte varit direkt framgångsrika i sin enda fråga. Vad jag förstår är detta en riksdagsfråga, och då borde besluten fattas i riksdagen. Det är vad som har påpekats.</p><p>I övrigt vad gäller trängselskatten har Magdalena Andersson inte riktigt grottat in sig i områdena runt Göteborg. Jag tänkte fråga om Lindholmen, som över huvud taget inte borde vara belagd med trängselskatt. Men jag struntar i den frågan.</p><p>Men jag vill ändå till slut ställa följande fråga till Magdalena Andersson. Är det rätt att om lagen om trängselskatt ska tas bort görs det i riksdagen?</p>",
    "intressent_id": "0170585430421",
    "rel_dok_id": "H810371",
    "replik": "N",
    "systemdatum": "2021-04-27 19:22:56"
  }
}