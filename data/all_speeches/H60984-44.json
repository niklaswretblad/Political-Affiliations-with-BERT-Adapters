{
  "anforande": {
    "dok_hangar_id": "5032632",
    "dok_id": "H60984",
    "dok_titel": "Protokoll 2018/19:84 Torsdagen den 2 maj",
    "dok_rm": "2018/19",
    "dok_nummer": "84",
    "dok_datum": "2019-05-02 00:00:00",
    "avsnittsrubrik": "Frågestund",
    "underrubrik": "Proposition om andning och sondmatning",
    "kammaraktivitet": "frågestund",
    "anforande_id": "b37ae5cf-9a80-e911-9121-901b0e9b71a0",
    "anforande_nummer": "44",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Min fråga går till socialministern.</p><p>I dag fick vi besked i socialutskottet om att propositionen angående behov av hjälp med andning och sondmatning inte kommer att behandlas i kammaren före sommaruppehållet.</p><p>Riksdagens beslut med anledning av KD-M-budgeten som innebar att lagändringen skulle ha trätt i kraft den 1 juli kommer därmed inte att uppfyllas. Personer med omfattande funktionsnedsättning måste nu vänta ännu längre på den hjälp de behöver för att andas och få i sig näring via sondmatning.</p><p>Jag vill fråga socialministern varför propositionen dröjer. I svaret på min interpellation tidigare i våras framhöll socialministern att regeringen och samarbetspartierna Centerpartiet och Liberalerna tyckte att promemorians lagförslag var tillräckligt bra.</p><p>Är det så att regeringen nu tar kritiken från remissinstanserna, inklusive Försäkringskassan, på allvar? Det är kritik som betonat att det finns kryphål som bland annat innebär att det i fortsättningen endast kommer att vara av- och påkoppling av sonden som kommer att vara assistansgrundande, det vill säga alltså inte hela den tid det tar att föra in näringen i kroppen.</p>",
    "intressent_id": "0465804601318",
    "rel_dok_id": "H6C120190502fs",
    "replik": "N",
    "systemdatum": "2019-05-27 18:17:22"
  }
}