{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Ekonomisk trygghet vid sjukdom och funktionsnedsättning",
    "underrubrik": "",
    "kammaraktivitet": "ärendedebatt",
    "anforande_id": "34d7d288-ff9b-ed11-917f-901b0eac4c70",
    "anforande_nummer": "163",
    "talare": "Annika Hirvonen (MP)",
    "parti": "MP",
    "anforandetext": "<p></p><p>Herr talman! I sitt anförande talade Ulrika Heindorff om vikten av att kunna vara sjukskriven och arbeta så mycket som man klarar av och behöver. Därför skulle jag vilja fråga om Moderaterna kommer att förverkliga förslagen i utredningen <em>En sjukförsäkring med prevention, rehabilitering och trygghet</em> som Samuel Engblom har lagt fram och som föreslår just att det ska bli mer flexibelt och individanpassat i sjukförsäkringen.</p><p>Herr talman! I dag kan man bara vara sjukskriven på 25, 50, 75 eller 100 procent. Om man klarar av att jobba till exempel 30 procent kan man hamna i en situation där man bara får jobba 25 procent eller tvingas pressa sig själv att jobba fler timmar än man orkar. Det kan vara särskilt utmanande i den fas då man är på väg tillbaka i arbete efter en längre tids sjukskrivning. Att plötsligt dubbla arbetstiden från två timmar om dagen till fyra timmar om dagen kan vara ett stort steg som i värsta fall kan leda till att man tar ut sig om man är på väg tillbaka från en stressrelaterad sjukdom.</p><p>Här föreslås en steglös ersättning för dem som har en sjukskrivning på mer än 25 procent så att man kan vara sjukskriven precis så mycket man behöver.</p><p>Mot bakgrund av anförandet undrar jag om Ulrika Heindorff och den moderatledda regeringen kommer att förverkliga detta förslag.</p>",
    "intressent_id": "0819601620927",
    "rel_dok_id": "HA01SfU1",
    "replik": "Y",
    "systemdatum": "2023-01-24 16:56:01"
  }
}