{
  "anforande": {
    "dok_hangar_id": "5116276",
    "dok_id": "H90950",
    "dok_titel": "Protokoll 2021/22:50 Tisdagen den 11 januari",
    "dok_rm": "2021/22",
    "dok_nummer": "50",
    "dok_datum": "2022-01-11 00:00:00",
    "avsnittsrubrik": "Svar på interpellationerna 2021/22:197 och 239 om kommuners vetorätt gällande vindkraftverk",
    "underrubrik": "",
    "kammaraktivitet": "interpellationsdebatt",
    "anforande_id": "c5e9f32a-ad98-ec11-916c-901b0e9b71a0",
    "anforande_nummer": "30",
    "talare": "Ulrik Bergman (M)",
    "parti": "M",
    "anforandetext": "<p>Fru talman! Tack, Annika Strandhäll! Som du nämnde står vi inför en väldigt genomgripande och brådskande omställning av energiförsörjningen. De flesta bedömare är väl eniga om att elektrifiering och utbyggnad av elproduktion är en kritisk faktor för en bra omställning i det här fallet.</p><p>Vi behöver inom loppet av de närmaste tio åren öka elproduktion med nära nog det dubbla. Det är vad man nu bedömer är behovet. Insynsvinklarna som ställs är: Ska det gå fort och fel eller fort med bibehållen demokratisk insyn?</p><p>Statsrådet lyfter fram den utredning som har tillsatts för att se över frågan och föreslå en rättssäker och effektiv tillståndsprocess. Ett betänkande föreslår att kommuner ska lämna besked inom sex månader som därefter inte ska kunna ändras.</p><p>Statsrådet pekar på att remissinstanserna är positiva till att kommunerna fortsatt har ett inflytande över processen, och det välkomnar jag. Vi är alla betjänta av tydliga regelverk. Vi får inte låta det gå ut över de demokratiska processerna där kommuninvånarna inte får ge sin syn på hur den berörda kommunen ska utvecklas. Min fråga är: Kommer statsrådet att hörsamma remissinstanserna?</p>",
    "intressent_id": "0426843954410",
    "rel_dok_id": "H910197, H910239",
    "replik": "N",
    "systemdatum": "2022-02-28 16:44:08"
  }
}