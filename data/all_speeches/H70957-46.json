{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:202 om bredbandsutbyggnaden",
    "underrubrik": "",
    "kammaraktivitet": "interpellationsdebatt",
    "anforande_id": "64db98f2-e04c-ea11-9130-901b0e9b71a0",
    "anforande_nummer": "46",
    "talare": "Statsrådet Anders Ygeman (S)",
    "parti": "S",
    "anforandetext": "<p>Fru talman! Sverige var det första land i världen där nästan alla medborgare fick tillgång till elektricitet. Vi var ett av de första länderna i världen där alla medborgare fick tillgång till telefoni. Sverige kommer också att vara ett av de första länderna, om inte det första landet, i världen där alla människor får tillgång till en snabb bredbandsuppkoppling. Detta tror jag att både jag och Lotta Olsson kan fira.</p><p>Men varför skulle det här vara ett argument för att Sverige skulle vara det sista land i världen som får tillgång till snabba tågförbindelser? Snart sagt alla länder i Europa har snabba tågförbindelser. Jag tror att höghastighetsjärnvägen i världen nu går två varv runt jorden. Men inte en enda meter av detta byggs i Sverige.</p><p>Om vi ska få hela Sverige att utvecklas ska vi naturligtvis ha tillgång till snabba kommunikationer oavsett om de sker med digitala motorvägar, motorvägar, järnväg eller flyg. Ett litet land längst uppe i norra Europa kan inte bara vila på en enda teknik.</p>",
    "intressent_id": "0744993950910",
    "rel_dok_id": "H710202",
    "replik": "N",
    "systemdatum": "2020-02-11 16:13:26"
  }
}