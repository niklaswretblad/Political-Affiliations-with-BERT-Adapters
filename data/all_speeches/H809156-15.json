{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "3aa77c8f-3728-ec11-915b-901b0eac4c78",
    "anforande_nummer": "15",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p></p><p>Fru talman! Till att börja med har regeringen också fattat beslut om att miljöskadliga biodrivmedel inte ska få användas, till exempel sådana som kommer från palmolja. Utan det vi ska använda är de klimatsmarta och bästa biodrivmedlen. Martin Kinnunen verkar inte ha förstått att vi kan producera biodrivmedel i Sverige, vilket är viktigt att komma ihåg, och denna produktion ökar. Det finns väldigt ambitiösa planer på att öka produktionen ännu mer.</p><p>På så vis kan vi sluta importera olja från Ryssland och Mellanöstern, det vill säga från länder som inte delar vår syn på demokrati och mänskliga rättigheter. I stället kan vi producera drivmedlen i Sverige, vilket ger svenska investeringar och svenska jobb. Men den vägen vill Sverigedemokraterna inte gå, och det är jag väldigt bekymrad över.</p><p>Jag skulle säga att den farligaste vägen att gå är den väg som Sverigedemokraterna vill gå: att inte göra något alls, att blunda för klimatkrisen och låsa fast människor i vårt land - även de på landsbygden - vid gamla tekniklösningar. De kommer att visa sig vara extremt dyra och göra det svårt för människor att klara sig och kunna leva på landsbygden.</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2021-10-08 14:59:47"
  }
}