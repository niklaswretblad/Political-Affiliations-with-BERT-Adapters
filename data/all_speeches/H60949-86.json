{
  "anforande": {
    "dok_hangar_id": "5021493",
    "dok_id": "H60949",
    "dok_titel": "Protokoll 2018/19:49 Torsdagen den 7 februari",
    "dok_rm": "2018/19",
    "dok_nummer": "49",
    "dok_datum": "2019-02-07 00:00:00",
    "avsnittsrubrik": "Frågestund",
    "underrubrik": "Januariavtalets följder för de ekonomiska klyftorna",
    "kammaraktivitet": "frågestund",
    "anforande_id": "9884c7b3-493b-e911-9116-901b0eac4c78",
    "anforande_nummer": "86",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Det är helt korrekt att det finns en del skatteförändringar i januariavtalet som inte var det som vi socialdemokrater i första hand hade önskat, men man får alltid ge och ta i en överenskommelse.</p><p>Det finns också, i januariavtalet, viktiga åtgärder för att minska klyftorna. Det handlar inte minst om att vi vill säkra välfärden genom mycket omfattande resurstillskott till våra kommuner och landsting. Det finns en väldigt stark omfördelande kraft i det faktum att direktören och den som jobbar i receptionen får lika hög kvalitet på både sjukvård och äldreomsorg. Deras barn går förhoppningsvis också i samma skola.</p><p>Därutöver gick vi under förra veckan ut med förslag om att stärka ekonomin för de pensionärer som har det sämst ställt. Vi vill också höja pensionen för dem som har jobbat ett helt långt liv men som ändå har en alltför låg pension. Vi vill avskaffa pensionärsskatten.</p><p>Dessutom är ett syfte med den skattereform som ska genomföras just att man ska minska de ekonomiska klyftorna.</p>",
    "intressent_id": "098412828516",
    "rel_dok_id": "H6C120190207fs",
    "replik": "N",
    "systemdatum": "2019-02-28 12:13:00"
  }
}