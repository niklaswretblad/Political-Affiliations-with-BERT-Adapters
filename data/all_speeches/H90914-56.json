{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "(forts.) Svar på interpellation 2020/21:899 om den skenande gängkriminaliteten",
    "underrubrik": "",
    "kammaraktivitet": "interpellationsdebatt",
    "anforande_id": "8aa850f7-7b40-ec11-9164-0090facf175a",
    "anforande_nummer": "56",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Tack, ministern, för svaret!</p><p> STYLEREF Kantrubrik \\* MERGEFORMAT Svar på interpellationer</p><p>Ministern har i sitt svar talat om ett antal åtgärder för att jobba mot gängkriminalitet och skjutningar. Jag håller med om att väldigt många förebyggande åtgärder behövs, såklart, och som vi pratade om före pausen är det ingen quickfix. Det krävs många saker.</p><p>Även om man gör alla de här insatserna fortsätter skottlossningarna att öka med samma styrka. Även om det totalt sett är färre skjutningar hittills i år än under samma period förra året, har fler personer dött i skjutningar. 38 personer har skjutits till döds, hälften av dem i Region Stockholm. Då har jag inte räknat med de skottlossningar som vi har hört om i dag.</p><p>Mats Löfving, regionpolischef i Stockholm, som ministern också talade med i går, säger i Sveriges Radio: Förut sköt man för att skrämmas. Nu ser vi skjutningar som sker på nära håll och som är mer avrättningslika.</p><p>Vi kan inte ha det så, fru talman.</p><p>I somras sköts två barn i benen när de lekte på en lekplats här i Stockholm. För ett par veckor sedan kastades en handgranat in i \"fel\" lägenhet, där två små barn och deras mamma låg och sov.</p><p>Jag har tidigare talat om skjutningarna i Jordbro. Sven Gustafsson, oppositionsråd i Haninge, har bjudit ut ministern till Jordbro men inte fått något svar. Jag hoppas att vi snart får se ministern på plats i Jordbro.</p><p>Under regeringens snart åtta år har otryggheten brett ut sig. Skjutningar och bomber börjar bli vardagsmat. Man vet inte längre om man vill öppna tidningen på morgonen eller sätta på nyheterna, för det är inte en fråga om \"om\" utan en fråga om \"var\" det har hänt i natt.</p><p>De förebyggande insatserna är väldigt viktiga. Men håller inte ministern med om att det behövs mer akuta insatser för att stävja det här?</p>",
    "intressent_id": "0866055333028",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:21"
  }
}