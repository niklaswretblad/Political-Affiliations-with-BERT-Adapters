{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Migration och integration",
    "kammaraktivitet": null,
    "anforande_id": "2cf6e8cf-9ce2-e811-910f-901b0eac4c70",
    "anforande_nummer": "328",
    "talare": "Juno Blom (L)",
    "parti": "L",
    "anforandetext": "<p>Fru talman! Mikael Eskilandersson! Jag har själv suttit i den utredning som fick i uppdrag av regeringen att se över den lagstiftningen. Jag satt med i den första utredningen när det gällde att ta fram den lagstiftning som jag redan då inte ansåg var heltäckande. Det fanns luckor i lagen. De barn som kom till Sverige och var i barnäktenskap träffades inte av den lagstiftningen.</p><p>Nu har det kommit ett delbetänkande och också ett lagförslag där man täpper till de luckor som finns i lagen. Den utredning som nu är fullständig har också som utgångspunkt att man, precis som vi från Liberalernas sida har drivit på, ska införa ett särskilt barnäktenskapsbrott.</p><p>Att denna utredning kom till handlar ändå om att det har funnits en politisk medvetenhet och ett krav på att detta skulle ske. För mig handlar det inte om att stå och skälla om vad den ena och den andra gjorde. Arbetet med hedersfrågan var det i allra högsta grad Nyamko Sabuni som satte på kartan.</p>",
    "intressent_id": "0719332223713",
    "rel_dok_id": null,
    "replik": "Y",
    "systemdatum": "2018-11-07 15:53:33"
  }
}