{
  "anforande": {
    "dok_hangar_id": "5090589",
    "dok_id": "H80994",
    "dok_titel": "Protokoll 2020/21:94 Tisdagen den 16 mars",
    "dok_rm": "2020/21",
    "dok_nummer": "94",
    "dok_datum": "2021-03-16 00:00:00",
    "avsnittsrubrik": "Särskild debatt om gränshinder inom Norden och situationen i gränsregionerna",
    "underrubrik": "",
    "kammaraktivitet": "",
    "anforande_id": "7f67a6d6-95bf-eb11-9156-901b0e9b71a8",
    "anforande_nummer": "31",
    "talare": "Statsrådet Anna Hallberg (S)",
    "parti": "S",
    "anforandetext": "<p>Fru talman! Jag måste säga att jag tycker att det är anmärkningsvärt att Hans Wallmark anklagar regeringen för bristen på vaccin, till exempel. Som jag sa tidigare är detta en global fråga där vi varje dag, varje timme kämpar för att få igång och få upp vaccinproduktionen. Vi möts av svårigheter. Vi ska komma ihåg att vi för ett år sedan trodde att det skulle ta tre till fem år att få fram vaccin. Vi har ett otroligt intensivt arbete med detta. Att det skulle vara regeringens ansvar till exempel att en vaccinproducent i Belgien inte levererar förstår jag inte hur man kan göra en politisk poäng av.</p><p>Det finns ingen regering i Norden som har varit så aktiv som den svenska regeringen för att få det nordiska samarbetet på fötter igen efter pandemin. Det finns ingen regering som har varit så konstruktiv och så uppsökande som den svenska regeringen under detta år, för att få det nordiska samarbetet att fungera.</p>",
    "intressent_id": "0828690288413",
    "rel_dok_id": "",
    "replik": "Y",
    "systemdatum": "2021-05-28 11:20:06"
  }
}