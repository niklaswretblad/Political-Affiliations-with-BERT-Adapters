{
  "anforande": {
    "dok_hangar_id": "5166409",
    "dok_id": "HA0960",
    "dok_titel": "Protokoll 2022/23:60 Torsdagen den 9 februari",
    "dok_rm": "2022/23",
    "dok_nummer": "60",
    "dok_datum": "2023-02-09 00:00:00",
    "avsnittsrubrik": "Frågestund",
    "underrubrik": "Översyn av strafflagstiftning",
    "kammaraktivitet": "frågestund",
    "anforande_id": "74c30c5e-b1a8-ed11-917f-901b0eac4c70",
    "anforande_nummer": "80",
    "talare": "Justitieministern Gunnar Strömmer (M)",
    "parti": "M",
    "anforandetext": "<p>Herr talman! Jag tackar Fredrik Kärrholm för en utomordentligt viktig fråga.</p><p>Det långa talets korta mening är: Ja, vi har kommit långt. Direktiven produceras i detta nu, och vi kommer att tillsätta en utredning som ska ta det stora, breda greppet om svensk straffrätt senare under våren.</p><p>Vi gör egentligen på två sätt. Det första är för att inte tappa tempo. Det finns ju en risk när man låser in alla angelägna förändringar i det korta loppet i stora och grandiosa långsiktiga projekt. Därför tar vi oss an en hel del av de förslag som ligger på hyllan, som har drivits fram av en majoritet i riksdagen under förra mandatperioden, det vill säga utredningar som låg färdiga när vi kom eller var på väg in. Vi tar också de steg som gör att vi ibland kommer 50, 60 eller 70 procent på vägen men inte ända fram för att inte tappa tempo i det korta loppet.</p><p>Däremot krävs det i det långa loppet en totalrenovering, och den har en viktig princip, nämligen att fokus på gärningsman måste ut samt fokus på brottsoffer och det omgivande samhällets behov av skydd måste in. </p><p>Där har vi den principiella utgångspunkten för den stora reform som alltså drar igång längre fram i vår.</p>",
    "intressent_id": "0897334717419",
    "rel_dok_id": "HAC120230209fs",
    "replik": "N",
    "systemdatum": "2023-02-09 20:39:33"
  }
}