{
  "anforande": {
    "dok_hangar_id": "5045987",
    "dok_id": "H70927",
    "dok_titel": "Protokoll 2019/20:27 Tisdagen den 5 november",
    "dok_rm": "2019/20",
    "dok_nummer": "27",
    "dok_datum": "2019-11-05 00:00:00",
    "avsnittsrubrik": "Svar på interpellationerna 2019/20:54 och 55 om tvångsäktenskap samt förtryck och våld i hederns namn",
    "underrubrik": "",
    "kammaraktivitet": "interpellationsdebatt",
    "anforande_id": "1a86c3e2-5a10-ea11-912c-901b0e9b71a8",
    "anforande_nummer": "23",
    "talare": "Sara Gille (SD)",
    "parti": "SD",
    "anforandetext": "<p>Fru talman! Det säger sig självt att polisen hade prioriterat detta hårdare om vi hade haft strängare straff - ju högre straffvärde, desto mer prioriterat.</p><p>De som lever under hedersförtryck tvingas finna sig i att deras liv och deras rätt att göra egna livsval inskränks, och det krävs inte sällan av dem att de ger upp sin egen vilja för att sätta familjens eller släktens heder i första rummet. I hederns namn utsätts de för trakasserier, hot och våld från de personer som står dem närmast. Alternativt tvingas de själva utsätta sina närmaste för våld och förtryck. </p><p>Fru talman! Tänk hur det skulle vara att växa upp och leva i en sådan miljö - att styras från barnsben och genom hela livet. Tänk att få påtryckningar från släkten och familjen om hur man ska och inte ska bete sig. Tänk att veta att när man är giftasmogen kommer det att finnas en man som  har valts ut av familjen eller klanen och som man ska gifta sig med. I min egen kurdiska släkt förekommer just detta: släktingar som gifter sig med någon som har valts ut åt dem. Jag minns för några år sedan när jag pratade med en släkting till mig och frågade henne om hon älskade sin man. Jag fick till svar av henne att det var arrangerat, och jag kommer aldrig att glömma det. Hon har i dag flera barn med den här personen. </p><p>Jag skulle aldrig vilja leva med en man som jag själv inte valt och som jag inte älskade - allt för att någon annan har beslutat att vi ska bilda familj tillsammans. Oftast är det också kusiner man ska gifta sig med, för att göra släktbanden starkare. Jag har en 15-årig dotter, och jag skulle aldrig någonsin säga till henne vem hon ska eller inte ska gifta sig med. Det ska hon själv få bestämma. Jag tycker att alla ska få bestämma och själva styra över vem man vill bilda familj med. </p><p>Sverige behöver ta krafttag vad gäller hedersrelaterade brott, arrangerade äktenskap och tvångsäktenskap. Detta förekommer fortfarande i Sverige, och vi måste få stopp på det. Tyvärr gör den här regeringen alldeles för lite - och alldeles för sent.</p>",
    "intressent_id": "0338088431726",
    "rel_dok_id": "H7C120191105ip",
    "replik": "N",
    "systemdatum": "2019-11-26 15:42:52"
  }
}