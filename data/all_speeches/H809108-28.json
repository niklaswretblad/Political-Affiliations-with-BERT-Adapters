{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "b3b44f31-ade0-eb11-9153-901b0eac4c78",
    "anforande_nummer": "28",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Tack, Karolina Skog, för en mycket bra fråga! Jag får passa på att berätta att just permitteringsstödet för korttidsarbete är det allra största stödet och det som används mest, och det är rätt kostsamt. Det är helt förundrande att Karolina Skog och övriga partier inte har lagt in en straffbestämmelse i lagstiftningen om det stödet, som gör att man faktiskt kan komma åt skurkarna. Det har ni gjort för omställningsstödet, och det var bra. Men varför har ni inte gjort det här? Vi har föreslagit en straffskärpning, men ni säger nej. Där måste man börja.</p><p>Det vi måste förstå just nu är att av de företag som har det allra tuffast - och de är rätt så många - är de allra flesta inte fifflare. De behöver få sina stöd. Vi tycker att det är rimligt att en myndighet inte ska ha mer än fyra veckor på sig att betala ut stödet, om man inte har fått ansökan prövad. Fyra veckor ska räcka under en pandemi. Allt annat går så fort här och överallt. Det är högst rimligt att ha den inställningen.</p><p>Vi har samtidigt under ett bra tag, som Karolina Skog vet, drivit att straffen också ska skärpas för dem som bedrar skattebetalarna. De flesta gör alltså inte det. Man kan alltså göra två saker samtidigt: se till att ha kontrollen och att en straffskärpning införs i lagstiftningen och samtidigt se till att det går fortare. Jag är övertygad om att det går.</p><p>Jag är väl medveten om det fusk och bedrägeri som finns, och därför är jag förundrad över att ni fyra inte har lagt in den här straffbestämmelsen och inte stödde det förslag som vi lade fram i finansutskottet.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}