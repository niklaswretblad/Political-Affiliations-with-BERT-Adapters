{
  "anforande": {
    "dok_hangar_id": "5036391",
    "dok_id": "H609104",
    "dok_titel": "Protokoll 2018/19:104 Torsdagen den 13 juni",
    "dok_rm": "2018/19",
    "dok_nummer": "104",
    "dok_datum": "2019-06-13 00:00:00",
    "avsnittsrubrik": "Frågestund",
    "underrubrik": "Anslaget till kulturskolan i Stockholm",
    "kammaraktivitet": "frågestund",
    "anforande_id": "8269111d-47ca-e911-9123-901b0eac4c78",
    "anforande_nummer": "91",
    "talare": "Teres Lindberg (S)",
    "parti": "S",
    "anforandetext": "<p>Fru talman! \"Kulturskolan räddade mitt liv och har format mig till den jag är.\" Detta budskap prydde kulturministerns klänning vid utdelningen av Polarpriset i tisdags. Det är ett talande citat om hur viktig kulturskolan är för unga människors utveckling.</p><p>I höstas beslutade riksdagen på förslag av Moderaterna, Kristdemokraterna och Sverigedemokraterna att sänka den nationella delen av bidraget till kulturskolan med 100 miljoner. Detta återförs av regeringen med 50 miljoner i vårändringsbudgeten, och jag är den första att applådera det. Men som stockholmare blir jag också provocerad när kulturministerns eget parti här i huvudstaden drar ifrån lika mycket i kulturbudgeten som regeringen tillför i vårändringsbudgeten.</p><p>De framtida planerna är att framöver fortsätta att skära ned ungefär 50 miljoner kronor per år. Min fråga till ministern är: Är Miljöpartiet berett att visa att man menar allvar med sitt engagemang för kulturen, och är ministern beredd att göra något åt huvudstadens problem?</p>",
    "intressent_id": "0559925283228",
    "rel_dok_id": "H6C120190613fs",
    "replik": "N",
    "systemdatum": "2019-08-29 12:24:31"
  }
}