{
  "anforande": {
    "dok_hangar_id": "5078158",
    "dok_id": "H80952",
    "dok_titel": "Protokoll 2020/21:52 Fredagen den 11 december",
    "dok_rm": "2020/21",
    "dok_nummer": "52",
    "dok_datum": "2020-12-11 00:00:00",
    "avsnittsrubrik": "Svar på interpellationerna 2020/21:196 och 197 om femårslicenserna för jägare och sportskyttar",
    "underrubrik": "",
    "kammaraktivitet": "interpellationsdebatt",
    "anforande_id": "c6a9e37b-c567-eb11-914e-901b0e9b71a0",
    "anforande_nummer": "140",
    "talare": "Marléne Lund Kopparklint (M)",
    "parti": "M",
    "anforandetext": "<p>Fru talman! Menar statsrådet på fullaste allvar att de vapen som har använts vid terrordåd kommer från laglydiga jägare och sportskyttar, alltså personer som har vapenlicenser och är laglydiga? Det är en frågeställning som man kanske bör tänka på när man använder sådana argument.</p><p>Argumentet att alla olagliga vapen en gång har varit lagliga används flitigt av vapenmotståndare. Det är dock ytterst få lagliga vapen med civilt ursprung som används vid brott eller för den delen stjäls från laglydiga jägare, sportskyttar, vapenhandlare eller samlare. Närmare bestämt är det ett till två vapen med svensk vapenlicens per år som används vid brott. Nu kanske statistiken ändrats något med tanke på slarvet från regeringens sida när sex Glockpistoler blev stulna från Regeringskansliet. Så kan vara fallet. Men totalt finns det cirka 1,8 miljoner legalt ägda vapen i landet. Vem som helst förstår ju att det inte går att se ett samband mellan två lagliga vapen som är på villovägar och de hundratals skjutningar, sprängningar, rån och övriga brott som begås i Sverige varje år. Det måste väl ändå statsrådet Damberg också förstå. Eller det kanske är så att statsrådet har lite svårt att backa i sin argumentation, trots att det är ett faktum att den största andelen vapen som hamnar hos kriminella är insmugglade från Balkan.</p><p>Fru talman! Det är viktigt att lägga fram lite bakgrundshistorik för att förstå hur ologiskt det här är.</p><p> STYLEREF Kantrubrik \\* MERGEFORMAT Svar på interpellationer</p><p>Statsrådet framförde tre ursprungsskäl som användes vid införandet av tidsbegränsade licenser.</p><p>För det första: den uttalade ambitionen att hålla nere antalet skjutvapen i samhället. </p><p>Här kan man med facit i hand fundera på om laglydiga jägare och sportskyttar innefattades redan då. Det skulle man kunna tro med tanke på den jakt som nu har pågått under lång tid.</p><p>För det andra: risken för att sådana vapen som inte används frekvent inte tas om hand och förvaras lika väl som de som används aktivt. </p><p>Vi har redan pratat om hur ologiskt det faktiskt är.</p><p>För det tredje: att man skulle kunna hålla en kontinuerlig kontroll av huruvida vapeninnehavarna aktivt utnyttjar sina skjutvapen och därmed kunna sägas ha ett giltigt skäl.</p><p>Alla dessa argument är i dag ohållbara. Trots det står statsrådet fast vid dem. Det är ofattbart, fru talman, och det tror jag nog att de över 600 000 vapenägarna runt om i Sverige håller med mig om.</p><p>Det finns i dag ingen allmän ambition att hålla nere antalet legala vapen, inte ens hos regeringen. Man har dock en märklig formulering i sin proposition där man menar att vapen med icke tidsbegränsade licenser lättare skulle kunna missbrukas.</p><p>Skrivningen från 1998 gällde på den tiden. Då hade man till skillnad från i dag inte krav på vapenskåp. Sedan 2002 är det samma förvaringskrav för vapen oavsett hur ofta de används, och det gäller oavsett om det handlar om jaktgevär som inte har tidsbegränsad licens eller enhandsvapen eller helautomatiskt vapen som har det.</p><p>Det finns många frågetecken när det gäller statsrådets Dambergs argumentation. Det vill jag gärna att han tar till sig.</p>",
    "intressent_id": "0358514648113",
    "rel_dok_id": "H8C120201211ip",
    "replik": "N",
    "systemdatum": "2021-02-05 16:20:00"
  }
}