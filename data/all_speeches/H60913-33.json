{
  "anforande": {
    "dok_hangar_id": "5008626",
    "dok_id": "H60913",
    "dok_titel": "Protokoll 2018/19:13 Onsdagen den 7 november",
    "dok_rm": "2018/19",
    "dok_nummer": "13",
    "dok_datum": "2018-11-07 00:00:00",
    "avsnittsrubrik": "En politik för engagemang - långsiktighet och oberoende för civilsamhället",
    "underrubrik": null,
    "kammaraktivitet": "ärendedebatt",
    "anforande_id": "d6e310bb-40f2-e811-9111-901b0eac4c70",
    "anforande_nummer": "33",
    "talare": "Roland Utbult (KD)",
    "parti": "KD",
    "anforandetext": "<p>Fru talman! Tack, Azadeh Rojhan Gustafsson, för anförandet! År 2012 införde alliansregeringen något som kallades gåvoskatteavdrag, alltså avdragsrätt för gåvor till ideella organisationer. Detta togs bort av regeringen 2016. Jag skulle vilja fråga hur du som representant för Socialdemokraterna ser på detta. Jag förstår att du säkert medverkade till det beslutet.</p><p>När detta infördes var Sverige det enda land i EU som inte hade infört avdragsrätt för sådana gåvor. Nu har vi på nytt blivit det enda land i EU som inte har det. </p><p>När jag ser på socialdemokratins historia, som jag känner åtminstone lite grann, ser jag att ni har varit mycket för att ge bidrag - du får gärna rätta mig - alltså att ni vill styra ideella verksamheter genom att ge bidrag till lämpliga organisationer. Det som händer när man ger enskilda makten att ge sitt bidrag och få skattereduktion för det är att givandet ökar. Man stimulerar helt enkelt givandet till ideella organisationer.</p><p>Jag skulle vilja fråga dig hur du ser på den här frågan och hur du försvarar Socialdemokraternas och Vänsterns beslut i den här frågan.</p>",
    "intressent_id": "0237055280513",
    "rel_dok_id": "H601KrU3",
    "replik": "Y",
    "systemdatum": "2018-11-27 13:34:37"
  }
}