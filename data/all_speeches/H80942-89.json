{
  "anforande": {
    "dok_hangar_id": "5075981",
    "dok_id": "H80942",
    "dok_titel": "Protokoll 2020/21:42 Torsdagen den 26 november",
    "dok_rm": "2020/21",
    "dok_nummer": "42",
    "dok_datum": "2020-11-26 00:00:00",
    "avsnittsrubrik": "Frågestund",
    "underrubrik": "Förändringar av sjukförsäkringen",
    "kammaraktivitet": "frågestund",
    "anforande_id": "eb0f2300-3941-eb11-9147-901b0eac4c70",
    "anforande_nummer": "89",
    "talare": "Statsrådet Ardalan Shekarabi (S)",
    "parti": "S",
    "anforandetext": "<p>Fru talman! Tack, Mats Berglund, för frågan och engagemanget! Förändringen innebär att de som riskerar att bli utförsäkrade dag 180 trots att de antingen väntar på vårdinsats eller rehabilitering eller är inne i en vård eller rehabiliteringsinsats men inte har hunnit slutföra den får behålla sin sjukpenning och därmed rehabiliteras och vårdas färdigt och sedan återgå till sitt arbete. Det är en bra och nödvändig förändring. Det är väldigt märkligt att det inte har funnits majoritet för det tidigare, men nu sker det. Det är det viktiga.</p><p> STYLEREF Kantrubrik \\* MERGEFORMAT Frågestund</p><p>Nästa steg gäller dag 365. Det handlar om att de som behöver fortsatt rehabilitering och vård och är inne i en sådan process inte blir av med sjukpenningen dag 365 utan att vi också anpassar de beviskraven till de ändringar som vi aviserade i morse.</p><p>Sedan måste vi se till att människor inte faller mellan stolarna. Det är ju detta som har hänt. Försäkringskassan anser att de har arbetsförmåga, men det gör inte Arbetsförmedlingen. Där måste regelverket ändras, så att vi har ett samspel.</p>",
    "intressent_id": "0922497728524",
    "rel_dok_id": "H8C120201126fs",
    "replik": "N",
    "systemdatum": "2020-12-18 14:58:36"
  }
}