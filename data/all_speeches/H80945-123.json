{
  "anforande": {
    "dok_hangar_id": "5076666",
    "dok_id": "H80945",
    "dok_titel": "Protokoll 2020/21:45 Onsdagen den 2 december",
    "dok_rm": "2020/21",
    "dok_nummer": "45",
    "dok_datum": "2020-12-02 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": "",
    "kammaraktivitet": "ärendedebatt",
    "anforande_id": "345e4e26-4157-eb11-9147-901b0eac4c70",
    "anforande_nummer": "123",
    "talare": "Anne-Li Sjölund (C)",
    "parti": "C",
    "anforandetext": "<p>Fru talman! Det behöver bli tryggare för privatpersoner att köpa begagnade varor. Man ska våga handla saker som redan är använda utan att behöva vara orolig, exempelvis för att garantin inte ska gälla även om varan nästan är ny. </p><p></p><p>En annan orimlighet i dag är att bilar kan vara skyldiga pengar. Kontentan kan alltså bli, fru talman, att bilen är skyldig pengar, inte den som äger bilen när skulden uppkommer. Visst är det hårdraget, men i praktiken är det en realitet. Även om det är möjligt att kontrollera fordonets skulder via Transportstyrelsens hemsida eller myndighetens röststyrda kundtjänst kan varken Transportstyrelsen eller Kronofogden lämna en fullständigt uppdaterad bild över alla utfärdade skulder som finns för ett visst fordon.</p><p>Detta beror på att det tar tid innan skulder uppdateras eller registreras i vägtrafikregistret. Köparen riskerar därmed att få överta skulder eller att få fordonet beslagtaget av Kronofogden. Försäljning av begagnade bilar är tyvärr ett område som utnyttjas för bedrägerier. Centerpartiet anser därför att det behövs en översyn av det regelverk som reglerar dessa affärer.</p><p>Fru talman! Låt mig gå in på nästan nya grejer. Här är lagstiftningen också bak och fram. Det som känns självklart - att en varas garanti gäller under en viss tid - är i dag en sanning med modifikation. Garantin eller rätten att reklamera gäller bara om varan inte har sålts vidare. En ny ägare till en nästan ny tv blir alltså utan möjlighet att reklamera, även om tv:n bara är ett par veckor gammal.</p><p>Fru talman! Här behövs en ordning där garanti och rätten att reklamera följer med varan. För att stödja återanvändning och vidareförsäljning av produkter som den enskilde inte längre behöver samt för att förenkla för den som köper en begagnad sak vill vi också att reklamationsrätten följer varan i stället för att stanna vid den ursprungliga köparen. På samma sätt bör även den som köper en begagnad vara kunna reklamera tjänster, exempelvis reparations- eller renoveringstjänster som utförts på varan.</p><p>Ju längre en vara håller, desto bättre för miljön. Ett starkt konsumentskydd skapar incitament för tillverkare att producera varor som håller längre. Centerpartiet vill därför utöka den lagstadgade konsumenträtten för produkter så att företag har bevisbördan i ett år i stället för dagens sex månader.</p><p>De nyss nämnda frågorna är viktiga för att uppnå det konsumentpolitiska målet att konsumentmarknader ska vara väl fungerande och bidra till en miljömässigt, socialt och ekonomiskt hållbar konsumtion. Med detta sagt yrkar jag bifall till förslaget i betänkandet.</p><p>(Applåder)</p><p>Överläggningen var härmed avslutad. </p><p>(Beslut fattades under § 18.)</p>",
    "intressent_id": "0947572086414",
    "rel_dok_id": "H801CU1",
    "replik": "N",
    "systemdatum": "2021-01-15 15:52:12"
  }
}