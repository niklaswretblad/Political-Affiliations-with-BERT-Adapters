{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Offentlighet, sekretess och integritet",
    "underrubrik": null,
    "kammaraktivitet": "ärendedebatt",
    "anforande_id": "41d6f22d-016d-e911-911b-901b0eac4c78",
    "anforande_nummer": "115",
    "talare": "Mia Sydow Mölleby (V)",
    "parti": "V",
    "anforandetext": "<p>Fru talman! Det var meningen att vi skulle debattera konstitutionsutskottets betänkande gällande motionssvar om offentlighet, sekretess och integritet. Det ser ut som att vi är en decimerad skara, men vi får göra vad vi kan för att belysa ärendet.</p><p>Vi behandlar alltså olika motioner och yrkanden från den allmänna motionstiden. Jag tänker framför allt tala om den reservation som Vänsterpartiet har med anledning av detta.</p><p>I Sverige har vi en tradition av att kunna följa de pengar som vi använder i offentliga verksamheter. Vi brukar också ha principen att när man lämnar ut pengar till andra verksamheter ska det vara offentligt. Man ska kunna granska hur olika organ och myndigheter använder sina pengar och också vad pengarna används till när man lämnar dem till någon annan.</p><p>Varje år betalas ganska stora summor ut till en del avseende anställningsstöd. Dessa pengar går till privata företag. Detta är skattemedel som vi använder för att möjliggöra för människor som står långt ifrån arbetsmarknaden att kunna komma in på den. Vänsterpartiet tycker att det är rimligt att man då också kan granska hur dessa pengar används. Vilka företag får dessa pengar? På vilket sätt får man dem? Vilka former av anställningsstöd nyttjas? Gör man det konsekvent eller inte? Detta är viktigt för att kunna granska att pengarna används på rätt sätt. </p><p>Ofta hävdas från alla partier att vi verkligen ska granska att våra pengar används på rätt sätt. Men i just detta sammanhang, när pengarna går till anställningsstöd i privata bolag, värnar man minsann i stället om sekretess. Det går inte att se hur företagen gör.</p><p>Självklart kan man inte i alla lägen ha allt öppet. Personers integritet är jätteviktig i detta sammanhang, det vill säga när det gäller enskilda personer som företagen får ett anställningsstöd för. Men på många ställen finns en uppfattning om att det kan vara företag som missbrukar det här. Även för dessa företag vore det i så fall bra om det kunde belysas att de pengar som ska användas till anställningsstöd inte används fel.</p><p>Vänsterpartiet menar att vi ska ha ett undantag. Det ska vara möjligt att se hur pengarna används. Det är viktigare än att hemlighålla affärsintressen. Allmänhetens insyn är ett prioriterat område. Därför yrkar jag bifall till reservation nr 5.</p>",
    "intressent_id": "0415959965211",
    "rel_dok_id": "H601KU26",
    "replik": "N",
    "systemdatum": "2019-05-02 19:39:45"
  }
}