{
  "anforande": {
    "dok_hangar_id": "5152829",
    "dok_id": "HA0915",
    "dok_titel": "Protokoll 2022/23:15 Torsdagen den 27 oktober",
    "dok_rm": "2022/23",
    "dok_nummer": "15",
    "dok_datum": "2022-10-27 00:00:00",
    "avsnittsrubrik": "Frågestund",
    "underrubrik": "Regeringens politik för det civila försvaret",
    "kammaraktivitet": "frågestund",
    "anforande_id": "373e4bcf-8b66-ed11-917b-901b0eac4c70",
    "anforande_nummer": "21",
    "talare": "Lars Püss (M)",
    "parti": "M",
    "anforandetext": "<p>Herr talman! Jag tycker personligen att det var mycket glädjande att höra statsministerns regeringsförklaring förra veckan, speciellt när statsministern talade om den förändring som nu sker på försvarsområdet. Där kommer vi att gå från att ha ett försvarsdepartement med en minister till att ha ett totalförsvarsdepartement med en försvarsminister och en minister för civilt försvar. Detta är glädjande, särskilt eftersom utvecklingen när det gäller det civila försvaret inte har gått i takt med det militära försvarets utveckling.</p><p>Jag vill ställa en fråga till försvarsministern. Jag misstänker att ganska många med mig undrar vilka faktiska förändringar det kommer att innebära i förhållande till den tidigare regeringens ansvarsfördelningar. Jag undrar också vad målsättningen med denna nyordning är.</p>",
    "intressent_id": "0227531635413",
    "rel_dok_id": "HAC120221027fs",
    "replik": "N",
    "systemdatum": "2022-11-17 16:24:10"
  }
}