{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "df65139e-2ab4-ec11-9167-901b0eac4c78",
    "anforande_nummer": "112",
    "talare": "Per Bolund (MP)",
    "parti": "MP",
    "anforandetext": "<p>Fru talman! Jag har lyssnat på replikskiftena och hört Johan Pehrson från Liberalerna berömma marknaden. På Liberalernas hemsida kan man också under rubriken Kärnkraft läsa att ni vill ha mer marknad och mindre subventioner.</p><p>Samtidigt är det väl känt att det inte finns några ansökningar om eller planer på att bygga kärnkraft i Sverige. Lennart Söder, professor i elkraftsystem vid KTH, har tidigare beräknat kostnaden för att bygga en ny kärnkraftsreaktor till 100-200 miljarder kronor. Man kan ju drömma. Det får man göra, men det ger ingen el i uttagen.</p><p>Desto mer problematiskt blir det om man samtidigt också motarbetar andra kraftslag. Liberalerna säger att man vill ha fler kraftslag, men runt om i landet pågår det en kampanj mot vindkraften där även Liberalerna är med. Man säger nej till över 30 terawattimmar vindkraft runt om i Sverige, även till havs.</p><p>Jag vill fråga Johan Pehrson hur Liberalerna får ihop det. Hur är detta mer marknad och mindre subventioner?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:57"
  }
}