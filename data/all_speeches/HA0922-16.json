{
  "anforande": {
    "dok_hangar_id": "5155110",
    "dok_id": "HA0922",
    "dok_titel": "Protokoll 2022/23:22 Torsdagen den 17 november",
    "dok_rm": "2022/23",
    "dok_nummer": "22",
    "dok_datum": "2022-11-17 00:00:00",
    "avsnittsrubrik": "Frågestund",
    "underrubrik": "Finansieringen av EU:s yttre gränsskydd",
    "kammaraktivitet": "frågestund",
    "anforande_id": "bf4d3c36-ce77-ed11-917b-901b0eac4c70",
    "anforande_nummer": "16",
    "talare": "Ludvig Aspling (SD)",
    "parti": "SD",
    "anforandetext": "<p>Fru talman! I regeringens EU-deklaration står det så här: \"Utan en hållfast yttre gräns så hotas den inre rörligheten.\" Jag håller naturligtvis med, men detta sätter också fingret på en viktig fråga. Just nu bygger Polen ett antal gränsbarriärer mot den ryska enklaven Kaliningrad, och ett antal andra EU-länder håller på med liknande projekt. EU-länder med yttre gräns måste dock finansiera detta helt själva. De får ingen hjälp från unionen. </p><p> STYLEREF Kantrubrik \\* MERGEFORMAT Frågestund</p><p>Om EU ska finansiera någonting över huvud taget tycker vi att det är en självklarhet att den här typen av åtgärder borde ligga i toppen på prioriteringslistan. Jag vill därför fråga Elisabeth Svantesson: Eftersom den europeiska migrationspolitiska linjen nu tydligen är att vi ska gömma oss bakom Polens, Greklands och andra länders gränsskydd, är det då inte rimligt att unionen är med och betalar för dessa?</p>",
    "intressent_id": "0526748040023",
    "rel_dok_id": "HAC120221117fs",
    "replik": "N",
    "systemdatum": "2022-12-09 15:32:39"
  }
}