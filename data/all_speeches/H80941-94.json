{
  "anforande": {
    "dok_hangar_id": "5075779",
    "dok_id": "H80941",
    "dok_titel": "Protokoll 2020/21:41 Onsdagen den 25 november",
    "dok_rm": "2020/21",
    "dok_nummer": "41",
    "dok_datum": "2020-11-25 00:00:00",
    "avsnittsrubrik": "Statens budget 2021 - rambeslutet",
    "underrubrik": "",
    "kammaraktivitet": "ärendedebatt",
    "anforande_id": "6121258c-cd3f-eb11-914a-901b0e9b71a8",
    "anforande_nummer": "94",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Regeringens och stödpartiernas statsbudget som igen har presenterats här i dag är som bekant omfattande. Jag dristade mig för ett tag sedan till att likna processen bakom den vid en storhandling på tom mage i grupp utan inköpslista, med målet att fylla en gigantisk kundvagn. Då kom jag också med prognosen att denna inköpsprocess skulle leda till behov av fördyrande kompletteringsköp, och så har ju också blivit fallet. Nästan direkt efteråt visade det sig att januaripartierna hade glömt medel till åklagarna och till Ekobrottsmyndigheten, och jag tror inte att det sista kompletteringsköpet är gjort. </p><p>För mig är det också uppenbart att denna process har lett till att olika inköp får lite olika behandling vid själva uppackningen och tillagningen efter inköpen. Det som Liberalerna och Centerpartiet har tvingat ned i kundvagnen får liksom inte samma omsorg av Finansdepartementet och finansministern.</p><p> STYLEREF Kantrubrik \\* MERGEFORMAT Statens budget 2021 - rambeslutet</p><p>Hur ska man annars förstå att det temporära jobbskatteavdraget för 2021 först ska betalas ut till midsommar 2022? Var detta det bästa man kunde åstadkomma? Då blir det ju ingen synlig drivkraft till arbete och ingen konsumtionsstimulans under hela 2021 med de 5 miljarderna. </p><p>Och hur är det med sänkningen av arbetsgivaravgiften för unga? Vi kristdemokrater har ett annat förslag som vi tror är mycket mer kraftfullt, nämligen att rikta det hela till dem som har blivit arbetslösa under pandemin och ta bort arbetsgivaravgiften för dem. Detta vill vi ska införas med retroaktivitet. Regeringen lägger i stället fram förslaget om sänkt arbetsgivaravgift för unga, men det träder inte i kraft förrän den 1 april, ett halvår efter att budgeten läggs fram. Detta är inget skämt, utan det är den faktiska politiken.</p><p>Frågan är: Är finansministern nöjd med det sätt på vilket några av hennes största reformer nu genomförs?</p>",
    "intressent_id": "0982795248728",
    "rel_dok_id": "H801FiU1",
    "replik": "Y",
    "systemdatum": "2020-12-16 19:36:43"
  }
}