{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "7a340042-3516-ec11-9160-901b0e9b71a0",
    "anforande_nummer": "32",
    "talare": "Markus Selin (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Återrapportering från Europeiska rådets möte den 25 maj</p><p>Herr talman! Tack, statsministern, för en tydlig återrapport!</p><p>Jag vet att det var en gedigen dagordning under Europeiska rådets möte med frågor om säkerhetspolitik, utrikespolitik och såklart pandemin. Jag tänker fokusera på dagordningspunkten angående klimatarbetet, vår tids ödesfråga.</p><p>Nu är EU:s klimatlag på plats. Lagen slår fast att koldioxidutsläppen ska ned med minst 55 procent till 2030. Detta är ett framsteg, men det finns fortfarande saker att göra för att nå Parisavtalets 1,5-gradersmål. Som en del av EU:s gröna giv har vi sedan i fjol en industristrategi. Nu behöver vi lägga kraft på att återstarta vår ekonomi och skapa klimatsmarta jobb.</p><p>Sverige har en bred industristruktur, är ett kunskapsland och ett ingenjörsland och är världsledande på många teknik- och utvecklingsområden. Industrin står för en stor del av exporten och även förädlingsvärdet både för EU och för Sverige. Med fortsatt ökande värden kan vi investera i vår gemensamma välfärd.</p><p>Min fråga till statsministern är: Vad ser statsministern för möjligheter för svensk industri när EU nu har ökat sina ambitioner på klimatområdet?</p>",
    "intressent_id": "0497217816024",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}