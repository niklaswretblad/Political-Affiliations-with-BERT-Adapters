{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Svar på interpellation 2020/21:900 om en ny bankskatt",
    "underrubrik": "",
    "kammaraktivitet": "interpellationsdebatt",
    "anforande_id": "1585bd47-e04d-ec11-915f-901b0eac4c70",
    "anforande_nummer": "42",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Jag har svarat på frågan flera gånger. Men Niklas Wykman verkar inte vara så intresserad av att höra.</p><p>Vi höjer skatten med 5 000 miljoner kronor. Det är helt korrekt. Vi har precis innan det sänkt skatten med 5 000 miljoner kronor. För låntagarna bör det då bli plus minus noll.</p><p>Vad gäller bedömningar som vi har med i budgeten är det någonting som vi har diskuterat och debatterat i sju år nu. Det är också en fråga som jag har svarat på en lång rad gånger.</p><p>Niklas Wykman tycker att det är oseriöst och ointellektuellt att inte ha exakta siffror för vad varenda reform kan betyda i antal i ökad eller minskad sysselsättning.</p><p>Min bedömning är, vilket jag har upprepat vid ett flertal tillfällen under de senaste sju åren, att det är oseriöst och ointellektuellt att ha exakta bedömningar för vad varje reform kan ge för effekt. Det är för stora konfidensintervall, för stor osäkerhet, i de siffrorna, och jag tycker inte att det är seriöst och intellektuellt.</p><p>Det är en bedömning som jag gör utifrån min bakgrund som forskare i just de frågorna. Där gör vi olika bedömning, helt enkelt.</p><p>Bankskatten som vi diskuterar nu är ju ett förslag som ursprungligen kommer från Moderaterna. När Niklas Wykman jobbade på Finansdepartementet, vilken bedömning gjorde man då av vad den här skatten skulle betyda för sysselsättningen? Vad var bakgrunden till att man tyckte att det här var en bra skatt då men inte tycker så längre? Det kan väl inte bara vara så att man har hamnat i opposition, tappat ambitionen att vara ett regeringsbärande parti och lyssnat för mycket på lobbyisterna från Bankföreningen, där för övrigt en statssekreterare som jobbade på Finansdepartementet när det här föreslogs är vd.</p>",
    "intressent_id": "098412828516",
    "rel_dok_id": "H9C120211026ip",
    "replik": "N",
    "systemdatum": "2021-11-25 12:10:52"
  }
}