{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "c96dfcf1-df3e-eb11-914a-901b0e9b71a8",
    "anforande_nummer": "24",
    "talare": "Joar Forssell (L)",
    "parti": "L",
    "anforandetext": "<p>Fru talman! Tack för svaret, statsministern!</p><p>Det är lite oklart vad den socialdemokratiska ståndpunkten är när det gäller de här frågorna. Socialdemokraterna i Europaparlamentet har varit duktiga när det gäller till exempel antibiotikafrågor, som ju också handlar om att skydda liv och hälsa för europeiska medborgare och där det också handlar om att vi ensamma inte kan göra det men kan göra det mycket effektivt om vi gör det ihop.</p><p>När det gäller vaccinet redogör Stefan Löfven för en väldigt rimlig ståndpunkt, nämligen att det är med gemensamma muskler som vi kan få till bra upphandlingar som kommer hela Europa till del.</p><p>Men då undrar jag: Varför drar man inte slutsatsen att vi då också skulle kunna ha till exempel europeiska specialistcentrum för mycket sällsynta sjukdomar eller mycket avancerad vård? Inom sådan vård behöver läkarna kvantitet för att få en sådan vana som man inte kan få med bara ett nationellt patientunderlag, utan det behövs fler för att patienterna i slutändan ska få så god kvalitet på vården som möjligt.</p>",
    "intressent_id": "0980092192122",
    "rel_dok_id": "",
    "replik": "N",
    "systemdatum": "2020-12-15 15:15:45"
  }
}