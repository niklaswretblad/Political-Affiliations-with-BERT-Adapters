{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellationerna 2021/22:41 och 42 om svensk konkurrenskraft",
    "underrubrik": "",
    "kammaraktivitet": "interpellationsdebatt",
    "anforande_id": "3d89e34d-cd59-ec11-915f-901b0eac4c70",
    "anforande_nummer": "8",
    "talare": "Lotta Olsson (M)",
    "parti": "M",
    "anforandetext": "<p></p><p>Fru talman! Det är intressant att höra diskrepansen mellan energiministern och näringsministern. Här finns ändå en förståelse för de utmaningar som finns.</p><p>Vi kan ta en utmaning som ministern kan gå hem till sin regering med den här veckan: att se till att slutförvaringen av kärnavfall påbörjas och att man kan börja ta i anspråk de lager för slutförvar av kärnavfall som är planerade och projekterade och sedan 16 år utredda fram och tillbaka. Det kan inte vara rimligt att vi sviker två kommuner som har tagit så stort ansvar för svensk energiproduktion och nu säger att de får ha kvar detta i sina kommuner - vi kan inte slutförvara något.</p><p>Detta är ett stort svek, och det gör också att ingen vill investera i kärnkraft. Om regeringen inte kan sätta ned foten och besluta om slutförvar utan förväntar sig att företagen ska fortsätta utan att veta om det kommer att bli totalstopp för deras produktion finns det inga företag som vill investera i kärnkraft eller driva kärnkraftverk. Där har regeringen ett stort ansvar.</p><p>Jag upplever ändå att näringsministern förstår problemet på ett annat sätt än minister Ygeman. När vi har diskuterat detta med honom verkar han vilja hävda att vi kan fylla på i depåerna med enbart vindkraft. Det är inte så det ser ut när man kommer till de stora, tunga industrierna. Det är skönt att näringsministern är medveten om detta.</p><p>Detta är en stor sak som kommer att göra stor skillnad, och där hoppas jag nu på att vi får en förändring. </p>",
    "intressent_id": "066769783310",
    "rel_dok_id": "H9C120211109ip",
    "replik": "N",
    "systemdatum": "2021-12-10 16:25:15"
  }
}