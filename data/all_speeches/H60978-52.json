{
  "anforande": {
    "dok_hangar_id": "5031462",
    "dok_id": "H60978",
    "dok_titel": "Protokoll 2018/19:78 Fredagen den 12 april",
    "dok_rm": "2018/19",
    "dok_nummer": "78",
    "dok_datum": "2019-04-12 00:00:00",
    "avsnittsrubrik": "Svar på interpellationerna 2018/19:159 och 160 om inofficiella äktenskap",
    "underrubrik": null,
    "kammaraktivitet": "interpellationsdebatt",
    "anforande_id": "4f08add7-9d6d-e911-911b-901b0eac4c78",
    "anforande_nummer": "52",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jo, det är förbjudet att ingå denna typ av äktenskap. Vi har en lagstiftning på plats sedan 2014 om detta. Om man tvingar någon att gifta sig på detta sätt kan man också straffas för det, och straffskalan för detta går upp till fyra års fängelse. Det är därför fel att säga att detta på något sätt är tillåtet. Det är kriminaliserat och förbjudet sedan 2014. </p><p>Vi socialdemokrater var redan när den borgerliga regeringen tog fram denna lagstiftning angelägna om att säga att vi skulle titta på hur detta om några år verkligen faller ut i praxis. Då är vi beredda att se över om man ytterligare ska förändra och justera lagstiftningen. Det är i detta läge som vi är just nu. Vi har ett nytt underlag som vi just nu tittar på och som vi skulle kunna gå fram med och som nu är ute på remiss. </p><p>Det är klart att man alltid kan klaga och säga: Varför är inte det här gjort tidigare?</p><p>Men själva poängen med politisk verksamhet är att man ser ett problem som man sedan vill göra någonting åt. Mänskligheten är ibland uppdelad i två delar: den ena som verkligen gör saker och ting, och den andra som står bredvid och klagar på dem som gör saker och ting. </p><p>Detta kommer vi att leva med under lång tid framöver så länge situationen ser ut som den gör.</p><p>Återigen: Lagstiftningen omfattar både de juridiskt bindande äktenskapen och de äktenskap som är så kallade informella. Det finns inga tveksamheter alls kring den tolkningen. </p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad. </p>",
    "intressent_id": "0473783431010",
    "rel_dok_id": "H6C120190412ip",
    "replik": "N",
    "systemdatum": "2019-05-03 14:21:08"
  }
}