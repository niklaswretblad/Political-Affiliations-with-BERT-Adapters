{
  "anforande": {
    "dok_hangar_id": "5120892",
    "dok_id": "H90969",
    "dok_titel": "Protokoll 2021/22:69 Fredagen den 18 februari",
    "dok_rm": "2021/22",
    "dok_nummer": "69",
    "dok_datum": "2022-02-18 00:00:00",
    "avsnittsrubrik": "Svar på interpellation 2021/22:276 om tillkännagivanden för att underlätta för jägare och sportskyttar",
    "underrubrik": "",
    "kammaraktivitet": "interpellationsdebatt",
    "anforande_id": "9f835025-b1c7-ec11-9170-0090facf175a",
    "anforande_nummer": "36",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Det är nog inte bara mig utan även Polismyndigheten och Säkerhetspolisen som Sten Bergheden ska sätta sig och försöka undervisa. Han får förklara för dem att det inte finns någon som helst risk med att ta bort femårskontrollerna av världens farligaste handeldvapen.</p><p>Sten Bergheden ska nog ändå fundera igenom vilken situation han sätter sitt parti och riksdagen i om han går vidare med detta.</p><p>Jag har klart och tydligt deklarerat att för mig kommer Sveriges säkerhet först. Jag tänker icke lägga fram förslag som ökar risken för terrordåd i Sverige. Det handlar om automatkarbiner, k-pistar och andra automatvapen - bland annat Glockpistol, som Breivik använde. Det är typiska vapen i terrordåd i Europa och övriga världen, och jag tänker inte minska på kontrollen av dem.</p><p> STYLEREF Kantrubrik \\* MERGEFORMAT Svar på interpellationer</p><p>Om Sten Bergheden, Moderaterna och Sverigedemokraterna tänker minska på kontrollen av världens farligaste handeldvapen i Sverige får de göra det själva. Då får riksdagen driva igenom en sådan lagstiftning.</p><p>Men tänk om någon sedan begår ett terrordåd med just ett sådant vapen. Var finns Sten Bergheden då i debatten? Jo, han kommer rymma till skogs och inte vilja kommentera det eftersom han inte vill ta konsekvenserna av den handling han kan tänka sig att genomföra.</p><p>Fru talman! Man kan inte ta lätt på det här, utan det kräver stor seriositet. Jag kommer som sagt inte att medverka till att minska skyddet och öka risken för terrordåd i Sverige.</p><p>Man kan alltid titta på Polismyndighetens rutiner, men kan man förnya sitt pass vart femte år kan man rimligen kräva att den som har tillgång till världens farligaste handeldvapen klarar av att förnya sin vapenlicens vart femte år.</p><p>Interpellationsdebatten var härmed avslutad.</p>",
    "intressent_id": "0473783431010",
    "rel_dok_id": "H910276",
    "replik": "N",
    "systemdatum": "2022-04-29 13:40:59"
  }
}