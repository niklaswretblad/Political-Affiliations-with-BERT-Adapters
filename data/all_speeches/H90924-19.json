{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "64eaa894-f151-ec11-915f-901b0eac4c70",
    "anforande_nummer": "19",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Det här är vådan med Niklas Wykmans repliker. När han inte har någonting att hålla sig till i talarstolen går trådarna åt olika håll. Det är många frågor här nu. Det handlar om våldet, det handlar om avhoppen, det handlar om Sigtuna kommun, det handlar om vem som kan utvisas eller inte och det handlar om taxiresor.</p><p>Jag kan inte ta alltihop, men låt mig börja med avhoppen. Niklas Wykman påstår nu för andra gången att jag har sagt att det är 100 avhopp i Malmö. Nej, jag har sagt att det är 80 avhopp i Malmö. Vad är källan till detta? Jo, det är den rapport som fyra statliga myndigheter lämnade in till regeringen i februari i år. Där står att i Malmö hanterade man 80 avhopp förra året, vilket för övrigt är en mycket hög siffra. I Stockholm hanterade man 30 avhopp.</p><p>Min källa är alltså en rapport inlämnad av fyra statliga myndigheter som just har tittat på avhopparproblematiken. Den källan tänker jag stå för, för jag utgår ju från att kommunerna själva har lämnat in siffrorna. Det jag reagerade över i den delen var just att man hade så pass många avhopp från gängkriminaliteten i Malmö, enligt min uppfattning till följd av att man har satt en väldigt hård press på de kriminella i Malmö genom Sluta skjut-programmet. I Stockholm var det däremot ett förhållandevis lågt antal avhopp, inte minst mot bakgrund av att den kriminella miljön är mycket större i Stockholm än vad den är i Malmö. Detta kan också hänga samman med, vilket är det resonemang jag har fört, att antalet skjutningar i Malmö har minskat med två tredjedelar de senaste tre åren, medan de ligger på en väldigt hög nivå i Stockholm.</p><p> STYLEREF Kantrubrik \\* MERGEFORMAT Svar på interpellationer</p><p>Det finns alltså 80 avhopp i den rapport som har lämnats in till regeringen. Det är den siffran som finns: 80 avhopp i Malmö, 30 i Stockholm. Då har vi förhoppningsvis rett ut den frågan.</p><p>När det gäller själva sakfrågan finns det inte någon sakfråga i den meningen. Det är inte så att Migrationsverket på något sätt systematiskt använder någon kommun som något slags avlastningsplats. Det förekommer faktiskt inte. När en moderatpolitiker angriper Migrationsverket på det här sättet genom att skriva brev och säga att så här håller ni på och Migrationsverket och länsstyrelsen då bjuder in den ansvariga politikern för att ställa frågan vad exakt han menar, ja, då vill han inte träffas. Det tycker jag är väldigt talande för vad det här är för en fråga: Det är i huvudsak ett politiskt spel från en del moderatpolitiker som håller på att försöka sätta en sådan bild. Den går vi inte på.</p><p>Jag ställde en fråga till Niklas Wykman som han inte har kommenterat över huvud taget, nämligen att det kanske är så att det är vissa kommuner, framför allt moderata kommuner, som gör andra kommuner till avlastningsplatser genom att ordna bostad åt sina nyanlända i andra kommuner eftersom man inte vill ha dem i sin egen kommun. Hur ser Niklas Wykman på den saken?</p><p>Jag radade upp en rad kommuner. Sigtuna är en sådan kommun. Solna - Niklas Wykmans egen kommun - är en sådan kommun. Stockholm är en sådan kommun. Staffanstorp har gjort sig känt för att placera sina nyanlända i husvagnar, för att man sedan ska kunna göra sig av med dem så fort som möjligt; gärna köra in dem till Malmö. </p><p>Det är den gamla klassiska moderatpolitiken, nämligen att inte ha fattigt folk i kommunen utan i stället segregera samhället genom att köra ut de människor man inte vill ta ansvar för. Det var aldrig syftet med bosättningslagen, utan syftet var att ta ett långsiktigt ansvar.</p><p>Migrationsverket gör inte så på ett systematiskt sätt. Nej, det förekommer inte. Men svara på frågan, Niklas Wykman, om hur dina kommuner agerar mot andra kommuner.</p>",
    "intressent_id": "0473783431010",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}