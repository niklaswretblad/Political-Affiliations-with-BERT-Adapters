{
  "anforande": {
    "dok_hangar_id": "5087920",
    "dok_id": "H80982",
    "dok_titel": "Protokoll 2020/21:82 Tisdagen den 23 februari",
    "dok_rm": "2020/21",
    "dok_nummer": "82",
    "dok_datum": "2021-02-23 00:00:00",
    "avsnittsrubrik": "En anpassning av bestämmelser om kontroll i livsmedelskedjan till EU:s nya kontrollförordning",
    "underrubrik": "",
    "kammaraktivitet": "ärendedebatt",
    "anforande_id": "fd8dccab-a0ad-eb11-914f-901b0eac4c78",
    "anforande_nummer": "40",
    "talare": "John Widegren (M)",
    "parti": "M",
    "anforandetext": "<p>Fru talman! Jag fick inte svar på min fråga. Den ligger alltså kvar.</p><p>När det gäller dold identitet låter det på regeringen som att det är något som ska användas väldigt restriktivt. Det är väl bra då. Det är ju det Moderaterna har motionerat om. Då borde vi väl ha sagt ja till den reservationen, tänker jag. Men vi har som sagt inte motsatt oss det hela; vi tycker att det ska användas med stor restriktivitet.</p><p>Jag ser större problem med den offentliga kontrollen. Sverigedemokraternas representant lyfte fram många bekymmersamma exempel. Det behöver vi komma bort ifrån. Om näringen eller företagen upplever att det är krångligt med den offentliga kontrollen, att man inte får en rättvis eller rättssäker bedömning, tror jag faktiskt att risken finns att man väljer att lägga ned sin verksamhet i stället för att fortsätta.</p><p>Det som vi måste komma fram till är hur hela myndighetsbiten arbetar kopplat till de rent teoretiska förslagen i det här. Därför tycker jag ändå att det är intressant att höra hur Miljöpartiet och regeringen ställer sig till myndighetsaktivism och till att det är en sådan ojämn bedömning beroende på vilken kontrollant man får eller var i landet man befinner sig. Ska näringsidkaren till exempel kunna begära att få byta kontrollant? Ska företagaren vid en kontroll från kommunen på grund av till exempel dålig personkemi kunna säga \"Nej, jag vill att den kommunen kommer och kontrollerar mig i stället. Det här fungerar nämligen inte\"? Det skulle vara intressant att få höra Miljöpartiets och regeringens bedömning av de möjligheterna.</p>",
    "intressent_id": "025877594729",
    "rel_dok_id": "H801MJU6",
    "replik": "Y",
    "systemdatum": "2021-05-05 14:52:31"
  }
}