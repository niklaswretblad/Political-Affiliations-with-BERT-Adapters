{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "8f68e860-3b0b-ec11-9160-901b0e9b71a0",
    "anforande_nummer": "109",
    "talare": "Juno Blom (L)",
    "parti": "L",
    "anforandetext": "<p>Fru talman! Då tror jag att det är viktigt att tänka på att om man döms för mord handlar det ju inte om självförsvar eller vållande till annans död. Det är i de fall där man döms för mord som vi önskar detta, och i de fall du tar upp kommer det inte att bli så.</p><p>När det gäller utvidgat kontaktförbud har jag pratat med många åklagare som själva uttrycker att det är otydligt i förarbetena. Man ser inte riktigt på säkerhetsrisken utan på proportionalitetsprincipen, vilket gör att det uppstår svårigheter, så jag tror ändå att det finns ett behov av att titta närmare på det.</p><p>En annan sak som jag tänker på handlar om individuella dödsfallsutredningar. Vi vet att man gör dem i dag. Jag har själv medverkat i sådana, så jag vet hur de går till, och jag tycker verkligen att de måste skärpas till. Vi har mycket att lära för att förhindra att det här sker.</p>",
    "intressent_id": "0719332223713",
    "rel_dok_id": "",
    "replik": "Y",
    "systemdatum": "2021-09-01 17:44:15"
  }
}