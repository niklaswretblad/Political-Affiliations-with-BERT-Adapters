{
  "anforande": {
    "dok_hangar_id": "5076079",
    "dok_id": "H80943",
    "dok_titel": "Protokoll 2020/21:43 Fredagen den 27 november",
    "dok_rm": "2020/21",
    "dok_nummer": "43",
    "dok_datum": "2020-11-27 00:00:00",
    "avsnittsrubrik": "Svar på interpellation 2020/21:122 om valfusk i Venezuela",
    "underrubrik": "",
    "kammaraktivitet": "interpellationsdebatt",
    "anforande_id": "08cd5d5c-3f41-eb11-9147-901b0eac4c70",
    "anforande_nummer": "61",
    "talare": "Utrikesministern Ann Linde (S)",
    "parti": "S",
    "anforandetext": "<p>Fru talman! Låt mig börja där Kerstin Lundgren slutar med den humanitära krisen. Den är väldigt oroväckande. Redan innan pandemin kom hade sjukvården kollapsat. Över fem miljoner människor tvingades lämna landet. Ekonomin är slagen i spillror på grund av att det saknas grundläggande nödvändigheter som medicin, basvaror, rinnande vatten och elektricitet.</p><p>Det är fruktansvärda villkor för stora delar av befolkningen. Det är en enorm inflation. Över 7 miljoner människor var förra året i behov humanitärt stöd. Därför är det viktigt som Kerstin Lundgren säger att ett sådant stöd ska kanaliseras på ett sådant sätt att det inte stöder regimen utan går till folket.</p><p>Därför går Sveriges stöd genom FN-organisationer som UNHCR, Unicef och WHO samt Rödakorsrörelsen och olika internationella humanitära organisationer. EU är väldigt djupt engagerat i responsen på den humanitära krisen och har bidragit med över 156 miljoner euro i humanitärt stöd. Man stöder naturligtvis också flyktingar i grannländerna.</p><p>Vi lyfter fram de här frågorna hela tiden för att försöka mobilisera stöd. Senast den 10 september i år var Sverige värd för ett givarmöte med de största givarländerna för att få mer stöd till det venezuelanska folket.</p><p>När det gäller ICC har ICC en utredning som har pågått sedan 2018 mot regimen i Venezuela. Hur ICC väljer att gå vidare efter den preliminära undersökningen är ett beslut som ICC:s åklagare fattar helt självständigt. Vi värnar om domstolens oberoende och integritet.</p><p>Vi har också varit aktiva tillsammans med internationella aktörer för att få en dialogprocess som fungerar i bred internationell enighet. Vid två tillfällen har Sverige varit värd. Det har varit stora internationella aktörer och en konstruktiv dialog, men vi måste fortsätta med det nästa år.</p><p>Trots att de norskledda förhandlingarna suspenderades i höstas fortsätter vi ändå på det norska initiativet. Vi är övertygade om att den enda hållbara lösningen är en politisk framförhandlad lösning för att få en långvarig fred i Venezuela.</p>",
    "intressent_id": "0992800527915",
    "rel_dok_id": "H810122",
    "replik": "N",
    "systemdatum": "2020-12-18 15:44:06"
  }
}