{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Arbetsrätt",
    "underrubrik": "",
    "kammaraktivitet": "ärendedebatt",
    "anforande_id": "ad3dab79-b2c7-ec11-9170-0090facf175a",
    "anforande_nummer": "21",
    "talare": "Anna Johansson (S)",
    "parti": "S",
    "anforandetext": "<p>Fru talman! Det skulle, apropå lex Laval, vara jättespännande att få några exempel på företag som har haft betydligt bättre villkor för de anställda än kollektivavtal och som på något sätt har blivit utsatta för sanktioner på grund av det. Men det kan vi ta i ett annat replikskifte vid något annat tillfälle.</p><p>Mats Greens parti har vid ett flertal tillfällen ensidigt genomfört förändringar av arbetsrätten som bara kostat för den ena sidan, det vill säga arbetstagarna. Man har gjort förändringar i LAS som ensidigt har minskat tryggheten för de anställda utan att den andra sidan har fått betala någonting i form av ökade kostnader på något annat sätt.</p><p>Arbetsrätt</p><p>Det som parterna nu har kommit överens om är ett balanserat förslag där både arbetstagarnas önskemål om ökad trygghet och ökad kompetensutveckling och arbetsgivarnas behov av ökad flexibilitet tillmötesgås. Detta ställer vi oss bakom. Vi hade förmodligen gjort andra bedömningar om vi hade fått bestämma helt själva, men så funkar det ju inte.</p><p>Har vi överlämnat detta ansvar till parterna måste vi också stå upp för det fullt ut, och det gör Socialdemokraterna. Jag hade välkomnat om samtliga partier i Sveriges riksdag gjorde det - också på andra områden där parterna har gjort överenskommelser, till exempel när det gäller konflikträtten. Jag noterar att Moderaterna fortfarande tycker att det ska vara svårare för fackliga organisationer att få gehör för sina krav än vad parterna har kommit överens om i en överenskommelse om konflikträtten.</p><p>Arbetsrätt</p><p>(Applåder)</p><p>Överläggningen var härmed avslutad.</p><p>(Beslut skulle fattas den 23 februari.)</p><p>Svar på interpellationer</p>",
    "intressent_id": "0691264514114",
    "rel_dok_id": "H901AU7",
    "replik": "Y",
    "systemdatum": "2022-04-29 13:50:21"
  }
}