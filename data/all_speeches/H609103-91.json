{
  "anforande": {
    "dok_hangar_id": "5036113",
    "dok_id": "H609103",
    "dok_titel": "Protokoll 2018/19:103 Onsdagen den 12 juni",
    "dok_rm": "2018/19",
    "dok_nummer": "103",
    "dok_datum": "2019-06-12 00:00:00",
    "avsnittsrubrik": "Partiledardebatt",
    "underrubrik": null,
    "kammaraktivitet": null,
    "anforande_id": "9370f0aa-46ca-e911-9123-901b0eac4c78",
    "anforande_nummer": "91",
    "talare": "Ebba Busch Thor (KD)",
    "parti": "KD",
    "anforandetext": "<p>Fru talman! Jag tror att Annie Lööf i grunden egentligen förstod svaret på hennes förra fråga. I den andra delen kommer jag tillbaka till samma sak. Vi har inga förslag om att ändra någon lagstiftning i Sverige. Detta måste dock kunna lösas på arbetsplatsen, precis på samma sätt som skett vad gäller lösningen om samvetsfrihet för journalister. </p><p>Vi kommer under inga omständigheter att medverka till en utveckling där kvinnor som själva vill avsluta sin graviditet ska skuldbeläggas för det. Vi har haft nog av det i Sverige. Det gäller både kvinnor som har blivit skuldbelagda för att de trots en svår ekonomisk eller social situation har velat fullfölja en graviditet och kvinnor som har skuldbelagts för att de inte velat fullfölja en graviditet.</p><p>Detta är vår hållning, och det är det här vi värnar och kommer att fortsätta värna. Vi är inte emot en fri journalistik bara för att vi är för att journalistkåren ska kunna teckna samvetsfrihetsavtal, som de redan i dag har i sina kollektivavtal. Samma sak bör gälla för barnmorskor.</p><p> STYLEREF Kantrubrik \\* MERGEFORMAT Partiledardebatt</p><p>(Applåder)</p>",
    "intressent_id": "0512510717328",
    "rel_dok_id": null,
    "replik": "Y",
    "systemdatum": "2019-08-29 12:21:13"
  }
}