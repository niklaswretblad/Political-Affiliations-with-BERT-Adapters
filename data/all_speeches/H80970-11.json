{
  "anforande": {
    "dok_hangar_id": "5082067",
    "dok_id": "H80970",
    "dok_titel": "Protokoll 2020/21:70 Tisdagen den 26 januari",
    "dok_rm": "2020/21",
    "dok_nummer": "70",
    "dok_datum": "2021-01-26 00:00:00",
    "avsnittsrubrik": "Svar på interpellationerna 2020/21:298 och 320 om stöd till restaurangnäringen",
    "underrubrik": "",
    "kammaraktivitet": "interpellationsdebatt",
    "anforande_id": "41311abc-c58c-eb11-9152-901b0e9b71a8",
    "anforande_nummer": "11",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Jag var 13 år när jag fick mitt första jobb i restaurangbranschen, i disken på Brinkeboda Wärdshus i Mörsil. Det var fantastiskt lärorikt! Det har följts av olika jobb i den branschen såväl i Åre som här i Stockholm och även utomlands. </p><p>Det är en rolig bransch som fostrar många vidare i livet. Medelåldern i branschen är i dag 35 år. 43 procent är utrikesfödda, och det är ganska jämnt, 50-50, mellan kvinnor och män. Det är en bransch som är viktig för Sverige och för Sveriges jobb.</p><p>Många har hört av sig och berättat om sin vardag. Mina kollegor har vittnat om flera av dem. De ser sina livsverk gå i graven för att stöd inte betalas ut i tid. De undrar varför de inte är betrodda att tillhandahålla säkra miljöer för sina gäster. Det är ju det de vill och försöker göra.</p><p>Många går nu inte längre på knäna utan på hörntänderna. Det är förkrossande att höra deras historier. Man behöver faktiskt ta ansvar för detta. Stockholm är särskilt drabbat under coronapandemin, eftersom storstadslänen Stockholm, Västra Götaland och Skåne står för nästan 60 procent av sysselsättningen inom hotell- och restaurangbranschen.</p><p>Ministern säger att massor görs och att man har gjort många ändringsbudgetar och så vidare. Men då är följdfrågan: Görs rätt saker? Följer regeringen upp att stöden kommer företagarna till del?</p><p>Företagarna skriker på hjälp. Jag vet att ministern själv har träffat många företagare. Företagarnas vd, Günther Mårder, säger i medierna i dag att omställningsstödet, precis som Lars Beckman var inne på, är en av de sämst implementerade reformerna någonsin i modern historia. Jag förstår att krögarna och hela den branschen gör ett kastrulluppror. De behöver hjälp.</p><p>Finansutskottet vill nu se mer träffsäkra stöd för dessa företagare - det ska debatteras i kammaren i morgon. Kan alla dessa företagare förvänta sig att regeringen stöder det förslaget? Det är ju uppenbart att stöden inte är träffsäkra. Eller vad säger näringsministern till alla dessa företagare som behöver hjälp?</p><p>Jag ställde ett par frågor till näringsministern i min interpellation. Den första var om ministern var villig att vidta några åtgärder för att fler restauranger nu inte ska gå i konkurs. Jag kan inte höra att jag får något svar på den frågan. Eller ska jag tolka ministerns svar som att det inte kommer att göras några andra åtgärder?</p><p> STYLEREF Kantrubrik \\* MERGEFORMAT Svar på interpellationer</p><p>Min andra fråga var om regeringen har för avsikt att vidta några åtgärder för att effektivisera ansökningsförfarandet för de här stöden och säkerställa att utbetalningar görs i tid. Det måste göras mer skyndsamt. Inte ens där, fru talman, får jag något svar. Därför skulle jag vilja fråga ministern igen: Kommer ni att säkerställa att utbetalningarna görs mer skyndsamt?</p>",
    "intressent_id": "0866055333028",
    "rel_dok_id": "H8C120210126ip",
    "replik": "N",
    "systemdatum": "2021-03-24 18:24:38"
  }
}