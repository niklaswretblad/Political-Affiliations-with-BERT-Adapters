{
  "anforande": {
    "dok_hangar_id": "5038796",
    "dok_id": "H7095",
    "dok_titel": "Protokoll 2019/20:5 Tisdagen den 17 september",
    "dok_rm": "2019/20",
    "dok_nummer": "5",
    "dok_datum": "2019-09-17 00:00:00",
    "avsnittsrubrik": "Svar på interpellation 2018/19:316 om Kostnadsutjämningsutredningen",
    "underrubrik": "",
    "kammaraktivitet": "interpellationsdebatt",
    "anforande_id": "cddef07d-bfe9-e911-9128-901b0e9b71a0",
    "anforande_nummer": "13",
    "talare": "Mikael Damsgaard (M)",
    "parti": "M",
    "anforandetext": "<p>Fru talman! Jag ställde den här interpellationen med anledning av att västmanlänningarna blir några av de största förlorarna genom det nya förslaget om kostnadsutjämning. Detta sker trots att utbildningsnivån är lägre, ohälsotalen är högre och arbetslösheten är högre än för riket i genomsnitt. Enligt det index som är vedertaget inom landstingssektorn för att mäta risk för ohälsa har Västmanland näst störst risk i hela landet för ohälsa. </p><p>Jag tror att vi är överens om att en väl fungerande kostnadsutjämning är viktig för att skapa mer lika förutsättningar över hela landet. Förändringar av kostnadsutjämningssystemet kan emellertid inte kompensera för misslyckanden inom andra politikområden.</p><p>Det är också viktigt att ett utjämningssystem även om det inte gillas av alla ändå tolereras och upplevs vara legitimt av hela sektorn. Här har det liggande förslaget flera brister, som jag har lyft upp i tidigare anföranden. Det är därför jag menar att man forcerar fram förändringen. Detta riskerar på sikt hela utjämningssystemets legitimitet.</p><p>Här hade det varit att föredra att viktiga frågetecken som har lyfts fram av remissinstanser reddes ut och att kommuner och regioner gavs möjlighet till en bättre framförhållning i sin planering.</p><p>Jag vill avslutningsvis tacka civilministern för en bra och intressant diskussion om kostnadsutjämningen. Fortsättning följer.</p>",
    "intressent_id": "066036027425",
    "rel_dok_id": "H7C120190917ip",
    "replik": "N",
    "systemdatum": "2019-10-08 13:34:28"
  }
}