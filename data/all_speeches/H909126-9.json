{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "37022d69-c139-ed11-9178-901b0e9b71a8",
    "anforande_nummer": "9",
    "talare": "Statsministern Magdalena Andersson (S)",
    "parti": "S",
    "anforandetext": "<p>Herr talman! Stökiga klassrum drabbar alla. Barn kommer hem efter skoldagen med ont i huvudet. Föräldrar är med rätta oroliga. Hårt arbetande lärare riskerar att gå in i väggen. Så ser det ut i alldeles för många skolor i Sverige i dag. Så kan vi inte ha det. Man behöver lugn och ro för att kunna plugga glosor, tystnad för att förstå matte och ordning för att reda ut naturvetenskapliga formler.</p><p>Det är därför vi har gjort det enklare för lärare att få bort stök och störande mobiltelefoner från klassrummen. Det är därför vi har sett till att 38 000 fler anställda jobbar i skolan sedan 2014. Vi ser också att kunskapsresultaten har vänt uppåt, men det är uppenbart att det inte räcker. I grunden är nämligen systemet trasigt.</p><p>Vi måste tala klarspråk om vinsterna. Våra skattepengar behöver gå till mer personal, till skrivböcker och till skolkuratorer, inte till utländska riskkapitalister, lyxvillor på Floridas östkust eller nya lyxbilar.</p><p>Samhället måste vara starkare än marknaden. Det är därför vi behöver ta tillbaka den demokratiska kontrollen. Vi ska ha en skola med kunskap i fokus och med ordning och reda. Jag kommer att göra det jag kan för fler lärare, ordning och studiero så att barn och elever lär sig det man behöver. Men det kräver ett stopp för marknadsflummet.</p><p>Senare i dag är det omröstning i riksdagen. Det är inte rimligt att friskolor, som i dag, får betalt för uppgifter de inte har. Inte ens för den som vill ha en marknadsskola kan det vara rimligt, för så fungerar det inte på en marknad.</p><p></p><p>Så jag uppmanar alla: Släpp prestigen! Gör upp med den gamla politiken! Se till att vi kan få en rimligare ordning!</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:24:21"
  }
}