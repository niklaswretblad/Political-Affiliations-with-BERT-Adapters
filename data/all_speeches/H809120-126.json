{
  "anforande": {
    "dok_hangar_id": "5096849",
    "dok_id": "H809120",
    "dok_titel": "Protokoll 2020/21:120 Torsdagen den 6 maj",
    "dok_rm": "2020/21",
    "dok_nummer": "120",
    "dok_datum": "2021-05-06 00:00:00",
    "avsnittsrubrik": "Särskild debatt om det grova och dödliga våldet mot kvinnor i nära relationer ",
    "underrubrik": "",
    "kammaraktivitet": "",
    "anforande_id": "a068e860-3b0b-ec11-9160-901b0e9b71a0",
    "anforande_nummer": "126",
    "talare": "Nooshi Dadgostar (V)",
    "parti": "V",
    "anforandetext": "<p></p><p>Fru talman! Om en man anmäls för våld slår han oftast igen. Våldet eskalerar. Tillfället då en kvinna lämnar är den farligaste tidpunkten. Då får inte myndigheterna svika. Vi måste stoppa detta i tid, göra något medan kvinnan är vid liv, straffa den som begår brotten och göra allt som står i vår makt för att dessa brott inte ska ske. </p><p>Det oroar mig därför att regeringen i sin proposition om vårdnad om barn inte ser vilken roll detta spelar, att socialtjänsten dräneras på resurser av såväl borgerliga kommunpolitiker som genom regeringens skattesänkningar, att en genomgripande utbildning av hela rättskedjan inte har skett och, det viktigaste, att detta med att säkerställa en långsiktig finansiering av kvinnojourerna inte står högst på dagordningen.</p><p>Min vän Isabell skriver: Jag kan inte låta bli att minnas hur min mamma ringde polisen då hennes dåvarande sambo, senare mördare, hotade att skjuta sig själv med sitt jaktgevär då hon ville lämna honom. Hon och jag bodde efter det några dagar på kvinnojouren för beskydd. Efter det lämnade hon honom. Hon gjorde alltså allting rätt. Men den som har kunskap om mekanismerna bakom mäns våld vet också att tidpunkten då kvinnan vill lämna eller lämnar en våldsam relation är den farligaste. Men polisen insåg inte hotbilden. Hon vara bara 38 år. Jag är snart 32. Hon fick aldrig uppleva mina barn, sina barnbarn. Hon fick aldrig bli fri från den våldsamma mannen, trots att hon försökte.</p><p>Låt det aldrig hända igen! Vänsterpartiet är beredda att göra allt det som krävs.</p>",
    "intressent_id": "0721509806321",
    "rel_dok_id": "",
    "replik": "N",
    "systemdatum": "2021-09-01 17:44:15"
  }
}