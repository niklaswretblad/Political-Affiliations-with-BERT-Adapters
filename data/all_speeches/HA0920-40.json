{
  "anforande": {
    "dok_hangar_id": "5154409",
    "dok_id": "HA0920",
    "dok_titel": "Protokoll 2022/23:20 Tisdagen den 15 november",
    "dok_rm": "2022/23",
    "dok_nummer": "20",
    "dok_datum": "2022-11-15 00:00:00",
    "avsnittsrubrik": "Svar på interpellation 2022/23:12 om Sveriges prioriteringar inför EU-ordförandeskapet",
    "underrubrik": "",
    "kammaraktivitet": "interpellationsdebatt",
    "anforande_id": "a45232c9-7975-ed11-917b-901b0eac4c70",
    "anforande_nummer": "40",
    "talare": "Statsrådet Jessika Roswall (M)",
    "parti": "M",
    "anforandetext": "<p>Fru talman! Tack för gratulationerna, Matilda Ernkrans! Jag gratulerar tillbaka till uppdraget i EU-nämnden! Både Matilda Ernkrans och jag vet hur viktigt och hur roligt arbetet är i EU-nämnden.</p><p> STYLEREF Kantrubrik \\* MERGEFORMAT Svar på interpellationer</p><p>Låt mig inleda med att tala om det breda samförstånd vi hade om de fem prioriteringarna för arbetet. Jag hade ett väldigt nära samarbete med den dåvarande regeringen där Matilda Ernkrans ingick.</p><p>Det var fem områden som vi pekade ut från Sveriges sida. Det var att skapa säkerhet för EU:s medborgare och stärka EU:s roll i världen, att stoppa den organiserade brottsligheten, att snabba på klimatomställningen, att stärka EU:s konkurrenskraft för framtidens jobb och att slå vakt om unionens grundläggande värderingar, utan inbördes ordning.</p><p>Alla de delarna - som jag redan sagt en gång, och som statsministern också har sagt - kommer att vara viktiga delar för ordförandeskapsprogrammet. Men jag vill också säga - och det tycker jag att Matilda Ernkrans lyfter fram i sin interpellation - att det svenska ordförandeskapet kommer att prioritera och behöva jobba väldigt mycket med fortsatt stöd till Ukraina. Det är både för att EU ska hålla ihop och för att det ska fortsätta att ge ekonomiskt och militärt stöd till Ukraina.</p><p>Varför säger jag det? Jo, därför att ordförandeskapets prioriteringar behöver ta in omvärlden. Det händer saker i omvärlden, och det behöver också speglas i ordförandeskapets prioriteringar.</p><p>Låt mig vara extremt tydlig. Den oro som Matilda Ernkrans lyfter fram här är helt oberättigad. Vad gäller rättsstatens principer har jag alltid i olika sammanhang varit väldigt tydlig. För mig är det en prioriterad fråga. Jag delar Matilda Ernkrans beskrivning av hur viktigt det är för förtroendet för EU. Det är en grundbult för samarbetet.</p><p>EU är en union som bygger på värderingar. Det råder det ingen tvekan om. Jag gläds över - vilket jag tror att även Matilda Ernkrans gör - att det numera finns flera redskap i verktygslådan för att se till att medlemsstaterna följer våra gemensamma värden. Jag kan sedan återkomma om de villkorsmekanismer som vi nu har på plats och som regeringen såklart fortsatt stöder. Kommissionen har redan påbörjat arbetet med till exempel Ungern, som Matilda Ernkrans lyfter fram. Det kommer det svenska ordförandeskapet att få fullfölja.</p><p>Värderingsfrågorna är centrala för mig, regeringen och Sverige och kommer att fortsätta att vara det. Det kommer såklart alltid att vara en prioriterad fråga för ett ordförandeskap och kommer att så förbli.</p><p>Låt mig bara säga några saker som det svenska ordförandeskapet kommer att jobba med, för att skingra den oro som Matilda Ernkrans lyfter fram. Bland annat finns det en process om artikel 7-förfarande som vi kommer att fortsätta att arbeta med. Det pågår redan nu ett arbete.</p><p>Som jag nämnde finns ett arbete om villkorlighetsmekanismen som vi kommer att arbeta vidare med. Det finns också andra delar om återhämtningsfonden. Matilda Ernkrans behöver inte oroa sig. Det kommer att vara en prioriterad sak för ordförandeskapet och för Sveriges regering under hela perioden.</p><p>Jag vill också säga att det inte är något arbete som tar slut. Det påbörjades inte heller under den förra regeringen, och det kommer att fortsätta. Det handlar om legitimitet och förtroende för EU som institution. Jag kommer att se till att det kommer att fortsätta att vara prioriterat.</p>",
    "intressent_id": "0718034011110",
    "rel_dok_id": "HA1012",
    "replik": "N",
    "systemdatum": "2022-12-06 16:23:05"
  }
}