{
  "anforande": {
    "dok_hangar_id": "5010130",
    "dok_id": "H60920",
    "dok_titel": "Protokoll 2018/19:20 Torsdagen den 22 november",
    "dok_rm": "2018/19",
    "dok_nummer": "20",
    "dok_datum": "2018-11-22 00:00:00",
    "avsnittsrubrik": "Bastjänstgöring för läkare ",
    "underrubrik": null,
    "kammaraktivitet": "ärendedebatt",
    "anforande_id": "cc98e374-dafe-e811-9111-901b0eac4c70",
    "anforande_nummer": "6",
    "talare": "Barbro Westerholm (L)",
    "parti": "L",
    "anforandetext": "<p>Fru talman! Det är välkommet att läkarutbildningen nu förändras på det här sättet. Vi kommer i annat sammanhang att diskutera grundutbildningen som leder till legitimation, men nu diskuterar vi bastjänstgöringen som underlättar för blivande läkare som kommer från andra länder, bland annat inom EU, att gå in i bastjänstgöringen. Jag tycker att uppläggningen av den är väl avvägd, inte för detaljerad. Socialstyrelsen kommer ju att ge ytterligare riktlinjer.</p><p>När jag tittar på vad listan innehåller är jag särskilt glad över att etik understryks tydligt - detta har brustit i undervisningen - och att den tar upp olika etiska problem och svåra patientavgöranden som läkare ställs inför. Här måste man tränas i hur man ska tänka och analysera när sådana problem uppstår.</p><p>Jag är också väldigt glad över att kommunikation har kommit in här. Många av anmälningarna från patienter som kommer in till IVO och landstingen om det ena och det andra beror ju på bristande kommunikation, att man inte har förklarat nytta och risker med olika insatser. </p><p>Här finns också frågan om läkemedel med. Jag som är klinisk farmakolog från början kan inte nog understryka hur viktigt det är att man under det här utbildningsskedet lär sig om nytta och risker med läkemedelsbehandling. Patienter är olika, och det kanske inte alltid är läkemedel som är lösningen på problemet.</p><p>Sedan är det också det sjukdomsförebyggande arbetet. Ska vi klara hälso- och sjukvårdens ekonomi framöver måste hälso- och sjukvården bli bättre på att förebygga ohälsa.</p><p>Jag blev glad över alla applåder för detta med bastjänstgöring på Åland. Jag var nämligen där i januari i år och såg på AT-tjänstgöringen och den kliniska tjänstgöringen för blivande läkare på Åland och var väldigt imponerad av den handledning de fick där. Handledningen brister, tyvärr, på många ställen i Sverige. På Åland är inte heller språket något problem för dem som är svenskfödda.</p><p>Jag är glad över att utskottet ställt sig bakom vår motion.</p><p>(Applåder)</p><p>Överläggningen var härmed avslutad.</p><p>(Beslut skulle fattas den 28 november.)</p>",
    "intressent_id": "0363228965800",
    "rel_dok_id": "H601SoU5",
    "replik": "N",
    "systemdatum": "2018-12-13 14:25:12"
  }
}