{
  "anforande": {
    "dok_hangar_id": "5033719",
    "dok_id": "H60990",
    "dok_titel": "Protokoll 2018/19:90 Fredagen den 10 maj",
    "dok_rm": "2018/19",
    "dok_nummer": "90",
    "dok_datum": "2019-05-10 00:00:00",
    "avsnittsrubrik": "Aktuell debatt med anledning av Klimatpolitiska rådets rapport",
    "underrubrik": null,
    "kammaraktivitet": "aktuell debatt",
    "anforande_id": "e51afbfa-0d86-e911-9121-901b0e9b71a0",
    "anforande_nummer": "7",
    "talare": "Jens Holm (V)",
    "parti": "V",
    "anforandetext": "<p>Fru talman! Det som är helt uppenbart i rapporten från Klimatpolitiska rådet är att dagens politik inte på långa vägar räcker. Rådet konstaterar att klimatmålen måste integreras i alla politiska beslut, i alla offentliga utredningar och i alla propositioner som läggs fram av regeringen. Det innebär också att våra myndigheter måste få nya uppdrag och att våra statliga bolag måste få nya ägardirektiv. </p><p>Det håller inte att vi till exempel har en försvarsmakt som rutinmässigt säger nej till etablerande av all ny vindkraft i Sverige. Det håller inte att vi har en statlig myndighet, Swedavia, som vill fördubbla antalet avgångar med flyg till och från Arlanda.</p><p>Här vill jag fråga klimatministern: Var finns planen för att integrera klimatfrågan i alla politiska beslut?</p><p>I rapporten konstateras också tydligt att vi i dag har en infrastrukturplanering som inte alls förhåller sig till våra klimatmål. Trafikverket och infraplanerarna verkar leva i sitt eget universum och planerar för nya motorvägar och växande utsläpp baserat på prognoser om mer bilism.</p><p> STYLEREF Kantrubrik \\* MERGEFORMAT Aktuell debatt med anledning av Klimatpolitiska rådets rapport</p><p>Isabella Lövin, vad är planen för att ändra på infrastrukturplaneringen i Sverige, så att vi får en planering som helt och hållet integrerar klimatfrågan?</p><p>Rapporten tar också upp den viktiga frågan om att utjämna skillnader i Sverige. Vi kan inte ha en politik som gör att människor som bor på landsbygden känner sig lämnade därhän eller där människor med liten plånbok tycker att rika kan fortsätta leva sitt liv i sus och dus och belasta klimatet flera gånger mer än vanliga människor. Jag tror att det är otroligt viktigt att vi får en tydlig rättvisedimension i klimatpolitiken. Det har jag saknat hittills i den svenska debatten.</p><p>Isabella Lövin har helt rätt i att det råder ett nödläge för klimatet. Men vilka slutsatser drar då hon och regeringen av det? I Storbritannien, Irland, Skottland, Wales och ett stort och växande antal kommuner har man utlyst nödläge för klimatet. Det innebär att man bestämmer sig för att prioritera klimatfrågan framför alla andra frågor.</p><p>Att utlysa ett nödläge för klimatet skulle vara en tydlig signal till de aktivister som demonstrerar på våra gator och de elever som strejkar här utanför just nu om att vi tar deras oro på allvar, att vi kommer att göra mer och att vi kommer att prioritera klimatfrågan framför alla andra politiska frågor.</p><p>Isabella Lövin och alla andra debattörer här! Är ni beredda, precis som vi i Vänsterpartiet, att utlysa nödläge för klimatet?</p>",
    "intressent_id": "0216534495014",
    "rel_dok_id": "H6C120190510ad",
    "replik": "N",
    "systemdatum": "2019-06-03 16:44:04"
  }
}