{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "b8829754-be2a-ed11-9178-901b0e9b71a8",
    "anforande_nummer": "10",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Jag tackar för inläggen så här långt.</p><p>Jag ska säga att jag tycker att det är väldigt viktigt att rikspolischefen och den övriga polisledningen går igenom vad som hände under den här helgen och gör en oberoende utvärdering av själva insatsen. Rikspolischefen har öppnat upp för att inte bara göra en oberoende utvärdering utan också se över vilka möjligheter man behöver ha i övrigt, till exempel mer materiel. Vi vet till exempel att tårgas nu användes i Malmö. Det var faktiskt första gången som man använde tårgas på det sättet, och det var vid det tillfället väldigt effektivt. Nu tittar man också på vattenkanoner, beanbags och eventuell övrig materiel. Jag välkomnar den utvärderingen och översynen.</p><p>Jag har haft en dialog med rikspolischefen. Hittills har han inte begärt någonting extra av regeringen. De insatser man kan göra, hittills i varje fall, bedömer han att man ska kunna göra inom nuvarande ramar och regelverk. Skulle det ändå väckas någon fråga där det behövs regeringsbeslut och ytterligare resurser får vi givetvis ha en dialog om det. Svensk polis ska ha de resurser och den materiel man behöver för att kunna hantera sådana här situationer.</p><p>På förekommen anledning tycker jag samtidigt att det är viktigt att markera att det är polisen som fattar de operativa besluten. Det är de som är proffsen i de här situationerna. Man kan inte sitta på läktaren, vid sidan om, och tala om för polisen att de borde göra si eller att de borde göra så. Då blir det väldigt fel. Det är polisen som avgör när och hur de ska använda våld, förstås inom ramen för den lagstiftning som gäller. Det är inte upp till politiker som många gånger inte riktigt vet vad de pratar om att från läktarplats dela ut pekpinnar för när polisen ska använda våld.</p><p>Det var därför Polisförbundet var tydliga i sin kritik mot KD-ledarens uttalande där hon ifrågasatte varför polisen inte hade skjutit mer och skarpt. Polisförbundet reagerade väldigt starkt och sa att sådana uttalanden inte hör hemma i en rättsstat. Det håller jag med om. Det är viktigt att skilja på rollerna här. Polisen har sin roll och fattar de operativa besluten. Vi politiker ska se till att polisen har de resurser som behövs och att vi har den lagstiftning som behövs så att de klarar de här situationerna. Men man ska inte blanda sig i de operativa besluten. Då blir det väldigt farligt.</p><p>Vi lade om svensk kriminalpolitik när vi tillträdde 2014 i en riktning som har lett till att vi nu har fler poliser än någonsin tidigare. De har mer resurser än någonsin tidigare, de har bättre verktyg än någonsin tidigare, de har fler kameror än någonsin tidigare och de har bättre avlyssningsmöjligheter än någonsin tidigare.</p><p>Vi kommer att fortsätta att förstärka svensk polis under de kommande åren. Det är en av våra allra mest prioriterade uppgifter.</p>",
    "intressent_id": "0473783431010",
    "rel_dok_id": "",
    "replik": "N",
    "systemdatum": "2022-09-02 14:54:39"
  }
}