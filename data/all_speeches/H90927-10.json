{
  "anforande": {
    "dok_hangar_id": "5112107",
    "dok_id": "H90927",
    "dok_titel": "Protokoll 2021/22:27 Onsdagen den 10 november",
    "dok_rm": "2021/22",
    "dok_nummer": "27",
    "dok_datum": "2021-11-10 00:00:00",
    "avsnittsrubrik": "Riksrevisionens rapport om arbetssökande över 55 år",
    "underrubrik": "",
    "kammaraktivitet": "ärendedebatt",
    "anforande_id": "3fe4338a-cd59-ec11-915f-901b0eac4c70",
    "anforande_nummer": "10",
    "talare": "Ann-Christine From Utterstedt (SD)",
    "parti": "SD",
    "anforandetext": "<p>Fru talman! Äntligen ska vi debattera den oerhört viktiga frågan om arbetssökande över 55 år. Det är en grupp som tyvärr inte prioriteras av regeringen i dess myndighetsstyrning.</p><p> STYLEREF Kantrubrik \\* MERGEFORMAT Riksrevisionens rapport om arbets-sökande över 55 år</p><p>Jag är glad för Sveriges skull att vi även i detta betänkande ser en växande opposition, vilket resulterat i reservation 1 av M, SD och KD som visar att flera av våra ställningstaganden är likvärdiga. Det är bra för Sveriges framtid.</p><p>I flera frågor vill dock Sverigedemokraterna gå steget längre i jämförelse med både regeringen och övriga oppositionspartier. Därför yrkar jag bifall till Sverigedemokraternas reservation, nummer 2.</p><p>Sverigedemokraterna har mottagit regeringens skrivelse och tagit del av Riksrevisionens rapport om arbetssökande över 55 år. Rapporten visar på brister som vi som parti befarat och belyst i olika sammanhang. Arbetssökande över 55 år får inte det stöd att komma i arbete som de har rätt till.</p><p>Vi får dock inte glömma att detta är en heterogen grupp i vilken individerna kan ha väldigt olika förutsättningar att leva i sin vardag liksom att komma i arbete, även om vi i mångt och mycket i de här sammanhangen talar i generella ordalag. Vi är medvetna om att det finns 55-åringar som likt Rönnerdahl skuttar med ett skratt ur sängen varje morgon - ni yngre får kanske googla på det. Men samtidigt finns det de i samma ålder som har haft ett hårt arbetsliv både kroppsligt och själsligt. Då kan det vara tufft att byta arbetsliv, och möjlighet att omskola sig kanske saknas.</p><p>Samtidigt som allt fler i högre åldrar arbetar fastnar också många äldre i långtidsarbetslöshet, och det är dem denna debatt handlar om.</p><p>Fru talman! Som jag sa prioriteras inte gruppen äldre arbetssökande. Regeringen har nämligen fullt upp med att prioritera andra grupper i sin styrning av myndigheten. Gruppen arbetssökande över 55 år har varken varit föremål för särskilda mål eller omfattats av Arbetsförmedlingens uppföljning av verksamheten, vilket givetvis måste ske.</p><p>Avsaknaden av tillräckliga insatser består trots att statistiken de senaste tio åren visar att man redan som 40-åring mist mycket av sin attraktionskraft för arbetsgivare. Att regeringen inte gjort mer för denna grupp är beklagligt.</p><p>I regleringsbrevet för 2021 har regeringen givit Arbetsförmedlingen i uppdrag att införa ett statistiskt bedömningsstöd. Det är bra men långtifrån tillräckligt. Tillräckliga insatser för att denna grupp ska komma i arbete och inte fastna i långtidsarbetslöshet måste snarast presenteras och införas.</p><p>Denna grupps svårigheter att komma i arbete rimmar också väldigt illa med kraven på att vi som befolkning ska arbeta längre för att bidra till våra gemensamma skattemedel.</p><p>Fru talman! För att samtliga arbetssökande ska få det stöd de har rätt till anser Sverigedemokraterna att myndighetsinstruktionen bör ändras. Regeringen bör instruera myndigheten att utföra uppdraget i enlighet med behovsstyrning eftersom nuvarande styrning mot specifika målgrupper skapar problem med prioriteringar och undanträngningseffekter. Äldre arbetssökande får alltså ställa sig sist i kön och hoppas på att bli behövda av samhället.</p><p>Detta medför flera svårigheter. Den som drabbas av arbetslöshet, i förlängningen ofta långtidsarbetslöshet, löper risk att också drabbas av depression, en depression som i värsta fall leder till att ett liv går förlorat.</p><p>Att mångårig arbetslivserfarenhet går förlorad på arbetsmarknaden är också allvarligt för vårt samhälles utveckling. Synen på våra äldre måste förändras i grunden. De fördomar som finns mot äldre i dag måste stävjas. Vid anställning ska man givetvis se till de arbetssökandes kompetens, inte endast deras ålder.</p><p> STYLEREF Kantrubrik \\* MERGEFORMAT Riksrevisionens rapport om arbets-sökande över 55 år</p><p>Regeringens samhällsutveckling bygger på att fler måste arbeta längre för att bidra till vår välfärd. Sverigedemokraterna driver tanken om det självklara i att om du ska kräva din rätt måste du först göra din plikt. Det, fru talman, är precis vad de flesta i gruppen arbetslösa över 55 år har gjort under större delen av sitt liv. De har hållit sin del av samhällskontraktet. De förtjänar därmed att få tillbaka sin beskärda del av det.</p>",
    "intressent_id": "0148424181819",
    "rel_dok_id": "H901AU5",
    "replik": "N",
    "systemdatum": "2021-12-10 16:26:55"
  }
}