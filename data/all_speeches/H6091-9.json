{
  "anforande": {
    "dok_hangar_id": "5003657",
    "dok_id": "H6091",
    "dok_titel": "Protokoll 2018/19:1 Måndagen den 24 september",
    "dok_rm": "2018/19",
    "dok_nummer": "1",
    "dok_datum": "2018-09-24 00:00:00",
    "avsnittsrubrik": "Val av andre vice talman",
    "underrubrik": null,
    "kammaraktivitet": null,
    "anforande_id": "b18d3f5f-3bd1-e811-910e-901b0eac4c78",
    "anforande_nummer": "9",
    "talare": "Christer Nylander (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Val av andre vice talman</p><p>Fru ålderspresident! Liberalernas riksdagsgrupp är starkt kritisk till att Sverigedemokraterna nominerar Björn Söder till andre vice talman. Vi kommer att rösta emot förslaget genom att välja de blanka valsedlarna.</p><p>Det är en kandidat som splittrar riksdagen i stället för att nå bred acceptans. Det är en kandidat som med återkommande fördomsfulla och grova generaliserande uttalanden har visat att han är olämplig på posten som andre vice talman.</p><p>Fru ålderspresident! Samtidigt ska proportionalitetsprincipen gälla vid val av vice talmän. Till de tre vice talmansposterna ska, enligt den praxis som har gällt sedan enkammarriksdagens införande, väljas ledamöter från de tre största partierna som inte har fått en företrädare ur de egna leden på talmansposten. Posterna ska besättas efter de tre partiernas storlek, i fallande ordning.</p><p>Liberalerna ser inga skäl alls att frångå denna praxis. Sverigedemokraterna har därför, till följd av valresultatet, rätt till posten som andre vice talman. Det finns mot denna bakgrund inte heller något motiv till att rösta fram en kandidat från Vänsterpartiet.</p><p>Uppdraget som vice talman är speciellt. Precis som talmannen ska de vice talmännen företräda hela riksdagen. Den som är vice talman ska vara en god företrädare för Sverige och hela dess befolkning. På den som är talman eller vice talman ska det ställas särskilt höga krav på omdöme och lämplighet. Att Sverigedemokraterna nominerar riksdagsledamoten Björn Söder till denna post, trots att kritiken är väl känd, är därför mycket olyckligt.</p><p>Liberalernas ledamöter kommer vid valet av andre vice talman att välja den blanka valsedeln. För oss är det en tydlig markering att den liberala riksdagsgruppen säger nej till Björn Söder, men vi röstar enligt praxis blankt.</p><p>(Applåder)</p>",
    "intressent_id": "0731442709013",
    "rel_dok_id": null,
    "replik": "N",
    "systemdatum": "2018-10-16 14:03:35"
  }
}