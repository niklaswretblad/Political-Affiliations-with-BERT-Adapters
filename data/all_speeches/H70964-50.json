{
  "anforande": {
    "dok_hangar_id": "5053946",
    "dok_id": "H70964",
    "dok_titel": "Protokoll 2019/20:64 Tisdagen den 28 januari",
    "dok_rm": "2019/20",
    "dok_nummer": "64",
    "dok_datum": "2020-01-28 00:00:00",
    "avsnittsrubrik": "Särskild debatt om mäns våld mot kvinnor",
    "underrubrik": "",
    "kammaraktivitet": "",
    "anforande_id": "8fa1fdd8-a363-ea11-912e-901b0eac4c78",
    "anforande_nummer": "50",
    "talare": "Ebba Hermansson (SD)",
    "parti": "SD",
    "anforandetext": "<p>Fru talman! I mitt förra anförande nämnde jag ett antal åtgärder som Sverigedemokraterna som parti har drivit på för i ett antal år. Det är konkreta åtgärder som vi tror skulle göra påtaglig skillnad för de kvinnor som har utsatts eller riskerar att utsättas för våld och förtryck. Det är konkreta åtgärder som kan åstadkommas med politisk viljekraft.</p><p>Det är lätt att fastna i det som är konkret, alltså det man kan ta på och kan lagstifta om. Minst lika viktigt är det som finns under ytan, det som metoo-hösten och de 22 kvinnorna 2018 vittnade om: att Sverige är i behov av en samhällelig värderingsförändring. Vi är behov av ett starkt civilsamhälle med civilkurage och respekt för andra människors gränser och integritet, där ett slag eller påtvingat sexuellt närmande betraktas som fel oavsett skäl.</p><p>I min värld finns det inga förmildrande omständigheter när det kommer till kvinnovåld. Det finns inga ursäkter, förklaringar eller yttre faktorer som förmildrar det faktum att ens dåliga moral och avsaknad av respekt skadar andra människor.</p><p>Fru talman! Jag vet inte om det är möjligt att lagstifta fram god moral och sund medmänsklig respekt, men jag vet att vi måste pröva alla metoder som står till buds för att få bukt med kvinnovåldet. Om vi börjar här inne med lagar, former och beslut och fortsätter där ute med civilkurage, mod, omtanke och respekt tror jag att vi kan åstadkomma en hel del tillsammans.</p><p>Avslutningsvis tackar jag samtliga partier för en hittills god debatt, och jag hoppas att vi aldrig behöver ha denna debatt igen.</p>",
    "intressent_id": "055824190225",
    "rel_dok_id": "",
    "replik": "N",
    "systemdatum": "2020-03-11 15:23:39"
  }
}