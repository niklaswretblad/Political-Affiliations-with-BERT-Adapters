{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellation 2021/22:3 om utförsel av stöldgods",
    "underrubrik": "",
    "kammaraktivitet": "interpellationsdebatt",
    "anforande_id": "93a850f7-7b40-ec11-9164-0090facf175a",
    "anforande_nummer": "65",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Jag tackar statsrådet för svaret. </p><p>Detta med befogenheter är intressant. Vi kan titta på vad som finns tillgängligt ute på vägarna, nämligen bilinspektörer och poliser med förordnande att göra kontroller av tunga fordon. De har tillträde till bilar när som helst. Vill de gå in i en bil kan de göra det. Det ingår i det som kallas flygande inspektion. De behöver inte ha åklagarbeslut eller någonting annat, utan de kan öppna dörrarna för att se hur det ser ut. Skulle de i detta läge hitta stöldgods får de ta den frågan vidare. Men initialt krävs det inga särskilda beslut för att en bilinspektör eller en polis med förordnande ska kunna göra kontroll av tunga fordon. De disponerar fordonen tills de är färdiga. Det kan ingen göra någonting åt. Där har man ett guldläge att kunna angripa och upptäcka någonting där ute. </p><p>Sedan har vi fenomenet att individer byter identitet. Jag kan ta ett exempel från verkligheten. Polisen hade hittat en liga som höll på att agera. Man hade också hittat tjuvgömman uppe i skogen och vaktade den. Då kom det en trailer, och tjuvarna körde ned fyrhjulingar och annat från skogen och lastade på. Då grep polisen naturligtvis detta gäng. Den som körde lastbilen i detta fall kommer från ett land nere i Europa och hade blivit rapporterad för samma sak tidigare och suttit fängslad i Sverige. Men nu hade han bytt identitet. Men i och med att man hade tagit fingeravtryck hittade man honom. </p><p>Sedan byts det identitet på fordon. Dessa personer har ett helt batteri med registreringsskyltar med tillhörande registreringsbevis. Även om de passerar en kamera med ett registreringsnummer åt det ena hållet kan de passera kameran med ett annat registreringsnummer åt det andra hållet. Detta måste man vara medveten om. Det är så dessa personer agerar bara för att skapa förvirring. </p>",
    "intressent_id": "0880018341619",
    "rel_dok_id": "H9103",
    "replik": "N",
    "systemdatum": "2021-11-08 11:10:22"
  }
}