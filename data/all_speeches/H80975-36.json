{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Extra ändringsbudget för 2021 - Stöd till företag, medel för vaccinering och andra åtgärder med anledning av coronaviruset och Extra ändringsbudget för 2021 - Förstärkta stöd till företag, nedsättning av arbetsgivaravgifter för unga och andra åtgärder ...",
    "underrubrik": "",
    "kammaraktivitet": "ärendedebatt",
    "anforande_id": "0111d8e4-cca2-eb11-9152-901b0e9b71a8",
    "anforande_nummer": "36",
    "talare": "Elisabeth Svantesson (M)",
    "parti": "M",
    "anforandetext": "<p>Fru talman! Jag misstror inte Centerpartiet på något sätt. Jag vet att Centerpartiet är ett parti som slåss för företag och vill rädda jobb. Där delar jag helt Rickard Nordins bild.</p><p>En lång stund av anförandet ägnades åt att kritisera regeringen och regeringens saktfärdighet. Det tycker jag klingar lite märkligt av flera skäl, eftersom Centerpartiet är det parti som tillsammans med Liberalerna håller regeringen under armarna. Men det är inte bara det. Centerpartiet är också det parti som har ett djupt budgetsamarbete med regeringen och dessutom ett 73-punktsprogram som omfattar stora delar av svensk politik och politiska områden.</p><p>Därför funderar jag lite grann på det här med tempot och snabbare utbetalningar. När jag hör centerpartister kritisera regeringen så hårt undrar jag naturligtvis varför ni inte gör någonting åt det. Ni sitter ju vid borden och diskuterar med regeringen om tempot i utbetalningarna. Ni har diskussioner och förhandlingar om vilka stöd som ska komma på plats, och det förvånar mig ofta att det tar så lång tid.</p><p>Extra ändringsbudget för 2021 - Stöd till företag, medel för vaccinering och andra åtgärder med anled-ning av coronaviruset och Extra ändrings-budget för 2021 - Förstärkta stöd till företag, nedsättning av arbetsgivaravgifter för unga och andra åt-gärder med anledning av coronaviruset</p><p>För bara några veckor sedan lade Moderaterna fram ett utskottsinitiativ i finansutskottet som bland annat handlade om just det som jag var inne på tidigare, fru talman, att det ska gå snabbare att få pengarna utbetalda samtidigt som straffen verkligen ska skärpas för dem som med uppsåt fuskar och bedrar skattebetalarna. Så har man gjort i andra länder. Då kommer ju pengarna företagen snabbare till del, för de allra flesta företagare är hederliga. Och pengarna måste komma ut snabbt om jobben ska räddas.</p><p>Min fråga till Rickard Nordin är: Varför stöttar inte Centerpartiet det utskottsinitiativ som Moderaterna har lagt på finansutskottets bord?</p>",
    "intressent_id": "0899112324519",
    "rel_dok_id": "H801FiU40, H801FiU42",
    "replik": "Y",
    "systemdatum": "2021-04-23 09:57:20"
  }
}