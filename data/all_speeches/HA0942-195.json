{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Ekonomisk trygghet vid ålderdom",
    "underrubrik": "",
    "kammaraktivitet": "ärendedebatt",
    "anforande_id": "55d7d288-ff9b-ed11-917f-901b0eac4c70",
    "anforande_nummer": "195",
    "talare": "Ida Gabrielsson (V)",
    "parti": "V",
    "anforandetext": "<p>Fru talman! Jag tackar ledamoten för inlägget.</p><p>Sverigedemokraterna har länge pratat om att man är pensionärernas parti, brinner för pensionärerna och tycker att pensionärer ska visas respekt i samhället. På vilket sätt tycker Daniel Persson att det visas respekt för landets pensionärer i den budget som nu läggs fram från Sverigedemokraterna när det gäller höjd pension? Den uppfattning som Vänsterpartiet och jag får av att titta i budgeten är nämligen att det satsas hela noll kronor på höjd pension under kommande period.</p><p>Jag vill påminna kammaren om att vi i Vänsterpartiet hade möjlighet att påverka i en situation som liknade den som Sverigedemokraterna har varit i här. Då ställde vi kravet att garantipensionen skulle höjas. Resultatet av detta blev den största höjningen av pensionerna i modern tid.</p><p>Sverigedemokraterna har fixat 14 öre i sänkt bensinskatt. Det har inte blivit något elprisstöd till norra Sverige. I budgeten ser vi att det blir noll kronor till landets pensionärer.</p><p>Vad har Sverigedemokraterna satt högst upp på listan när man har förhandlat? Har det varit pensionärerna, eller har man struntat i landets pensionärer, som har byggt upp vårt land, och låtit de andra högerpartierna få bestämma?</p>",
    "intressent_id": "025158809026",
    "rel_dok_id": "HA01SfU2",
    "replik": "Y",
    "systemdatum": "2023-01-24 16:56:02"
  }
}