{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "80a77c8f-3728-ec11-915b-901b0eac4c78",
    "anforande_nummer": "85",
    "talare": "Magnus Ek (C)",
    "parti": "C",
    "anforandetext": "<p>Fru talman! Det är inte första gången jag debatterar med ledamoten Kinnunen i miljö- och klimatfrågorna, och vi kommer att få göra det under lång tid framöver. Det är ett par frågor som kommer upp efter att jag har lyssnat på Martin Kinnunen i dag.</p><p>Den första är: När ser egentligen Martin Kinnunen och Sverigedemokraterna att vi ska ha klarat av omställningen? I dag har man från Sverigedemokraternas sida kritiserat omställningen i fordonssektorn, och man har kritiserat det som gäller kläder och förnybar energi. Man har snart sagt kritiserat det mesta förutom just kärnkraften.</p><p>Min enkla fråga är därför: När ser Sverigedemokraterna att det här ska vara genomfört? Ni har ju så svårt för många av de alternativ som gör att vi faktiskt kan börja ersätta det fossila.</p><p></p><p>Den andra frågan rör samma sak som jag frågade Jessica Rosencrantz om tidigare, nämligen när Moderaterna vill kapa det svenska biståndet ned till 0,7 procent, nästan en tredjedel. Men Sverigedemokraterna ska alltid vara värst och vill kapa det med hälften - i en tid när vi har en global pandemi och ett större behov än någonsin av att visa ett ledarskap och solidaritet i klimatomställningen.</p><p>Hur ser ledamoten Kinnunen på detta, och hur går det ihop?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}