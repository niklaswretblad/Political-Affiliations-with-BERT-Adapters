{
  "anforande": {
    "dok_hangar_id": "5125660",
    "dok_id": "H90987",
    "dok_titel": "Protokoll 2021/22:87 Torsdagen den 24 mars",
    "dok_rm": "2021/22",
    "dok_nummer": "87",
    "dok_datum": "2022-03-24 00:00:00",
    "avsnittsrubrik": "Frågestund",
    "underrubrik": "Stöd till självförsörjning för ukrainska flyktingar",
    "kammaraktivitet": "frågestund",
    "anforande_id": "7b521f3c-2fe0-ec11-916f-901b0eac4c70",
    "anforande_nummer": "64",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Tack, Johanna Haraldsson, för denna viktiga fråga!</p><p>De som kommer enligt massflyktsdirektivet får skydd och kan börja jobba på en gång när de kommer till Sverige. Det är såklart viktigt. Många som kommer nu kommer att vilja jobba. Jag tror att det i första hand kommer att vara fråga om att få mat och husrum, då det har varit en tuff flykt för många, men sedan kommer frågorna om arbete.</p><p>Det som gäller är att de som kommer från Ukraina bör ta kontakt med Arbetsförmedlingen. Man gör kompetenskartläggningar, och man matchar mot de lediga jobb som finns. Vi har i dag över 218 000 lediga jobb på svensk arbetsmarknad. Man kan få ytterligare insatser, till exempel en praktikplats om så skulle behövas. Vår bedömning är att många kan komma direkt ut i jobb.</p><p>Utgångspunkten är, precis som för alla andra, att alla som kan jobba ska jobba. Vi hoppas såklart att kriget snart tar slut. Många av de människor som kommer till vårt land vill åka tillbaka, men de kan använda tiden i Sverige till att bidra och försörja sig själva.</p>",
    "intressent_id": "0661583406713",
    "rel_dok_id": "H9C120220324fs",
    "replik": "N",
    "systemdatum": "2022-05-30 17:44:00"
  }
}