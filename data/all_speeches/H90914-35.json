{
  "anforande": {
    "dok_hangar_id": "5110262",
    "dok_id": "H90914",
    "dok_titel": "Protokoll 2021/22:14 Tisdagen den 12 oktober",
    "dok_rm": "2021/22",
    "dok_nummer": "14",
    "dok_datum": "2021-10-12 00:00:00",
    "avsnittsrubrik": "Svar på interpellationerna 2021/22:7 och 25 om bevarandet av veteranbilar vid ett bensin- och dieselförbud",
    "underrubrik": "",
    "kammaraktivitet": "interpellationsdebatt",
    "anforande_id": "73a850f7-7b40-ec11-9164-0090facf175a",
    "anforande_nummer": "35",
    "talare": "Jan Ericson (M)",
    "parti": "M",
    "anforandetext": "<p>Fru talman! Miljöministern sa i sitt svar att det även efter utfasningsåret kommer att behöva finnas kvar en viss möjlighet till en fortsatt mycket begränsad användning av fossila drivmedel. Min fråga ligger nära det som Lars Beckman var inne på nyss: Hur ska människor få tag på dessa mycket begränsade mängder fossila drivmedel? Hur ska de distribueras ut i landet? Har man ens funderat över detta?</p><p>De flesta bensinstationer lär ju läggas ned om de inte längre kan sälja flytande drivmedel. Hur ska man då kunna få ut dessa drivmedel på landsbygden, och vad kommer de att kosta? De kommer att vara i så små mängder att de blir dyrare, och dessutom kommer distributionen att bli jättedyr.</p><p>Hur ska man styrka vem som ska få lov att tanka de här fossila bränslena? Ska man ha någon som står och vaktar på stationen och som säger att någon annan har en för ny bil och inte får tanka fossila bränslen, för Miljöpartiet har bestämt att vi inte ska ha några fossila bränslen?</p><p>Vem avgör vad som är ett kulturhistoriskt intressant fordon som man ska få lov att tanka med fossila bränslen?</p><p>Utfasningsutredningen innebär ju, precis som Lars Beckman nämnde, ett gigantiskt sopberg av helt funktionella och väl fungerande produkter som inte längre kan användas på grund av att man tar bort bränslet.</p><p>Jag måste fråga Per Bolund, som i andra sammanhang har nämnt hur viktigt det är med en livscykelanalys i olika sammanhang, om det verkligen är förenligt med en livscykelanalys att skrota ut mängder av utombordsmotorer, verktyg, maskiner, traktorer, snöslungor, snöskotrar, mopeder, motorcyklar - jag kan räkna upp hur mycket som helst - bara för att man inte längre kan använda de bränslen som man tidigare har använt.</p><p> STYLEREF Kantrubrik \\* MERGEFORMAT Svar på interpellationer</p><p>Det här blir ett gigantiskt sopberg som på något vis måste hanteras. Det är dessutom en enorm kapitalförstöring och inte särskilt miljövänligt om man gör en livscykelanalys. Det är heller inte särskilt miljövänligt om man tittar på utsläpp, med tanke på att utsläppen vid tillverkning av produkter är väldigt stora - särskilt när det gäller produkter som inte används så jättemycket.</p><p>Det här är någonting som regeringen måste ta med när man tittar på utfasningsutredningen och hur man ska tillämpa den. Jag skulle gärna höra miljöministern utveckla lite närmare hur man funderar kring det här med livscykelanalys.</p><p>Jag kan inte komma ifrån en känsla av att man egentligen vill motverka framför allt privatbilismen med denna utfasningsutredning. Jag konstaterar också att ministern inte vill ge besked om vilken typ av bilism som han och hans eget parti vill begränsa politiskt. Då drar jag mina egna slutsatser. Jag tycker att detta är väldigt oroande.</p>",
    "intressent_id": "0940980416614",
    "rel_dok_id": "H9C120211012ip",
    "replik": "N",
    "systemdatum": "2021-11-08 11:10:15"
  }
}