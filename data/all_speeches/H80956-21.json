{
  "anforande": {
    "dok_hangar_id": "5079365",
    "dok_id": "H80956",
    "dok_titel": "Protokoll 2020/21:56 Torsdagen den 17 december",
    "dok_rm": "2020/21",
    "dok_nummer": "56",
    "dok_datum": "2020-12-17 00:00:00",
    "avsnittsrubrik": "Hälsovård, sjukvård och social omsorg",
    "underrubrik": "",
    "kammaraktivitet": "ärendedebatt",
    "anforande_id": "320aa906-f371-eb11-914b-901b0eac4c70",
    "anforande_nummer": "21",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Att diskutera äldreomsorgen kommer inte att räcka. Det har gjorts under lång tid. Jag ska naturligtvis tala om äldreomsorgen i mitt anförande. Det finns många åtgärder som har vidtagits och som kommer att vidtas.</p><p>Camilla Waltersson Grönvall! När kommissionen säger den här regeringen och tidigare regeringar är jag ganska säker på att man inte syftar på sex år tillbaka. Man talar i samma betänkande om decennier av underlåtenhet.</p><p>Jag hade en enda fråga, som jag tyckte var rak och tydlig, med anledning av Camilla Waltersson Grönvalls anförande. Det är ju det replikskiftet är till för. Jag ställer frågan igen, och det gör jag på förekommen anledning. Det finns moderatledda kommuner som i pandemins skugga passar på att lägga ned den kommunala hemtjänsten. De utökar inte alls resurserna utan drar tillbaka dem. De sänker skatten och tycker uppenbarligen att det är rätt sätt att stödja personalen som behöver bättre förutsättningar för att ge en god äldreomsorg.</p><p>Kan Camilla Waltersson Grönvall garantera att de moderatledda kommunerna nu kommer att använda sin del av alla tillskotten i budgeten till att just förbättra villkoren för dem som arbetar inom äldreomsorgen, det som kommissionen och alla andra är överens om?</p>",
    "intressent_id": "0853395328224",
    "rel_dok_id": "H801SoU1",
    "replik": "Y",
    "systemdatum": "2021-02-18 15:10:49"
  }
}