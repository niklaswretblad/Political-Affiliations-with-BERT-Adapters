{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:479 om integrationen",
    "underrubrik": "",
    "kammaraktivitet": "interpellationsdebatt",
    "anforande_id": "b2bc72cc-bb44-ed11-9177-901b0eac4c70",
    "anforande_nummer": "1",
    "talare": "Statsrådet Anders Ygeman (S)",
    "parti": "S",
    "anforandetext": "<p>Svar på interpellationer</p><p>Fru talman! Ann-Christine From Utterstedt har frågat mig om jag känner igen problembeskrivningen hon ger och hur jag i så fall kommer att agera för att integrationen ska fungera så som regeringen avsett, om jag kommer att agera för att komma till rätta med segregationen och parallella samhällsstrukturer, om jag avser att agera för att utrikes födda snabbare ska bli anställbara, om jag avser att verka för att höja kraven för nyanländas etablering i vårt svenska samhälle och, avslutningsvis, om jag kommer att verka för ett mer balanserat mottagande som bättre motsvarar vårt lands tillgång till riktiga arbeten och bostäder.</p><p>En av regeringens viktigaste prioriteringar är att bryta segregationen och bekämpa brottsligheten. Under alldeles för lång tid har klyftorna i Sverige ökat, arbetslösheten varit hög och samhället varit för svagt. En stor migration tillsammans med för låg integration har lett till segregation, fattigdom och kriminalitet. För att kunna knäcka gängen måste vi bryta den segregation som har lagt grunden till många av de problem som vi nu ser. Vi ska inte ha några parallellsamhällen i Sverige.</p><p>Regeringen har lagt om migrationspolitiken till att bli en av de stramaste i EU. Förra året hade Sverige det minsta antalet asylsökande på 20 år. Vi har också lagt om kriminalpolitiken med ett sjuttiotal höjda straff, fler verktyg till brottsbekämpande myndigheter och nya regler för att fler som begår brott ska utvisas. Sverige har nu fler poliser än någonsin. Fler kriminella sitter i fängelse, och de sitter längre tid.</p><p>I Sverige råder svensk lag och svenska värderingar. Det handlar om att alla som kan ska jobba, om att alla ska lära sig svenska och om att alla barn ska ges samma möjligheter. Det handlar om självklarheter som jämställdhet, yttrandefrihet och respekt för våra myndigheter. I Sverige ska kvinnor och män ha samma möjligheter och samma skyldigheter.</p><p>Regeringen vill avveckla EBO, alltså lagen om eget boende, och införa aktivitetsplikt för att få försörjningsstöd. Vi vill ta tillbaka den demokratiska kontrollen över svensk skola, och vi vill ge socialtjänsten mer muskler.</p><p>Den som saknar arbete ska möta tydliga förväntningar men också ges goda förutsättningar att komma i arbete. Etableringstillägget ska individualiseras, så att drivkrafterna för deltagare i etableringsprogrammet att arbeta blir mer lika för kvinnor och män.</p><p>För att minska segregationen behöver hela samhället stärkas och klyftorna minska. Skattesänkningar och privatiseringar bryter inte segregation.</p>",
    "intressent_id": "0744993950910",
    "rel_dok_id": "H910479",
    "replik": "N",
    "systemdatum": "2022-10-05 16:41:56"
  }
}