{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Särskild debatt om en ny bankläcka, skatteflykt och penningtvätt",
    "underrubrik": "",
    "kammaraktivitet": "",
    "anforande_id": "418b1097-2d20-eb11-9143-901b0eac4c70",
    "anforande_nummer": "38",
    "talare": "Statsrådet Per Bolund (MP)",
    "parti": "MP",
    "anforandetext": "<p>Herr talman! Jag tackar alla ledamöter som har deltagit i debatten. Detta är oerhört viktiga frågor, och jag gläds åt den samsyn som finns i denna kammare. </p><p>En illustration av hur viktiga dessa frågor är kommer från OECD som gjorde en uppskattning av omfattningen av internationell skatteplanering och kom fram till att det handlar om 100-240 miljarder amerikanska dollar per år. Det motsvarar upp till 10 procent av de globala skatteintäkterna från bolagsbeskattning. </p><p> STYLEREF Kantrubrik \\* MERGEFORMAT Särskild debatt om en ny bankläcka, skatteflykt och penningtvätt</p><p>När det gäller penningtvätt uppskattar FN:s Office on Drugs and Crime att penningtvätt utgör 2-5 procent av bnp globalt, det vill säga mellan 800 och 2 000 miljarder US-dollar. </p><p>Detta är pengar som skulle kunna göra underverk i Sverige och i resten av världen för att bygga välfärd och göra klimatinvesteringar men som nu tyvärr inte kommer till användning. </p><p>Det är därför inte överraskande att vi har jobbat hårt och intensivt med att stärka regelverket. Men vi är långt ifrån klara. Där gläds jag åt att jag märker att vi kommer att kunna arbeta i samsyn och med stöd även från Sveriges riksdag. </p><p>Den särskilda debatten var härmed avslutad. </p>",
    "intressent_id": "0956444284814",
    "rel_dok_id": "",
    "replik": "N",
    "systemdatum": "2020-11-06 13:43:24"
  }
}