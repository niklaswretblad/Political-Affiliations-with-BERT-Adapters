{
  "anforande": {
    "dok_hangar_id": "5089464",
    "dok_id": "H80988",
    "dok_titel": "Protokoll 2020/21:88 Torsdagen den 4 mars",
    "dok_rm": "2020/21",
    "dok_nummer": "88",
    "dok_datum": "2021-03-04 00:00:00",
    "avsnittsrubrik": "Frågestund",
    "underrubrik": "Omprövning av höghastighetsbanorna",
    "kammaraktivitet": "frågestund",
    "anforande_id": "2035ab05-ffb7-eb11-914f-901b0eac4c78",
    "anforande_nummer": "73",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Vi behöver verkligen ett omtag för infrastrukturen i Sverige. Vi behöver större investeringar inom detta område, för vi har fullt på rälsen. Vi har kapacitetsbrister. Vi har för lite av det gods som skulle behöva rulla på räls men som i dag rullar på vägar runt om i Sverige. Sverige har alltså ett behov av större investeringar. Det är de fyra partierna bakom januariavtalet överens om. </p><p>Det måste dock vara kostnadseffektivt. Det är därför vi följer upp detta, lägger ut uppdrag och kräver att få riktigt bra beräkningsunderlag så att investeringarna kan göras på ett bra sätt.</p><p>Jag kan notera att många partier i kammaren har ändrat uppfattning i de här frågorna både en och två och tre gånger. Men vi kommer inte runt frågan att vi kommer att behöva göra större investeringar i infrastrukturen och inte minst järnvägsnätet för att bygga bort de kapacitetsbrister som finns, öka pendlingsförmågan och se till att mer gods går på järnväg, så att vi klarar våra klimatmål.</p>",
    "intressent_id": "014744660015",
    "rel_dok_id": "H8C120210304fs",
    "replik": "N",
    "systemdatum": "2021-05-18 19:33:09"
  }
}