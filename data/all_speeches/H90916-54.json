{
  "anforande": {
    "dok_hangar_id": "5110458",
    "dok_id": "H90916",
    "dok_titel": "Protokoll 2021/22:16 Torsdagen den 14 oktober",
    "dok_rm": "2021/22",
    "dok_nummer": "16",
    "dok_datum": "2021-10-14 00:00:00",
    "avsnittsrubrik": "Frågestund",
    "underrubrik": "Företagens beredskap för klimatrisker",
    "kammaraktivitet": "frågestund",
    "anforande_id": "7fedea43-7d40-ec11-9164-0090facf175a",
    "anforande_nummer": "54",
    "talare": "Statsrådet Åsa Lindhagen (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Tack, riksdagsledamoten, för en oerhört viktig fråga!</p><p>Jag kan konstatera att det förstås är väldigt allvarligt att bolag inte har koll på sina klimatrisker. Jag brukar säga i många olika sammanhang att klimatrisker också är tätt förknippade med finansiella risker. Om man som företagare inte har koll på klimatriskerna och inte hänger med i omställningsresan kommer vi framöver att se företag som inte klarar av att leva vidare och går i konkurs.</p><p>Om man till exempel investerar sina pengar i en verksamhet som inte är förenlig med omställningen, exempelvis i kolkraftverk runt om i Europa som stänger igen just nu på grund av att priset på utsläppsrätter har skjutit i höjden, gör man förstås en dålig investering. Man vill inte investera i ett kolkraftverk som stänger efter fem år.</p><p>En väldigt viktig del i det som har gjorts är att politiken har ställt mycket högre krav på rapportering kring hållbarhet så att man ska kunna granska bolagen och sätta press på dem att ha koll på sina risker.</p>",
    "intressent_id": "062367962120",
    "rel_dok_id": "H9C120211014fs",
    "replik": "N",
    "systemdatum": "2021-11-08 11:19:23"
  }
}