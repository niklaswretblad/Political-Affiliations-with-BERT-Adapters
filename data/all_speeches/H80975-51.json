{
  "anforande": {
    "dok_hangar_id": "5083291",
    "dok_id": "H80975",
    "dok_titel": "Protokoll 2020/21:75 Onsdagen den 3 februari",
    "dok_rm": "2020/21",
    "dok_nummer": "75",
    "dok_datum": "2021-02-03 00:00:00",
    "avsnittsrubrik": "Stöd till personer med funktionsnedsättning",
    "underrubrik": "",
    "kammaraktivitet": "ärendedebatt",
    "anforande_id": "1211d8e4-cca2-eb11-9152-901b0e9b71a8",
    "anforande_nummer": "51",
    "talare": "Bengt Eliasson (L)",
    "parti": "L",
    "anforandetext": "<p>Fru talman! Jag tackar Pia Steensland för frågan.</p><p>Det är helt sant att det var vår partiledare Bengt Westerberg som på 90talet - egentligen började arbetet i slutet av 80-talet - drev igenom reformen. Det är också vårt parti som kanske mest konsekvent försvarat och velat utveckla LSS genom åren, och det tänker vi fortsätta med. Personer med omfattande funktionsnedsättningar har samma rätt till självständighet och delaktighet som alla andra.</p><p>Det blir tydligt, och jag försökte beskriva det lite kort i mitt huvudanförande tidigare, att riksdagens arbetssätt för personer utanför den här kammaren kan te sig märkligt när det gäller hur partier tar ställning och röstar i olika frågor. I dagens motionsbetänkande finns en lång rad förslag, och somliga är bra och andra är kanske mindre bra, enligt mitt sätt att se det hela. Men om man tittar i reservationslistan ser man att nästan samtliga reservationer är till förmån för den egna motionen, och det är väldigt få samskrivningar. KD och SD har skrivit ihop sig på några av reservationerna, men i övrigt är det inte så.</p><p></p><p>Det blir tokigt när man lyfter fram detta och säger: Ni säger ju nej till det här. Det är precis så det blir i riksdagsarbetet. Det är ett helt annat förhållningssätt med gemensamma utskottsarbeten som vill till. Där behöver vi i så fall utveckla diskussionen mycket mer i utskottsarbetet för att komma fram med gemensamma ställningstaganden. Det vet Pia Steensland också.</p>",
    "intressent_id": "0116759114313",
    "rel_dok_id": "H801SoU7",
    "replik": "Y",
    "systemdatum": "2021-04-21 20:11:32"
  }
}