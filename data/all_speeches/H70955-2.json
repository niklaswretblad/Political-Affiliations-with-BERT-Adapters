{
  "anforande": {
    "dok_hangar_id": "5051170",
    "dok_id": "H70955",
    "dok_titel": "Protokoll 2019/20:55 Torsdagen den 19 december",
    "dok_rm": "2019/20",
    "dok_nummer": "55",
    "dok_datum": "2019-12-19 00:00:00",
    "avsnittsrubrik": "Svar på interpellation 2019/20:169 om snabbare bodelningsprocesser",
    "underrubrik": "",
    "kammaraktivitet": "interpellationsdebatt",
    "anforande_id": "756c5512-e04c-ea11-9130-901b0e9b71a0",
    "anforande_nummer": "2",
    "talare": "Martina Johansson (C)",
    "parti": "C",
    "anforandetext": "<p>Herr talman! Tack, Morgan Johansson, för svaret! I sitt svar pekar Morgan Johansson på att det finns stöd i lagen för en bodelningsförrättare att snabba på processerna. Men problemet är att detta inte fungerar i praktiken.</p><p>I min närhet har jag en person som under sju år har befunnit sig i en bodelningsprocess och nu förlikat sig i processen utan att få ut hälften i form av giftorätten. Det rör sig om en kvinna som under dessa år inte har kunnat skaffa en ny bostad eftersom ekonomin varit låst i den bostad som hennes före detta man blockerat. Detta har gjort att hon har flyttat runt.</p><p>Sådant här kan hända när en passiv part inte samarbetar och samtidigt blockerar den gemensamma bostaden. Bodelningsförrättaren har möjlighet och rätt att gå till domstol för vitesföreläggande, men förrättaren ska vara opartisk och drar sig ofta för att gå till domstol. Dessutom förlänger detta processen ytterligare.</p><p>Herr talman! I samtal som jag har haft med bodelningsförrättare framkommer behovet av och önskemålet om att få fler verktyg i verktygslådan för att kunna snabba på processerna. Några exempel: Man skulle kunna förtydliga banksekretessen så att bodelningsförrättaren kan gå in och hämta ut bankuppgifter som den försvårande parten inte lämnar ifrån sig. Man skulle kunna öppna en möjlighet till anslutningsklander vid eventuell överprövning av en bodelningsprocess som avslutats. Man skulle kunna se över om det verkligen ska vara möjligt att delklandra olika delar i processen. Man skulle kunna titta på sanktionsmöjligheter för bodelningsförrättare utan att gå till domstol. Det finns ett antal saker som man skulle kunna titta på.</p><p>Herr talman! Minister Morgan Johansson medger att det händer att bodelningsprocesser drar ut på tiden trots att de rättsliga verktygen finns. Min undran är därför om vi inte kan komma överens om att utreda hur vi kan förkorta processerna när parterna inte är överens, i stället för att enbart följa frågan.</p>",
    "intressent_id": "033935884729",
    "rel_dok_id": "H710169",
    "replik": "N",
    "systemdatum": "2020-02-11 16:07:00"
  }
}