{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "ebe4fe42-382c-ec11-915b-901b0eac4c78",
    "anforande_nummer": "20",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Faktum är att polisen underfinansieras år tre i den här budgeten. Ni gör inte tillräckligt långsiktiga satsningar så att polisen ska våga växa också kommande år. Det är problematiskt. Det finns också myndigheter, till exempel tullen och kustbevakningen, som kraftigt underfinansieras i den här budgeten och får alldeles för lite för att göra sitt viktiga arbete.</p><p>Vad gäller jobben är det en historiskt hög långtidsarbetslöshet. Det räcker inte att konstatera det och tycka att 200 000 arbetslösa är ett problem. Det måste ju fram reformer. Det räcker inte med att säga \"jobben, jobben, jobben\". Man måste genomföra reformerna, se till att det lönar sig att arbeta, öka drivkrafterna och göra en sådan enkel åtgärd som till och med Arbetsförmedlingen efterlyser nu, nämligen att kraftigt förstärka och kanske tidigarelägga nystartsjobben. Det saknas nämligen åtgärder för den som har varit borta i åtta men inte tolv månader. Här har vi stora risker för att långtidsarbetslösheten biter sig fast.</p><p>För att svara på frågan: Ja, Kristdemokraternas budget kommer också att innehålla förstärkningar för dem som har sjuk- och aktivitetsersättning.</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:52"
  }
}