{
  "anforande": {
    "dok_hangar_id": "5061226",
    "dok_id": "H709118",
    "dok_titel": "Protokoll 2019/20:118 Torsdagen den 7 maj",
    "dok_rm": "2019/20",
    "dok_nummer": "118",
    "dok_datum": "2020-05-07 00:00:00",
    "avsnittsrubrik": "Frågestund",
    "underrubrik": "Besked om stöd till flygbranschen",
    "kammaraktivitet": "frågestund",
    "anforande_id": "a5da50fe-0baf-ea11-9138-901b0e9b71a0",
    "anforande_nummer": "19",
    "talare": "Maria Stockhaus (M)",
    "parti": "M",
    "anforandetext": "<p>Herr talman! Jag har en fråga till miljö- och klimatministern. Flyget är en av de branscher som har drabbats hårdast av coronakrisen. Enligt Swedavia har antalet flygningar på deras flygplatser minskat med 98 procent. BRA Flyg är under rekonstruktion, och SAS har varslat 5 000 personer om uppsägning.</p><p>Flygbolagen behöver stöd. När regeringen till slut bestämde sig för att stötta en krisande flygbransch var stödet som vanligt för litet och kom för sent. Hela inrikesflyget i södra Sverige utelämnades i stödpaketet.</p><p>Flyget behöver stöd nu men också tydliga besked om framtiden. Regeringen är dock allt annat än tydlig i denna fråga. Miljö- och klimatministern sa i Aftonbladet att regeringen ska villkora stödet till flyget med klimatkrav. Någon dag senare sa infrastrukturministern i DN att det inte är aktuellt att ställa klimatkrav som villkor för stöd. Vi har alltså en regering, två ministrar och två olika besked.</p><p>Med anledning av detta har jag två frågor. Vem ska flygbranschen lita på, miljö- och klimatministern eller infrastrukturministern? Anser miljö och klimatministern att regeringen ger flygbranschen tydliga besked?</p>",
    "intressent_id": "0932000030511",
    "rel_dok_id": "H7C120200507fs",
    "replik": "N",
    "systemdatum": "2020-06-15 15:28:24"
  }
}