{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "88610b82-8b66-ed11-917b-901b0eac4c70",
    "anforande_nummer": "99",
    "talare": "Arbetsmarknads- och integrationsministern Johan Pehrson (L)",
    "parti": "L",
    "anforandetext": "<p>Herr talman! Jag hörde inledningsvis att Annie Lööf gav lite kostråd. Jag tar tacksamt emot dem. Det är många som har haft synpunkter på vad jag äter. Jag kan dock konstatera att man inte heller ska idissla för mycket. Att man går runt och upprepar ord och brutaliserar debatten hjälper ingen, oavsett om det sker från vänsterhåll eller från högerhåll. Det behövs en saklig och sansad debatt.</p><p> STYLEREF Kantrubrik \\* MERGEFORMAT Partiledardebatt</p><p>Liberalerna gick till val på att kunna samtala med alla partier. Jag hade önskat att Centerpartiet hade varit med och bidragit till en ny liberal borgerlig regering. Den hade till och med kunnat bli ännu bättre. Men så blev det inte, för Centerpartiet kan inte prata med alla partier.</p><p>Vi menar att de framsteg vi har uppnått när det gäller jämställdhet, rejäla satsningar för att minska våldet, skydd för kvinnor - inte minst aborträttens grundlagsskyddande -, skydd för public service och mängder av åtgärder som varit debatterade länge gör att detta avtal bär en prägel som vi kan stå bakom.</p>",
    "intressent_id": "0224712677012",
    "rel_dok_id": "",
    "replik": "Y",
    "systemdatum": "2022-11-17 16:21:58"
  }
}