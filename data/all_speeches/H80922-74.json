{
  "anforande": {
    "dok_hangar_id": "5072427",
    "dok_id": "H80922",
    "dok_titel": "Protokoll 2020/21:22 Torsdagen den 15 oktober",
    "dok_rm": "2020/21",
    "dok_nummer": "22",
    "dok_datum": "2020-10-15 00:00:00",
    "avsnittsrubrik": "Frågestund",
    "underrubrik": "Stöd till reseföretagen",
    "kammaraktivitet": "frågestund",
    "anforande_id": "453eda10-791f-eb11-9143-901b0eac4c70",
    "anforande_nummer": "74",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Ja, det är utan tvekan en svår tid. Det är den för resebranschen. Det är den egentligen för varje verksamhet i vårt land som bygger på att människor har med varandra att göra. Och det beror på att vi är mitt i en global pandemi, som tyvärr i inledningen av hösten är på väg att öka ganska kraftigt igen. Det innebär att människor kommer att resa mindre.</p><p> STYLEREF Kantrubrik \\* MERGEFORMAT Frågestund</p><p>Det är mot denna bakgrund som vi har meddelat att vi kommer att förlänga en del av de stöd som Alexandra Anstrell talade om. Omställningsstödet är just till för att mildra effekterna.</p><p>Det blir dock lite ologiskt, fru talman, när Moderaterna, när vi presenterar vår budget, säger att vi slösar med pengar, att det är en alldeles för stor budget och alldeles för mycket pengar och nu står i riksdagens talarstol och säger att det görs alldeles för lite. Hur ska ni ha det? Är det för mycket eller är det för lite?</p><p>Jag menar att vi hjälps åt i en väldigt svår situation, och det kommer vi att fortsätta göra, oavsett bransch.</p>",
    "intressent_id": "0973474532717",
    "rel_dok_id": "H8C120201015fs",
    "replik": "N",
    "systemdatum": "2020-11-05 16:11:30"
  }
}