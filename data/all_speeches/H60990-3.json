{
  "anforande": {
    "dok_hangar_id": "5033719",
    "dok_id": "H60990",
    "dok_titel": "Protokoll 2018/19:90 Fredagen den 10 maj",
    "dok_rm": "2018/19",
    "dok_nummer": "90",
    "dok_datum": "2019-05-10 00:00:00",
    "avsnittsrubrik": "Aktuell debatt med anledning av Klimatpolitiska rådets rapport",
    "underrubrik": null,
    "kammaraktivitet": "aktuell debatt",
    "anforande_id": "e11afbfa-0d86-e911-9121-901b0e9b71a0",
    "anforande_nummer": "3",
    "talare": "Marlene Burwick (S)",
    "parti": "S",
    "anforandetext": "<p>Fru talman! Vi behöver genomföra en omfattande samhällsförändring för att nå klimatmålen. Det handlar om en omställning som behöver involvera hela samhället och som går hand i hand med arbetet med omfördelnings- och jämlikhetspolitiken. Ingen ska lämnas efter när vi nu växlar upp klimatarbetet.</p><p>Vi ska nå nettonollutsläpp till 2045. Det innebär nollutsläpp i de flesta sektorer. Transportsystemet behöver ställas om, industrins utsläpp måste minska till nära noll och vi måste skapa förutsättningar för att lagra koldioxid för att nå negativa utsläpp.</p><p>De tekniska förutsättningarna för att ställa om är goda, men forskning och fortsatta satsningar på Industriklivet är viktigt. Det svenska näringslivet har en stark vilja till omställning. Inom initiativet Fossilfritt Sverige har branscherna själva tagit fram färdplaner mot nollutsläpp. Omställningen är en förutsättning för konkurrenskraft. EU-kommissionen beräknar att 2 miljoner nya jobb skapas när EU nu sätter målet att nå nettonollutsläpp till 2050.</p><p>Fru talman! Vi kommer inte att klara att nå klimatmålen själva. Vi behöver jobba tillsammans i EU och globalt. EU har de ekonomiska förutsättningarna men också ett ansvar att ta ledartröjan i det internationella klimatarbetet. Vi måste vara en stark kraft i FN och i EU för en mer ambitiös klimatpolitik. EU:s samlade utsläpp måste minska snabbare än de gör i dag.</p><p> STYLEREF Kantrubrik \\* MERGEFORMAT Aktuell debatt med anledning av Klimatpolitiska rådets rapport</p><p>Fru talman! Vi måste visa mod, ta ansvar och samarbeta för att rädda klimatet.</p>",
    "intressent_id": "0853204119514",
    "rel_dok_id": "H6C120190510ad",
    "replik": "N",
    "systemdatum": "2019-06-03 16:44:05"
  }
}