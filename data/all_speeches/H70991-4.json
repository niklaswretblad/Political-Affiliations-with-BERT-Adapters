{
  "anforande": {
    "dok_hangar_id": "5058318",
    "dok_id": "H70991",
    "dok_titel": "Protokoll 2019/20:91 Fredagen den 20 mars",
    "dok_rm": "2019/20",
    "dok_nummer": "91",
    "dok_datum": "2020-03-20 00:00:00",
    "avsnittsrubrik": "Svar på interpellation 2019/20:317 om utvisning på grund av brott",
    "underrubrik": "",
    "kammaraktivitet": "interpellationsdebatt",
    "anforande_id": "b13d963d-a18f-ea11-9132-901b0eac4c78",
    "anforande_nummer": "4",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Jag får tacka Morgan Johansson för klargörande angående tidsplan och innehåll. Det är glädjande att vi har en sådan. Jag tackar därför för denna information. </p><p>Utvisning vid allvarliga brott har också bäring på den ansträngda situation som vi har i dagens kriminalvård. Det framgår att vi har en platsbrist inom kriminalvården. Kriminalvården är i dag hårt ansträngd och gör bedömningen att det krävs minst 6 300 anstaltsplatser och 3 200 häktesplatser till 2029. </p><p> STYLEREF Kantrubrik \\* MERGEFORMAT Svar på interpellation</p><p>Trots att vi, som ministern redovisar, utvisar personer är det ett faktum att ca 30 procent, enligt de uppgifter som jag har, av de intagna hos kriminalvården i dag är medborgare i andra länder. Det finns, precis som ministern säger, inga skäl till att de inte ska utvisas. Begår du brott i Sverige ska du inte ha rätt att stanna kvar. </p><p>Det är bra att inriktningen är att skärpa regelverket. Jag tror också att regeringen behöver ge ytterligare uppdrag och inriktning till kriminalvården att öka och fördjupa samarbetet med kriminalvården i andra länder så att antalet utvisningar kan öka ytterligare jämfört med vad som nu har skett. </p><p>Det finns tillkännagivanden, och det är bra att regeringen lyssnar till både justitieutskottet och socialförsäkringsutskottet, som har inriktat sig på att utvisningar på grund av brott bör komma i fråga i fler fall. </p><p>Det är inte bara vi i oppositionen som har lyft fram frågan om utvisningar. Riksrevisionen har i en aktuell rapport granskat statens arbete med att få personer som inte får vistas i Sverige att lämna landet frivilligt eller med tvång. Granskningen visar att det inte fungerar effektivt. Det är en närliggande fråga. Jag undrar hur regeringen kommer att hantera den rekommendation och kritik som Riksrevisionen har framfört, där man menar att det finns skäl för regeringen att fundera över myndigheters organisation och ansvarsfördelning. </p><p>Jag skulle vilja ställa en kompletterande fråga. Hur ser Morgan Johansson på den kritik från Riksrevisionen som i dagarna har riktats mot hur Sverige hanterar dagens utvisningar?</p>",
    "intressent_id": "0828001951212",
    "rel_dok_id": "H710317",
    "replik": "N",
    "systemdatum": "2020-05-06 15:55:53"
  }
}