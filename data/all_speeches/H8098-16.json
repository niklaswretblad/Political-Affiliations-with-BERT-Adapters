{
  "anforande": {
    "dok_hangar_id": "5067257",
    "dok_id": "H8098",
    "dok_titel": "Protokoll 2020/21:8 Onsdagen den 16 september",
    "dok_rm": "2020/21",
    "dok_nummer": "8",
    "dok_datum": "2020-09-16 00:00:00",
    "avsnittsrubrik": "Särskild debatt om den organiserade gängkriminaliteten",
    "underrubrik": "",
    "kammaraktivitet": "",
    "anforande_id": "f59937a3-620d-eb11-9146-901b0e9b71a8",
    "anforande_nummer": "16",
    "talare": "Statsrådet Mikael Damberg (S)",
    "parti": "S",
    "anforandetext": "<p>Fru talman! Vi har en mycket allvarlig situation när det gäller grov organiserad brottslighet i Sverige och med de skjutningar och sprängningar som genomförs. Därför genomför vi historiskt stora satsningar på rättsväsen och att få fler poliser, fler kameror, skärpta straff och bättre verktyg för polisen. </p><p>För att komma åt gängledarna, som jag uppfattar att frågan gällde, har vi genomfört den skarpaste lagstiftning vi någonsin har haft i Sverige vad gäller hemlig dataavläsning. Det har vi gjort för att man ska kunna bryta sig in i mobiltelefoner och ge polisen möjlighet att läsa krypterad information. Detta är vad de säger att de behöver för att komma åt gängen.</p><p>Just nu tittar vi på ett kronvittnessystem. Det har utretts många gånger i Sverige, men det har aldrig genomförts. Då skulle gängmedlemmar de facto kunna vittna mot de egna gängen och få ledarna fällda. Vi går även vidare med ytterligare förändringar av hemliga tvångsmedel så att dessa ska kunna användas i större utsträckning, eftersom det finns en tystnadskultur. Vi skärper straffen för de brott som gängkriminella ägnar sig åt, och vi gör det med inspiration från Danmark. Där används kriminella miljöer för att det hela ska leda till strängare straff.</p>",
    "intressent_id": "014744660015",
    "rel_dok_id": "",
    "replik": "Y",
    "systemdatum": "2020-10-13 16:45:08"
  }
}