{
  "anforande": {
    "dok_hangar_id": "5044257",
    "dok_id": "H70921",
    "dok_titel": "Protokoll 2019/20:21 Torsdagen den 17 oktober",
    "dok_rm": "2019/20",
    "dok_nummer": "21",
    "dok_datum": "2019-10-17 00:00:00",
    "avsnittsrubrik": "Frågestund",
    "underrubrik": "Lagförslag om könskorrigering",
    "kammaraktivitet": "frågestund",
    "anforande_id": "f460a235-ddff-e911-9126-901b0eac4c70",
    "anforande_nummer": "48",
    "talare": "Socialministern Lena Hallengren (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Tack, Clara Aranda, för att frågan kommer på tal ännu en gång!</p><p>Det finns inga lagförslag som någon behöver ta ställning till just nu. Det är viktigt att det kommer fram.</p><p>Det finns dessutom inga lagförslag som innebär att man som 15-åring lättvindigt kan höra av sig till vården och önska sig könskirurgi. Det är alltid en fråga om synnerliga skäl. Det är alltid en fråga om professionens prövning.</p><p>För att reda ut begreppen så att vi inte ännu en gång lämnar kammaren med missförstånd vill jag säga att det togs fram ett lagförslag som gick ut på remiss och till Lagrådet. Det har fått kritik. Vi har inte gått vidare med det förslaget utan arbetar vidare.</p><p>Jag utgår från att också Clara Aranda har mött de personer som blir berörda, dem som uppfattar att de är i fel kropp och som lider av så kallad könsdysfori. Jag utgår från att hon inte bara enkelt avfärdar det genom att säga att det inte föreligger några problem här. Det är klart att det är ett stort lidande.</p><p>Vilka förslag vi politiker ska lägga fram är en fråga som ligger framför oss.</p>",
    "intressent_id": "0853395328224",
    "rel_dok_id": "H7C120191017fs",
    "replik": "N",
    "systemdatum": "2019-11-05 16:02:25"
  }
}