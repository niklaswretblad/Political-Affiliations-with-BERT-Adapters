{
  "anforande": {
    "dok_hangar_id": "5098663",
    "dok_id": "H809128",
    "dok_titel": "Protokoll 2020/21:128 Torsdagen den 27 maj",
    "dok_rm": "2020/21",
    "dok_nummer": "128",
    "dok_datum": "2021-05-27 00:00:00",
    "avsnittsrubrik": "Återrapportering från Europeiska rådets möte den 25 maj",
    "underrubrik": "",
    "kammaraktivitet": "",
    "anforande_id": "6e340042-3516-ec11-9160-901b0e9b71a0",
    "anforande_nummer": "20",
    "talare": "Ilona Szatmari Waldau (V)",
    "parti": "V",
    "anforandetext": "<p>Herr talman! Tack, statsministern, för återrapporten! </p><p>Jag tycker att det är tråkigt att uttalandet om klimatet har kortats; det verkar så i alla fall. Som vanligt verkar det vara klimatet som får stryka på foten när andra frågor anses vara mer angelägna.</p><p>Eftersom skrivningarna om arbetet med åtgärder för att nå klimatmålen är korta vill jag fråga statsministern när klimatet kommer att komma upp på rådet nästa gång. Framöver någon gång, sa statsministern i sin återrapport. Men klimatfrågan är så viktig att Europas ledare måste jobba mycket kraftfullare, bland annat med att både höja målen och se till att de uppnås.</p><p>Jag vill också ta upp Belarus. Det är väldigt bra att rådet nu har vidtagit åtgärder mot Belarus och krävt att de fängslade journalisterna ska släppas fria och få obegränsad rörelsefrihet. Rådet har också gett flera rekommendationer om utökade sanktioner mot Belarus när det gäller till exempel flygtrafik. Men om man tittar på Arlandas hemsida ser man att ett plan från Minsk kommer att landa i morgon och återvända trots att Belavias tillstånd att landa i Sverige ska vara tillfälligt indraget.</p><p>Jag vill därför fråga statsministern hur det går med att förbjuda belarusiskt flyg att landa inom EU och att flyga över europeiskt luftrum. Har den svenska myndigheten, till exempel, kunnat upprätthålla förbudet?</p><p>Turkiet tillhör de länder som inte har infört några flygsanktioner mot Belarus, utan man fortsätter att flyga som vanligt mellan Istanbul och Minsk. Planerar Sverige och EU att införa några åtgärder mot Turkiet eller att föra samtal med Turkiet för att förmå landet att införa flygsanktioner mot Belarus?</p>",
    "intressent_id": "0229350341619",
    "rel_dok_id": "",
    "replik": "N",
    "systemdatum": "2021-09-15 16:58:05"
  }
}