{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "3e022d69-c139-ed11-9178-901b0e9b71a8",
    "anforande_nummer": "16",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Då kan man fråga sig varför just lilla Sverige här uppe i norra utkanten av Europa har de högsta dieselpriserna i världen. Om det beror på Putin eller på att Magdalena Andersson har suttit vid den yttersta makten i åtta år får väl väljarna avgöra om några månader när det är dags för val.</p><p>Jag frågade egentligen om Magdalena Andersson var nöjd med utfallet av sina åtta år i de båda positioner hon haft. Hon svarade inte på det, men jag tolkar det som att hon kanske inte är helt nöjd just eftersom hon inte svarar.</p><p>Då är frågan: Vad talar för att någonting skulle bli bättre med ytterligare fyra år, när man har haft åtta år på sig? Vad talar för att samma Magdalena Andersson som har skapat alla dessa problem som vi ser i det svenska samhället i dag också är rätt person att lösa alla dessa problem? När, herr talman, blev det en god idé att sätta räven till att vakta hönshuset?</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-09-21 17:24:21"
  }
}