{
  "anforande": {
    "dok_hangar_id": "5034366",
    "dok_id": "H60994",
    "dok_titel": "Protokoll 2018/19:94 Torsdagen den 16 maj",
    "dok_rm": "2018/19",
    "dok_nummer": "94",
    "dok_datum": "2019-05-16 00:00:00",
    "avsnittsrubrik": "Statsministerns frågestund",
    "underrubrik": "Lärarbristen",
    "kammaraktivitet": "statsministerns frågestund",
    "anforande_id": "0e4124bf-868b-e911-9121-901b0e9b71a0",
    "anforande_nummer": "65",
    "talare": "Annicka Engblom (M)",
    "parti": "M",
    "anforandetext": "<p>Herr talman! Jag har förmånen att under denna vecka ha med mig två unga damer, Amanda och Ebba, från årskurs 8 i Stenbackaskolan i Asarum, norr om Karlshamn, i Blekinge. De sitter uppe på läktaren och vill via mig ta upp en för dem väldigt angelägen fråga med statsministern.</p><p>I Sverige är det brist på lärare, vilket leder till att de lärare som finns inte hinner ge alla elever det stöd och den hjälp som de behöver i skolan.</p><p>Amanda och Ebba säger:</p><p>Vi i årskurs 8 har till exempel ingen behörig fysiklärare, utan rektorn får sätta våra betyg. Nästa år går vi ut grundskolan, och våra slutbetyg sätts. Det är många elever som känner sig oroliga inför det, eftersom vi saknar lärare som kan hjälpa oss. En stor anledning till bristen på lärare är lönen eller oroligheterna i klassrummet.</p><p>Amandas och Ebbas fråga till statsministern är: Vad ska statsministern göra åt bristen på lärare?</p>",
    "intressent_id": "0590042760718",
    "rel_dok_id": "H6C120190516sf",
    "replik": "N",
    "systemdatum": "2019-06-10 15:51:42"
  }
}