{
  "anforande": {
    "dok_hangar_id": "5120769",
    "dok_id": "H90968",
    "dok_titel": "Protokoll 2021/22:68 Torsdagen den 17 februari",
    "dok_rm": "2021/22",
    "dok_nummer": "68",
    "dok_datum": "2022-02-17 00:00:00",
    "avsnittsrubrik": "Associationsrätt",
    "underrubrik": "",
    "kammaraktivitet": "ärendedebatt",
    "anforande_id": "97a228e8-3dc6-ec11-9170-0090facf175a",
    "anforande_nummer": "134",
    "talare": "Ola Möller (S)",
    "parti": "S",
    "anforandetext": "<p>Fru talman! Det är intressant att Mikael Eskilandersson menar att det inte skulle finnas en konflikt mellan arbete och kapital, alltså mellan företagande och arbetare. Det är klart att det finns en konflikt. Det syns tydligt till exempel när ett välfärdsbolag plockar ut skattepengar och skickar dem till skatteparadis och undersköterskorna får springa snabbare för att klara av de extremt tuffa arbetsvillkor som uppstår då. Det förklarar också Sverigedemokraternas svängning, där de inte värnar arbetarna utan i stället värnar riskkapitalisternas vinster. Det var bra att Mikael Eskilandersson ändå klargjorde att det helt enkelt är så att Sverigedemokraterna inte prioriterar arbetarna.</p><p>Jag skulle vilja be Mikael Eskilandersson förklara hur en husrannsakan går till mot en molntjänst. Hela poängen med att ha informationen när det gäller räkenskaper fysiskt i Sverige handlar om att i en gryningsräd kunna säkra informationen som finns på en fysisk server. Med Mikael Eskilanderssons förslag hamnar informationen i utlandet och man måste få tillgång till den via till exempel någon form av inloggning eller liknande. Hur, Mikael Eskilandersson, som är en stor och god vetare av ny digital teknik, ska myndigheterna kunna göra en digital husrannsakan mot molntjänsten?</p>",
    "intressent_id": "0271338654822",
    "rel_dok_id": "H901CU11",
    "replik": "Y",
    "systemdatum": "2022-04-27 17:23:35"
  }
}