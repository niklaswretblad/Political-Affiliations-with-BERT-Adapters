{
  "anforande": {
    "dok_hangar_id": "5015610",
    "dok_id": "H60929",
    "dok_titel": "Protokoll 2018/19:29 Fredagen den 14 december",
    "dok_rm": "2018/19",
    "dok_nummer": "29",
    "dok_datum": "2018-12-14 00:00:00",
    "avsnittsrubrik": "Regional tillväxt",
    "underrubrik": null,
    "kammaraktivitet": "ärendedebatt",
    "anforande_id": "aeee186f-1a18-e911-9112-901b0eac4c70",
    "anforande_nummer": "17",
    "talare": "Eric Palmqvist (SD)",
    "parti": "SD",
    "anforandetext": "<p>Fru talman! Det var en rad frågor. Jag försökte anteckna under resans gång.</p><p>På frågan om jag betraktar mig som en borgerlig politiker eller vänsterpolitiker är svaret att jag betraktar mig som en sverigedemokratisk politiker. Det borde vara känt för ledamoten Lahti att Sverigedemokraterna har valt sin egen väg. Vi har röstat på vår egen budget, där vi i det här fallet faktiskt hade högre anslag än det är i Moderaternas och Kristdemokraternas förslag. Men budgetreglerna tvingar oss att skriva ett särskilt yttrande i det här fallet. Vi hade bland annat 20 miljoner extra i anslag till transportbidrag och 500 miljoner extra till regionala satsningar.</p><p> STYLEREF Kantrubrik \\* MERGEFORMAT Regional tillväxt</p><p>Man framställer oss som ett extremt högerparti. Det är ganska pikant av en vänsterpartist att kalla Sverigedemokraterna för ett extremt ytterlighetsparti. Ledamoten Lahti företräder ett parti som historiskt har gjort sig känt för att sympatisera med länder som har en radikal syn på mänskliga rättigheter och liknande. Det är inte något vi kan identifiera oss med.</p><p>När det gäller vindkraften är den dyr och ineffektiv. Vi har andra satsningar när det gäller energipolitiken, men det är inte den vi ska debattera här. Den ska debatteras i kammaren nästa vecka.</p>",
    "intressent_id": "091303475611",
    "rel_dok_id": "H601NU2",
    "replik": "Y",
    "systemdatum": "2019-01-14 17:36:12"
  }
}