{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "dfc561ee-2d03-eb11-9146-901b0e9b71a8",
    "anforande_nummer": "27",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Ett uppenbart verktyg är naturligtvis det internationella samarbetet - att svensk polis tillsammans med Europol och andra har koll på vilka som rör sig i till exempel Europa. Det är det omedelbara.</p><p>Det finns uppenbart vad man kan kalla för klaner eller familjer, eller om man har någon annan etikett på detta. En del kom hit på 80-talet. De har dessvärre i generationer utvecklat denna kriminalitet.</p><p>Men det finns också andra människor som har kommit till Sverige, som vill göra rätt och ha möjlighet att komma in. När jag var i Uppsala träffade jag en liten tjej som kom fram till mig och sa: Kan du ordna en större lägenhet? Jag behöver få sitta ned och läsa och plugga. Det var hennes önskemål.</p><p>Detta handlar om att agera hårt mot brotten, oavsett vem som begår dem - klaner eller familjer eller någon annan. Men det måste också handla om att arbeta förebyggande så att vi hjälper dessa barn och ungdomar in i samhället så de kan förverkliga sina drömmar i stället för att bli kriminella.</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2020-09-30 17:02:42"
  }
}