{
  "anforande": {
    "dok_hangar_id": "5039890",
    "dok_id": "H70910",
    "dok_titel": "Protokoll 2019/20:10 Torsdagen den 26 september",
    "dok_rm": "2019/20",
    "dok_nummer": "10",
    "dok_datum": "2019-09-26 00:00:00",
    "avsnittsrubrik": "Frågestund",
    "underrubrik": "Ungas möjlighet att äga bostad",
    "kammaraktivitet": "frågestund",
    "anforande_id": "87f27e19-54ef-e911-9128-901b0e9b71a0",
    "anforande_nummer": "90",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Tack, Magdalena Schröder, för en viktig fråga! Jag skulle säga att det är två saker som framför allt har skapat stora problem för dagens unga. Det första är att det har underinvesterats under oacceptabelt lång tid på svensk bostadsmarknad. Det har byggts alldeles för lite under årtionden. Detta är en skuld som vi nu lever med och som skapar stora svårigheter.</p><p>Det andra är att det bara har byggts väldigt dyra bostadsrättslägenheter, framför allt i storstadsområdena. Priserna, inte minst i Stockholm, har stigit enormt kraftigt under de senaste tio åren. Det är klart att detta för varje år som går gör det svårare för en ung person att komma in på bostadsmarknaden. Nu ser vi i stället en balanserad prisutveckling som gör att det faktiskt finns ett hopp för unga människor om att kunna komma in på bostadsmarknaden.</p><p>Jag vill också lite grann ifrågasätta den bild som sprids av Magdalena Schröder. När vi tittar på bolånestatistiken visar det sig att andelen unga låntagare inte alls har minskat utan är kvar på samma nivå. Däremot lånar man lite mindre. Man anpassar alltså sin bostad efter den ekonomiska situationen - kanske köper en bostad lite längre ut från stadskärnan eller en lite mindre bostad. Därmed minskar man också risken i sin egen ekonomi.</p>",
    "intressent_id": "0956444284814",
    "rel_dok_id": "H7C120190926fs",
    "replik": "N",
    "systemdatum": "2019-10-15 16:00:35"
  }
}