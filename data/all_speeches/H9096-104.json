{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "3fe5fe42-382c-ec11-915b-901b0eac4c78",
    "anforande_nummer": "104",
    "talare": "Jakob Forssmed (KD)",
    "parti": "KD",
    "anforandetext": "<p>Fru talman! Jag håller med om att det inte är hela svaret. Jag har också hört rikspolischefen tala om de satsningar som krävs på skola och socialtjänst. Ofta glömmer man också föräldrarnas och familjens roll i dessa diskussioner, och det behöver göras mer för att stötta och hjälpa och för att ge verktyg att hantera svåra situationer.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>I min värld är dock en helt central brottsförebyggande åtgärd att man åker fast när man begår brott. Vi kan prata hur mycket som helst om skärpta straff, men åker man inte fast spelar det ingen roll eftersom man då inte får något straff över huvud taget. Jag tror att detta är avgörande för att vi ska vända dagens utveckling.</p><p>Karolina Skog tyckte att det var magstarkt att hon skulle behöva reflektera över att det är färre poliser per hundra tusen invånare i dag än när Miljöpartiet tillträdde i regering. Jag tycker att det lite magstarkt att fortsätta skylla på vad Alliansen gjorde 2009 eller så. Ni har suttit i regeringen i sju år, hur kan ni vara nöjda med denna utveckling? Varför har ni inte gjort mer? Vad ska ni göra nu?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}