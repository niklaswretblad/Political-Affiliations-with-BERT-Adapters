{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "78022d69-c139-ed11-9178-901b0e9b71a8",
    "anforande_nummer": "74",
    "talare": "Per Bolund (MP)",
    "parti": "MP",
    "anforandetext": "<p>Fru talman! Känslan är ömsesidig, kan jag garantera. Vi vill verkligen inte se Sverigedemokraterna i regering heller. Men nu är ju risken ändå hyfsat stor eftersom Moderaterna har släppt in Sverigedemokraterna i värmen, som konservativa krafter har gjort i många andra länder tidigare.</p><p>Jag tror att alla som hörde Jimmie Åkessons svar här vet vad det finns för begrepp som beskriver det. Det är klimatförnekelse som Jimmie Åkesson ägnar sig åt. Det är klimatförnekelse att säga att det inte spelar någon roll vad Sverige gör när sanningen är - vilken klimatforskare som helst skulle kunna upplysa Jimmie Åkesson om det - att varje kilo koldioxid som släpps ut förvärrar klimatkrisen. Det gäller även svenska utsläpp.</p><p>Det är också en vanbeskrivning att säga att klimatpolitik skulle göra Sverige sämre eller att vi skulle plågas av det. Nu ser vi de investeringar som görs - industrin planerar för 1 000 miljarder, med tiotusentals gröna jobb som kommer - just för att Sverige har vågat visa vägen och gå före.</p><p>Men jag förvånas inte när miljörörelsen beskriver Jimmie Åkessons politik som att man ligger nere i skumrasket och inte ens förstår klimathotet.</p><p></p><p>(Applåder)</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-21 17:24:22"
  }
}