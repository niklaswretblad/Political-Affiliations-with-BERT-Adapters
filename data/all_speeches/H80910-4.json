{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2019/20:462 om åtgärder för att minska gifterna i Östersjöns fisk",
    "underrubrik": "",
    "kammaraktivitet": "interpellationsdebatt",
    "anforande_id": "758a5440-630d-eb11-9146-901b0e9b71a8",
    "anforande_nummer": "4",
    "talare": "Kjell Jansson (M)",
    "parti": "M",
    "anforandetext": "<p>Fru talman! Statsrådet Isabella Lövin! Jag är skärgårdsbo och brinner för Östersjön. Jag är född där ute. Där är mina fäders spår. Min farfar var aktiv sjöman i många år och ägde stora hemman ute i skärgården. Därför brinner jag för att vi ska ha bra vattenmiljö.</p><p>Jag har av Moderaterna fått uppdraget att vara ordförande i Svealands Kustvattenvårdsförbund, vilket är hedrande. Vi jobbar med statusmätningar av Östersjöns vatten i såväl ytterskärgård som innerskärgård. Vi konstaterar i dag att vattenkvaliteten sakta blir bättre. Dock är bottnarna fortfarande väldigt syrefattiga. Man kan fråga sig varför.</p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Hur ser det då ut i skärgården på riktigt? Jo, så här ser det ut: Vattenstatusen är inte bra. Vad beror då det på? Beror det på att skärgårdsborna har misskött sig och har för mycket bryggor? Nej, det beror på att Sovjetunionen vräkte ut gifter och avloppsvatten i Östersjön. I Paldiski, som är vänort till Norrtälje kommun, där jag var kommunalråd i många år, hade man oljekraftverk som bara drog mer och mer olja. Man höjde bara trycket. Men man använde inte mer olja, utan den gick rätt ut i Östersjön. Så gick det till i kommuniststaterna.</p><p>År 1975 fattade den här församlingen beslut om att socialisera fisket. Fiskevattnen som vi skärgårdsbor ägde blev tillgängliga för alla, utan ett öre i ersättning till vattenägarna. Det här var den stora socialisttiden i Sverige. Staten tog vatten av oss, men tog inte ansvar för återplantering av fisk. Man släppte bara detta och trodde att vi skulle fortsätta att göra det. Många av de äldre skärgårdsgubbarna gjorde också det. De höll på och återplanterade. Men de har också tröttnat. Nu har dessutom de flesta av dem gått bort.</p><p>Vad händer mer? Jo, sälen äter mycket fisk. Vi har i skärgården ett stort sälbestånd med uppskattningsvis ungefär 30 000 sälar. De äter två till tre kilo fisk per dygn. Skarven äter sex hekto per dygn. Fisken minskar hela tiden. Alla undrar varför. Det är dags att införa mer jakt på framför allt skarv och säl.</p><p>Folk, framför allt vi beslutsfattare, måste förstå vilka problemen är. Det är hög tid att staten tar sitt ansvar, ersätter vattenägarna och tar fram en plan för återplantering.</p><p>Dessutom driver Miljöpartiet i dag en politik med mycket floskler och lite åtgärder. Om man har gifttunnor i Gävlebukten, varför tar man inte upp dem och lägger de här 100 miljonerna på det om man är rädd om miljön på riktigt, i stället för att straffbeskatta bilister och folk som åker till jobbet, betalar skatt och bidrar till vår välfärd?</p><p>Privat ägande är garanten för bra miljö. Vi måste stärka äganderätten. Folk måste få större frihet att disponera mark och vatten som de äger. Ska andra ha tillgång till mark och vatten bör ägaren få ersättning.</p><p>Om nu statsrådet på riktigt bryr sig om miljön tycker jag att man ska bearbeta de länder som eldar med kol, för kol är den stora boven i världen. 60 procent av all uppvärmning sker i dag med kol.</p>",
    "intressent_id": "0779329190517",
    "rel_dok_id": "H8C120200918ip",
    "replik": "N",
    "systemdatum": "2020-10-13 16:49:31"
  }
}