{
  "anforande": {
    "dok_hangar_id": "5022300",
    "dok_id": "H60953",
    "dok_titel": "Protokoll 2018/19:53 Torsdagen den 14 februari",
    "dok_rm": "2018/19",
    "dok_nummer": "53",
    "dok_datum": "2019-02-14 00:00:00",
    "avsnittsrubrik": "(forts. från § 12) Fiskeripolitik (forts. MJU3)",
    "underrubrik": null,
    "kammaraktivitet": null,
    "anforande_id": "1f741eb7-f740-e911-9116-901b0eac4c78",
    "anforande_nummer": "135",
    "talare": "Roland Utbult (KD)",
    "parti": "KD",
    "anforandetext": "<p>Fru talman! Jag ska först tacka Markus Selin. Det är första gången som jag debatterar med dig. Tack för anförandet! Jag vill dock rätta dig på en punkt. I KD-M-budgeten satsar vi 400 miljoner i LOVA-projektet för att minska gödning i kustnära områden. Det är 400 miljoner, och det går till länsstyrelserna. Det är information som jag tror att ledamoten har missat.</p><p>Jag skulle vilja fråga hur det blir med Socialdemokraternas beslut under den senaste kongressen. Man ville förbjuda bottentrålning i svenska vatten men också verka för ett förbud i hela EU. Hur blir det med det? Jag har märkt när jag har talat med företrädare för Socialdemokraterna som tidigare har varit här i kammaren och som har skött dessa frågor att man inte blev glad över det beslutet. Det lär vara någon från inlandet som hade påverkat det hela. Det behöver inte vara fel, men det var också så att förra landsbygdsministern Sven-Erik Bucht duckade en del inför att man skulle förbjuda bottentrålning. Han insåg nämligen att det inte är rimligt. Det kommer inte att fungera. Det drabbar för stor del av det kustnära fisket.</p><p>Min fråga är: Hur blir det egentligen? Har man ett kongressbeslut ska man väl egentligen följa det. Jag vet inte hur det fungerar i ert parti, men normalt försöker man förverkliga ett sådant beslut. Det har dock inte hänt någonting på ett par år. Hur blir det? Det är min fråga.</p>",
    "intressent_id": "0237055280513",
    "rel_dok_id": null,
    "replik": "Y",
    "systemdatum": "2019-03-07 17:41:24"
  }
}