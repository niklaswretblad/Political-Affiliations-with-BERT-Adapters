{
  "anforande": {
    "dok_hangar_id": "5050497",
    "dok_id": "H70952",
    "dok_titel": "Protokoll 2019/20:52 Måndagen den 16 december",
    "dok_rm": "2019/20",
    "dok_nummer": "52",
    "dok_datum": "2019-12-16 00:00:00",
    "avsnittsrubrik": "Utbildning och universitetsforskning",
    "underrubrik": "",
    "kammaraktivitet": "ärendedebatt",
    "anforande_id": "f8751e44-3148-ea11-9130-901b0e9b71a0",
    "anforande_nummer": "55",
    "talare": "Patrick Reslow (SD)",
    "parti": "SD",
    "anforandetext": "<p>Herr talman! Gunilla Svantorp sa i sitt anförande att förskolan är viktigast av allt. Jag kanske inte själv skulle skilja ut den ena utbildningsformen och sätta den före den andra. Alla länkar i utbildningskedjan är viktiga. Det är grundskola, gymnasieskola, universitet och högskolor. Det är en lång utbildningskedja som vi tittar på.</p><p>Jag håller med om att förskolan är viktig. Det är där vi lägger grunden och skapar tryggheten. Om inte förskolan fungerar får vi problem senare i kedjan. Därför är jag lite förundrad när jag läser budgeten. Om man nu står här och säger att förskolan är viktigast av allt, varför väljer man då att kapa anslaget till just förskolan?</p><p>Om man nu anser att förskolan är viktigast av allt, varför väljer Socialdemokraterna att kapa bort 692 miljoner från anslaget 1:7, det vill säga anslaget till förskolan?</p><p>Är det att skapa goda förutsättningar för förskolan? Det är svårt att se vilken linje man för. Å ena sidan säger man att förskolan är viktigast av allt, å andra sidan sänker man anslagen till den del man anser viktigast av allt. Gunilla Svantorp får gärna förklara detta.</p>",
    "intressent_id": "0545733815610",
    "rel_dok_id": "H701UbU1",
    "replik": "Y",
    "systemdatum": "2020-02-05 17:05:44"
  }
}