{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "2694bf96-a1ad-eb11-914f-901b0eac4c78",
    "anforande_nummer": "142",
    "talare": "Kenneth G Forslund (S)",
    "parti": "S",
    "anforandetext": "<p>Herr ålderspresident! Nej, det handlar nog inte ytterst om att övertyga Socialdemokraterna. Det finns nämligen en betydligt större uppgift för Magnus Ek och andra Natoförespråkare att ta sig an: att försöka övertyga svenska folket. Stödet för Natomedlemskapet har i princip inte rört sig alls de senaste åren. Det ligger lite över 30 procent.</p><p>Det som har hänt är att motståndarna har minskat och att antalet osäkra har ökat. Det innebär, sett ur Magnus Eks synvinkel, att det finns möjliga väljare att värva för Natomedlemskapet. Ur min synvinkel innebär det att vi behöver prata mer om vad Natomedlemskapet innebär. Det är inte vilken kamratförening som helst där vi hamnar i bara glada vänners lag.</p><p>Jag tycker att utrikesministern svarade utmärkt bra på varför regeringen inte bjuder in till de samtalen. Vi har haft en rad samtal om olika saker, bland annat Försvarsberedningen. Den hoppade Moderaterna och även Centerpartiet och andra partier av.</p>",
    "intressent_id": "0257612529618",
    "rel_dok_id": "",
    "replik": "Y",
    "systemdatum": "2021-05-05 14:58:55"
  }
}