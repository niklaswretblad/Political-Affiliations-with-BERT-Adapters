{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "(forts. från § 13) Internationell samverkan (forts. UU1)",
    "underrubrik": "",
    "kammaraktivitet": "",
    "anforande_id": "ed37759c-e536-ea11-912a-901b0eac4c78",
    "anforande_nummer": "104",
    "talare": "Håkan Svenneling (V)",
    "parti": "V",
    "anforandetext": "<p> STYLEREF Kantrubrik \\* MERGEFORMAT Internationell samverkan</p><p>Fru talman! Jag får börja med att tacka ledamoten Wallmark för det beröm han ger mig.</p><p>För ungefär ett år sedan frågade Hans Wallmark mig om Vänsterpartiets Rysslandspolitik. Jag svarade då lite svävande att jag gärna ville återkomma till det, och i dag har väl varit en sådan dag då jag återkommit till det. Skälet till det var att vi planerade en ny motion om Ryssland från Vänsterpartiets sida. Den lade vi också fram under årets allmänna motionstid. Det är en lång och omfattande motion där vi lyfter upp Ryssland och vad relationen till Ryssland betyder för Sverige.</p><p>Jag har också varit på resa i Ryssland och träffat de oppositionsgrupper som vi pratar om. Det är viktigt att komma ihåg att i Ryssland är inte opposition, som jag och Hans Wallmark utgör tillsammans mot regeringen, ett ord utan två, beroende på om man är en del av oppositionen inom eller utanför systemet. Jag menar att det är de som är utanför, de som är mest utsatta för Putins regim, som vi från svensk sida ska stödja. Det tror jag att Hans Wallmark och jag är eniga om.</p><p>När det gäller anmärkningen kring Nato och att Sverigedemokraterna och Vänsterpartiet skulle göra samma analys håller jag inte riktigt med Hans Wallmark. Vänsterpartiet har en hundraårig historia, Sverigedemokraterna har en betydligt kortare historia. Vi har varit en del av fredsrörelsen i Sverige under en lång tid av den hundraåriga historien.</p><p>Jag och Vänsterpartiet är väl kanske de starkaste förespråkarna för att Sveriges vapenexport inte ska gå till krigförande länder och diktaturer. För mig är det en viktig del i hur vi ser också på vårt Natomedlemskap och vår säkerhetspolitik.</p><p>I den här budgeten har vi lyft upp tankesmedjan Atlantic Council. Det är en tankesmedja som den svenska regeringen betalar pengar till men som producerar extremt märkliga rapporter när det kommer till säkerhetspolitik. Bland annat har man pratat om att det finns en trojan i Sveriges riksdag som skulle vilja stödja Putin. Det är för mig helt otänkbart att vi ska stödja organisationer som pekar ut svenska riksdagsledamöter och kallar dem för trojaner och andra typer av väldigt fula ord. Det är inte den säkerhetspolitik som vi ska ha.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2020-01-14 16:51:28"
  }
}