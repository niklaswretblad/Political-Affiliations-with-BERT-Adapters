{
  "anforande": {
    "dok_hangar_id": "5067529",
    "dok_id": "H80910",
    "dok_titel": "Protokoll 2020/21:10 Fredagen den 18 september",
    "dok_rm": "2020/21",
    "dok_nummer": "10",
    "dok_datum": "2020-09-18 00:00:00",
    "avsnittsrubrik": "Svar på interpellation 2020/21:1 om indraget stöd till islamistkopplat studieförbund på kommunal nivå",
    "underrubrik": "",
    "kammaraktivitet": "interpellationsdebatt",
    "anforande_id": "8d8a5440-630d-eb11-9146-901b0e9b71a8",
    "anforande_nummer": "28",
    "talare": "Jonas Andersson (SD)",
    "parti": "SD",
    "anforandetext": "<p>Fru talman! Tack, Anna Ekström, för svaret på interpellationen!</p><p>I november förra året deltog jag och ministern i en interpellationsdebatt som också kretsade kring studieförbundet Ibn Rushd och de statsbidrag som det mottar. Jag tänker att det finns anledning att följa upp den debatten, inte minst på grund av det som jag påpekar i interpellationen - att en rad kommuner har börjat dra öronen åt sig och agera mot Ibn Rushd. Detta till följd av de nya kopplingar till islamism som dykt upp.</p><p>Vid det här laget måste det vara känt av alla som någorlunda satt sig in i vad Ibn Rushd är att förbundet har kopplingar till det islamistiska Muslimska brödraskapet. Dessa kopplingar finns inte bara i enskilda fall genom diverse personer man bjudit in eller samverkat med, utan de finns på en strukturell nivå. Det är formaliserat.</p><p>Islamiska förbundet i Sverige, som är medlemsorganisation i Ibn Rushd, är också en del av Federation of Islamic Organisations in Europe, som i sin tur grundades som Muslimska brödraskapets gren i Europa 1989. Kopplingarna mellan Islamiska förbundet och Federation of Islamic Organisations in Europe framgår bland annat genom Islamiska förbundets stadgar, som föreskriver att alla tillgångar från förbundet ska tillfalla Federation of Islamic Organisations in Europe vid upplösning av förbundet. I Ibn Rushds stadgar står något motsvarande - att tillgångarna från Ibn Rushd ska överföras till Islamiska förbundet i Sverige om Ibn Rushd skulle upplösas. Det står också att det var Islamiska förbundet i Sverige som tog initiativet att bilda Ibn Rushd en gång i tiden, närmare bestämt 2001. Det är alltså en klar och tydlig formaliserad organisatorisk koppling mellan Ibn Rushd och Muslimska brödraskapet.</p><p> Fru talman! En annan koppling bland många som Ibn Rushd har till Muslimska brödraskapet är via det samarbete som förbundet har med mediehuset al-Jazira, som är Qatarbaserat. al-Jazira är en plattform för Muslimska brödraskapets idéer och även för brödraskapets andlige ledare Yusuf al-Qaradawi personligen. Under Muslimska familjedagarna 2018, som Ibn Rushd anordnade, erbjöds deltagarna en medieutbildning av personal från mediehuset al-Jazira.</p><p>Tankesmedjan Middle East Forum genomförde en kartläggning av alJazira som presenterades 2019. Där konstaterar man att mediehuset är ett slags språkrör för Qatar och Muslimska brödraskapets variant av islam.</p><p> Fru talman! Det är helt uppåt väggarna att bidragskranen till Muslimska brödraskapets islamister inte har stängts av för länge sedan. Sverigedemokraterna har länge förespråkat i riksdagen att så ska göras. Vi har lagt fram motioner om att utreda brödraskapets etablering i Sverige, men det är tyvärr inget som regeringspartierna har ställt sig bakom. Det kan jag bara beklaga.</p><p> STYLEREF Kantrubrik \\* MERGEFORMAT Svar på interpellationer</p><p>Av Anna Ekströms svar på min interpellation kan man få bilden att regeringen har förstått allvaret i detta. Men samtidigt har de myndigheter som regeringen är ansvarig för utökat samarbetet med Ibn Rushd under året som gått.</p><p>Statens medieråd är en sådan myndighet. Man har samverkan inom ramen för ett uppdrag som myndigheten fått av regeringen om att förstärka medie- och informationskunnigheten hos befolkningen. Det är en del av regeringens demokratistrategi, och i det arbetet ingår bland andra Ibn Rushd.</p><p>Jag tycker att det är både skrämmande och farligt att regeringen inte tar hotet från islamismen på större allvar än så här. I stället göder man den med miljoner i statsbidrag, och man har alltså fördjupat samarbetet med Ibn Rushd genom sina myndigheter.</p><p>Hur ser regeringen och Anna Ekström egentligen på Muslimska brödraskapet? Är det att betrakta som en legitim intresseorganisation i svensk politik?</p>",
    "intressent_id": "025931369428",
    "rel_dok_id": "H8101",
    "replik": "N",
    "systemdatum": "2020-10-13 16:49:36"
  }
}