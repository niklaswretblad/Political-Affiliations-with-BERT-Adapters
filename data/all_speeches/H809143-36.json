{
  "anforande": {
    "dok_hangar_id": "5101601",
    "dok_id": "H809143",
    "dok_titel": "Protokoll 2020/21:143 Torsdagen den 17 juni",
    "dok_rm": "2020/21",
    "dok_nummer": "143",
    "dok_datum": "2021-06-17 00:00:00",
    "avsnittsrubrik": "Statsministerns frågestund",
    "underrubrik": "Förbud mot kusinäktenskap",
    "kammaraktivitet": "statsministerns frågestund",
    "anforande_id": "ab676d73-ba22-ec11-915b-901b0eac4c78",
    "anforande_nummer": "36",
    "talare": "Johan Pehrson (L)",
    "parti": "L",
    "anforandetext": "<p>Fru talman! Det är lite stökigt här i kammaren, kan vi notera. Jag vill dock för Liberalernas del lyfta fram några saker som vi tycker har varit bra i januariavtalet, som nu utmanas. Det kanske inte är så förvånande att en majoritet i riksdagen finner sig stå mot en minoritet. Men vi får väl se vad de ska ha i stället.</p><p>I januariavtalet var det viktigt att vi fick in detta med 10 000 fler polisanställda - avgörande för Liberalerna. Vi måste pröva utvisning vid brott oftare när det gäller icke svenska medborgare. På integrationsområdet kan vi också nämna vikten av att vi inför språkkrav för medborgarskap. Det är helt avgörande att även detta nu kommer till, efter 20 år av debatt och motstånd från en majoritet i denna kammare. Vi har gjort mängder av insatser när det gäller hedersrelaterat våld och förtryck, vilket också är en del av januariavtalet.</p><p>Men, fru talman, vi måste göra mycket mer eftersom vi ser hur friheten förmörkas av den grova brottsligheten och av parallella rättssystem runt om i vårt land. Till och från dyker det upp någon stolle som pratar om sharialagar. Vi får, som Ebba Busch tog upp nu, höra att det finns särskilda domstolar för personer med en viss bakgrund. Det är ju inte klokt!</p><p>Lägg till detta hur det ser ut i gängens regimer, det vill säga där de härjar och den svenska rättsstaten tyvärr har checkat ut. Det finns mängder av rapporter och böcker som skrivits om detta. Det är klanerna som styr - vi måste göra mer.</p><p></p><p>Min fråga till statsministern blir därmed: Kan statsministern tänka sig att vi går vidare med att förbjuda något som låter konstigt för oss som har kusiner, nämligen kusinäktenskap? Jag kan inte ställa någon fråga till Ebba Busch, men är ni med på detta? Vi måste bryta klanernas makt. Vi ska ha <em>en</em> rättsordning i Sverige. Vad säger statsministern?</p>",
    "intressent_id": "0224712677012",
    "rel_dok_id": "H8C120210617sf",
    "replik": "N",
    "systemdatum": "2021-10-01 15:21:46"
  }
}