{
  "anforande": {
    "dok_hangar_id": "5066539",
    "dok_id": "H8094",
    "dok_titel": "Protokoll 2020/21:4 Onsdagen den 9 september",
    "dok_rm": "2020/21",
    "dok_nummer": "4",
    "dok_datum": "2020-09-09 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "d5c561ee-2d03-eb11-9146-901b0e9b71a8",
    "anforande_nummer": "17",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Jag får påminna Jimmie Åkesson om att det var den regering som jag leder som lade om migrationspolitiken. De förutvarande migrationsreglerna infördes 2009, tror jag, eller beslutades i alla fall då. Vi lade om dem. Vi ska inte tillbaka till den situation vi hade 2015. Nu arbetar vi på en ny lagstiftning som ersätter den tillfälliga. Det är det första jag vill ha sagt.</p><p> STYLEREF Kantrubrik \\* MERGEFORMAT Partiledardebatt</p><p>Det andra är att integration är A och O. Det är ingen tvekan om det. Men i den förra partiledardebatten här i Sveriges riksdag, tror jag, frågade jag Jimmie Åkesson om han kunde se att det faktiskt finns människor från andra länder som gör bra insatser i vår välfärd. Ja, svarade Jimmie Åkesson. Okej, låt oss då slå fast det.</p><p>Naturligtvis finns det också sådana bland dem som kommer till vårt land som begår brott, och de ska i fängelse - eller vilket straff de nu ska ha - precis som alla andra. Man kommer inte undan med att ha någon annan bakgrund. Alla som begår brott i Sverige ska sona dem och avtjäna sina straff - alla!</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2020-09-30 17:02:42"
  }
}