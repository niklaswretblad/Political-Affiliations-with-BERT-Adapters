{
  "anforande": {
    "dok_hangar_id": "5093501",
    "dok_id": "H809104",
    "dok_titel": "Protokoll 2020/21:104 Torsdagen den 8 april",
    "dok_rm": "2020/21",
    "dok_nummer": "104",
    "dok_datum": "2021-04-08 00:00:00",
    "avsnittsrubrik": "Frågestund",
    "underrubrik": "Regeringens ansvar för utförsäkringarna",
    "kammaraktivitet": "frågestund",
    "anforande_id": "15eccd36-e2d8-eb11-9153-901b0eac4c78",
    "anforande_nummer": "83",
    "talare": "Julia Kronlid (SD)",
    "parti": "SD",
    "anforandetext": "<p>Herr talman! Under Socialdemokraternas tid i regeringen har avslagen för sjukpenning skjutit i höjden. År 2013, under Alliansens tid, låg antalet utförsäkringar på runt 5 000 fall, och under 2020 var siffran runt 47 000. Detta skedde efter det att regeringen införde en hård styrning med målet att få ned sjukpenningtalen, vilket gav svåra konsekvenser för många sjuka.</p><p>Förra veckan lade vi fram ett förslag till utskottsinitiativ som innebär att stryka skrivningen i regleringsbrevet till Försäkringskassan gällande att sträva efter låga sjukskrivningstal och i stället fokusera på rehabilitering samt gå vidare med lagförslaget att den sjukskrivne ska prövas mot riktiga jobb i stället för låtsasjobb. I dag går regeringen ut med att man ska genomföra just dessa förslag. Det är tur att regeringen har Sverigedemokraterna i opposition som kommer med förslag till förbättringar och att regeringen äntligen har börjat lyssna till våra förslag.</p><p>Jag vill fråga statsrådet Shekarabi om regeringen kan erkänna att man har agerat felaktigt i fråga om sjukförsäkringen, vilket har åsamkat många lidande. Kommer statsrådet Shekarabi att göra något för att bidra till upprättelse för alla dem som på felaktiga grunder har utförsäkrats?</p>",
    "intressent_id": "0638497389621",
    "rel_dok_id": "H8C120210408fs",
    "replik": "N",
    "systemdatum": "2021-06-29 16:00:04"
  }
}