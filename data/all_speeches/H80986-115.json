{
  "anforande": {
    "dok_hangar_id": "5088894",
    "dok_id": "H80986",
    "dok_titel": "Protokoll 2020/21:86 Tisdagen den 2 mars",
    "dok_rm": "2020/21",
    "dok_nummer": "86",
    "dok_datum": "2021-03-02 00:00:00",
    "avsnittsrubrik": "Svar på interpellationerna 2020/21:389 och 390 om beslutet om att inrätta en viltmyndighet",
    "underrubrik": "",
    "kammaraktivitet": "interpellationsdebatt",
    "anforande_id": "290a3633-6cb2-eb11-914f-901b0eac4c78",
    "anforande_nummer": "115",
    "talare": "Sten Bergheden (M)",
    "parti": "M",
    "anforandetext": "<p>Fru talman! Jag tackar Jennie Nilsson för svaret.</p><p>I mars 2015 togs här i riksdagen beslut om att utreda och försöka inrätta en viltmyndighet. Nu har det gått sex år. Under sex år, fru talman, har den socialdemokratiska regeringen trotsat och struntat i beslutet som tagits här i riksdagen. Det här är inte bara allvarligt, fru talman. Det är mycket allvarligt. Att inte Sveriges socialdemokratiska regering följer det av riksdagen fattade demokratiska beslutet är anmärkningsvärt och helt oacceptabelt. Regeringen har i andra sammanhang framhållit vikten av att andra länder verkligen följer de demokratiska besluten. Då borde också den Sledda regeringen i Sverige följa de beslut som Sveriges demokratiska församling fattar. Eller tycker verkligen ministern och regeringen att man kan strunta i riksdagens beslut från mars 2015?</p><p>Nu är det inte nog med det, utan på grund av att regeringen struntade i beslutet 2015 tog riksdagen den 11 maj 2016 i samma fråga ytterligare ett beslut, enligt vilket detta skulle vara utrett och klart under 2016. Även detta beslut struntade S-regeringen i. Demokratiskt fattade beslut struntar man i. Att följa sådana borde vara självklart för Sveriges regering. Regeringens agerande är både anmärkningsvärt och helt bedrövligt. Därefter har riksdagen tagit ett demokratiskt beslut om att flytta över licenshanteringen till den nya viltmyndigheten när den är på plats.</p><p></p><p>Mina frågor till statsrådet är: Var är utredningen om inrättande av viltmyndigheten? Var är kostnadsberäkningen för finansieringen, som regeringsföreträdare ofta hänvisar till i diskussionen? När kommer regeringen att följa riksdagens beslut och inrätta den nya viltmyndigheten?</p><p>I varje debatt och i varje fråga har regeringen hävdat att man utreder frågan om viltmyndigheten på departementet, vilket uppenbarligen inte har skett. Man ser heller inget svar i det svar som kommer från ministern om när man tänkt att inrätta detta. För mig förefaller det som att man tänker strunta i riksdagens beslut, och det är allvarligt.</p><p>Att inrätta en ny viltmyndighet verkar vara mycket svårt för regeringen. Men - fru talman och lyssnare - det har inte alls varit lika svårt att inrätta nio helt nya andra myndigheter i Sverige. Det har gått bra helt utan diskussioner om finansiering med mera.</p><p>Det är uppenbart att regeringen på alla sätt arbetar med att förhala och fördröja beslutet om just viltmyndigheten. Sedan försöker den att hitta nya vägar för att slippa inrätta viltmyndigheten. I stället förstärker man nu Naturvårdsverkets uppdrag.</p><p>Det är inte vad riksdagen beslutat om. Det är allvarligt att regeringen har inrättat nio nya myndigheter sedan 2015 men vägrar att följa riksdagens beslut att inrätta viltmyndigheten.</p><p>Fru talman! Var är utredningen om inrättande av viltmyndigheten? Ni har haft sex år på er. Vad är kostnadsberäkningen? När kommer regeringen att följa riksdagens beslut och inrätta den nya viltmyndigheten? </p><p>Jag tycker att riksdagen har rätt att få ett svar från både ministern och regeringen i den här frågan. Det kan inte vara rimligt att man struntar i ett beslut i sex år.</p><p>Dessutom har man fattat ytterligare ett beslut i justitieutskottet och också här i riksdagen att man vill flytta över licenshanteringen från polisen till den nya viltmyndigheten. Även i den frågan har det inte hänt någonting, med tanke på att inte viltmyndigheten är på plats.</p><p>Fru talman! När kommer Viltmyndigheten?</p>",
    "intressent_id": "0828721176319",
    "rel_dok_id": "H8C120210302ip",
    "replik": "N",
    "systemdatum": "2021-05-11 17:19:51"
  }
}