{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "6448e5fe-ab04-eb11-9146-901b0e9b71a8",
    "anforande_nummer": "15",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Jag tror att den som tittar på detta via tv blir lätt förvirrad. Faktum är att den svenska regeringen alltid argumenterar för investeringar i vårt land. Det ger nämligen ekonomisk utveckling, och ekonomisk utveckling leder till bättre välfärd i vårt land. Anledningen till att jag påpekar att det var den borgerligt ledda regeringen - alliansregeringen, där Liberalerna ingick - som tog detta beslut är att hela interpellationen utgår ifrån att det var den socialdemokratiskt ledda regeringen som gjorde det. </p><p> STYLEREF Kantrubrik \\* MERGEFORMAT Svar på interpellationer</p><p>Jag tycker att det var ett bra beslut. Varför? Jo, av ett mycket enkelt skäl: Det utgick visserligen ett stöd på 140 miljoner, men den investering det gav i en del av landet som inte har sett den typen av stora investeringar på väldigt länge - utanför Luleå - var på 4-4 ½ miljard kronor. Det ger ekonomisk utveckling. Det ska byggas och levereras tjänster med mera, vilket gör att det blir en helt annan dynamik än om det inte sker investeringar. </p><p>Fru talman! Vi är i en väldigt svår tid. I denna svåra tid är det många människor som i dag möter besked om att de kan bli av med jobbet eller <em>har</em><em> </em>blivit det. Då är det vår plikt och vårt ansvar att göra vårt yttersta för att se till att vi får investeringar och därmed fler jobb i vårt land, så att människor har ett jobb att gå till. Nej, vi får inte vara naiva - en del av dessa företag har som bärande idé att motsätta sig kollektivavtal. Det är fel. Att försöka ägna sig åt skatteflykt är också fel. Båda dessa saker ska vi fortsätta att argumentera mot, tillsammans med fack och de arbetsgivare i vårt land som också gillar kollektivavtal. </p><p>Vi måste kunna hålla båda dessa tankar i huvudet samtidigt: att argumentera för investeringar i vårt land och samtidigt se till att det sker på ett sjyst sätt. Vi är inte där ännu, men det får inte råda något tvivel om att vi kommer att fortsätta göra båda dessa saker. </p><p>Interpellationsdebatten var härmed avslutad. </p>",
    "intressent_id": "0973474532717",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:01"
  }
}