{
  "anforande": {
    "dok_hangar_id": "5067257",
    "dok_id": "H8098",
    "dok_titel": "Protokoll 2020/21:8 Onsdagen den 16 september",
    "dok_rm": "2020/21",
    "dok_nummer": "8",
    "dok_datum": "2020-09-16 00:00:00",
    "avsnittsrubrik": "Särskild debatt om den organiserade gängkriminaliteten",
    "underrubrik": "",
    "kammaraktivitet": "",
    "anforande_id": "ee9937a3-620d-eb11-9146-901b0e9b71a8",
    "anforande_nummer": "9",
    "talare": "Johanna Öfverbeck (MP)",
    "parti": "MP",
    "anforandetext": "<p>Herr talman! Gängkriminaliteten är ett gift i vårt samhälle. Unga beväpnade män med stort våldskapital sprider otrygghet och skräck. Mot dessa måste samhället agera med alla medel. Kriminella och deras vapen ska bort från gatorna.</p><p>Miljöpartiet i regering har gjort historiska satsningar på polisen. Vi har också stärkt rättsväsendet. Vi har bidragit till att skärpa straffen för över 50 brott. Detta har gett polisen möjligheter att häkta fler.</p><p>Men att bara skärpa straffen räcker inte. Polisen själv lyfter vikten av andra - förebyggande - insatser. Det handlar om barn som får stöd att klara skolan, föräldrar som får hjälp i sitt föräldraskap och en socialtjänst som ger tidiga insatser till unga som är i behov av det. Detta har inte fått lika mycket uppmärksamhet. Det gör att det alltid finns fler unga att rekrytera in i gängen.</p><p></p><p>Vi i Miljöpartiet vill göra mer för att minska gängens möjligheter att rekrytera ungdomar. Socialarbetare ska röra sig ute för att fånga upp unga i riskzon. Barn som finns i kriminella miljöer och som far illa ska omhändertas. Vi måste också skärpa straffen för dem som rekryterar in unga i kriminalitet. Inget barn föds kriminellt. Bakom varje barn som begår gängbrott finns en äldre kriminell som lockat in den unge. Detta cyniska utnyttjande av barn måste få ett stopp.</p><p>Herr talman! För Miljöpartiet är det nödvändigt att vi attackerar gängkriminaliteten på alla fronter. Det duger inte att bara ropa på hårdare straff, utan vi måste kunna hålla flera tankar i huvudet samtidigt.</p><p>För att ta knäcken på gängen behöver polisen rätt verktyg. En del lagar måste skärpas, men framför allt måste vi minska risken för ungdomar att rekryteras in i gängen.</p><p>(Applåder)</p>",
    "intressent_id": "0625199891029",
    "rel_dok_id": "",
    "replik": "N",
    "systemdatum": "2020-10-13 16:45:08"
  }
}