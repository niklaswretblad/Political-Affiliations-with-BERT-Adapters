{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Frågestund",
    "underrubrik": "Trygghetsreformer och situationen i Lund",
    "kammaraktivitet": "frågestund",
    "anforande_id": "dd039767-c02d-ec11-915b-901b0eac4c78",
    "anforande_nummer": "25",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Jag bor, precis som Louise Meijer säger, i Lund sedan drygt 30 år tillbaka. Jag vet inte hur många kontakter och annat jag har haft med både polisen och kommunen i Lund under många år.</p><p>Den bild som Louise Meijer vill måla upp av Lund som något slags otrygg stad där det sker våldsbrott överallt och hela tiden är falsk. Lund är en i grunden trygg stad. Det vågar jag säga.</p><p>Men det är klart att det i den staden, precis som på alla andra håll, sker en del våldsbrott. Då gäller det att se till att polisen och andra brottsbekämpande myndigheter har de resurser som behövs för att kunna beivra den typen av brott, vilket man nu också får. Tack vare de satsningar vi har gjort är det fler poliser i Sverige än någonsin tidigare, och fler poliser kommer ut efter hand. Det är en helt annan situation än när Moderaterna skar ned på polisutbildningen med 90 procent på bara två år för att finansiera sina skattesänkningar. Den utvecklingen har vi vänt.</p>",
    "intressent_id": "0473783431010",
    "rel_dok_id": "H9C120210923fs",
    "replik": "N",
    "systemdatum": "2021-10-15 16:02:10"
  }
}