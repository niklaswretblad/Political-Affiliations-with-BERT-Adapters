{
  "anforande": {
    "dok_hangar_id": "5079529",
    "dok_id": "H80957",
    "dok_titel": "Protokoll 2020/21:57 Fredagen den 18 december",
    "dok_rm": "2020/21",
    "dok_nummer": "57",
    "dok_datum": "2020-12-18 00:00:00",
    "avsnittsrubrik": "Svar på interpellation 2020/21:124 om aborträtten i Polen",
    "underrubrik": "",
    "kammaraktivitet": "interpellationsdebatt",
    "anforande_id": "284336d0-f371-eb11-914b-901b0eac4c70",
    "anforande_nummer": "27",
    "talare": "Yasmine Posio (V)",
    "parti": "V",
    "anforandetext": "<p>Fru talman! Nu kan det emellanåt låta som om utrikesminister Ann Linde och jag är helt ense, och så är det ibland när det gäller mänskliga rättigheter. Det är inte så att vi tycker att regeringen inte gör någonting alls. Men jag anser att mer behövs.</p><p>Det är bra att utländska kvinnor kan genomföra aborter i Sverige, men vi vet att de som är i stort behov av abort är de med lägst inkomster. Därför vill vi åtminstone utreda om inte Sverige kan erbjuda subventionerade aborter.</p><p>I dag har vi pratat om Polen, som enligt V-Dem, en forskargrupp på Göteborgs universitet, är det tredje mest autokratiserade landet i världen under det senaste decenniet. Anledningen till att det inte helt har slagit slint i Polen är enligt V-Dem att de har en så kraftig folklig motståndsrörelse. Därför är det viktigt att den rörelsen får vårt stöd, vilket den får här i dag.</p><p>Staffan I Lindberg, föreståndare för V-Dem-institutet, säger: \"Auktoritära ledare får råg i ryggen och använder samma taktik som fungerat för andra autokratiserade länder för att till exempel komma åt media och civilsamhälle.\"</p><p>Under fyra års tid har världen haft en sådan ledare, som dessutom fått ett enormt globalt medialt genomslag i egenskap av president i USA.</p><p>Det första Trump gjorde var att införa the gag rule. Nyligen stod USA värd för en virtuell ceremoni där en deklaration mot abort undertecknades. Bland annat Polen, Ungern, Turkiet och USA skrev under. Inte nog med att de vill inskränka aborträtten, i dessa länder har det gjorts hand i hand med hot mot och fängslanden av människorättsaktivister och journalister samt smutskastning av erkända medier.</p><p>Jag hoppas att denna kapplöpning mot fundamentalism och autokrati tappar fart när Biden tillträder som president. </p><p> STYLEREF Kantrubrik \\* MERGEFORMAT Svar på interpellationer</p><p>Vi behöver inte färre demokratier i världen, utan tvärtom behöver hela världen bli demokratisk, jämlik och jämställd - för kvinnors och flickors rätt att bestämma över sin egen kropp här, i Polen och i hela världen.</p><p>God jul!</p>",
    "intressent_id": "0468765214727",
    "rel_dok_id": "H810124",
    "replik": "N",
    "systemdatum": "2021-02-18 15:16:28"
  }
}