{
  "anforande": {
    "dok_hangar_id": "5111649",
    "dok_id": "H90924",
    "dok_titel": "Protokoll 2021/22:24 Fredagen den 29 oktober",
    "dok_rm": "2021/22",
    "dok_nummer": "24",
    "dok_datum": "2021-10-29 00:00:00",
    "avsnittsrubrik": "Svar på interpellation 2021/22:18 om Migrationsverkets rutiner",
    "underrubrik": "",
    "kammaraktivitet": "interpellationsdebatt",
    "anforande_id": "65eaa894-f151-ec11-915f-901b0eac4c70",
    "anforande_nummer": "20",
    "talare": "Niklas Wykman (M)",
    "parti": "M",
    "anforandetext": "<p>Herr talman! Först och främst tackar jag Morgan Johansson för svaret: Nej, det förekommer inga sådana resor, och det förekommer inte att Migrationsverket beställer taxi till personer som ska utvisas och skickar dem till kommunhuset i Sigtuna.</p><p>Det är bra att Morgan Johansson har gett sin tydliga bild av verkligheten. I realiteten menar Sigtuna kommun att det förekommer fem till tio sådana fall varje år, och nu får vi utreda vem som har rätt. Har Morgan Johansson rätt om att det inte finns sådana fall, eller har Sigtuna kommun rätt om att det finns fem till tio sådana fall varje år? Det är allvarligt om ministern har fel, men det återstår att se.</p><p>Moderaterna har fått ta ett stort ansvar när det gäller Sigtuna kommun. Det vet Morgan Johansson. Han har säkert sett <em>Uppdrag granskning</em>,<em> </em>där det framkommer hur Morgan Johanssons parti var involverat i väldiga affärer som ledde till att Socialdemokraterna fick avgå och lämna ifrån sig makten. Det dröjer nog innan de kommer tillbaka - för att uttrycka sig milt - efter hur de har skött kommunen. Nu när det i stället är ordning och reda blir det svårt för regeringen att använda Sigtuna kommun som en avlastningsplats för sina egna problem.</p><p> STYLEREF Kantrubrik \\* MERGEFORMAT Svar på interpellationer</p><p>Morgan Johansson har varit ansvarig minister länge och stiftat en lag som säger att kommunen ska ta ansvar under två år. Så gör kommunerna så, och sedan blir Morgan Johansson arg. Jaha!</p><p>Om Morgan Johansson hade tyckt att kommunen skulle ta ansvar i tre, fyra, fem eller sex år hade det stått Morgan Johansson fritt att stifta den lagen, men det har Morgan Johansson inte gjort. Sedan är han arg på de kommuner som när det har gått två år inte förlänger och ger förtur i bostadsköer. Människor får i stället vända sig dit där det finns lediga bostäder.</p><p>Men det står Morgan Johansson fritt att välja ett annat antal år än det som Morgan Johansson har valt. Men Morgan Johansson är jättearg på sin egen politik, och det förstår jag. Morgan Johansson är justitieminister, och Sverige är utnämnt till Europas farligaste land. Det är dags att ta ansvar.</p>",
    "intressent_id": "0493288854424",
    "rel_dok_id": "H91018",
    "replik": "N",
    "systemdatum": "2021-11-30 16:24:47"
  }
}