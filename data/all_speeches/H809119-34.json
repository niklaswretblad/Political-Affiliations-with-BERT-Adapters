{
  "anforande": {
    "dok_hangar_id": "5096644",
    "dok_id": "H809119",
    "dok_titel": "Protokoll 2020/21:119 Onsdagen den 5 maj",
    "dok_rm": "2020/21",
    "dok_nummer": "119",
    "dok_datum": "2021-05-05 00:00:00",
    "avsnittsrubrik": "Undantag för deltidsbrandmän vid beräkning av arbetslöshetsersättning",
    "underrubrik": "",
    "kammaraktivitet": "ärendedebatt",
    "anforande_id": "26e0f607-3b0b-ec11-9160-901b0e9b71a0",
    "anforande_nummer": "34",
    "talare": "Michael Anefur (KD)",
    "parti": "KD",
    "anforandetext": "<p>Fru talman! Det gick två minuter till utan att vi fick något svar. Jag vill, fru talman, bara påminna om att min fråga till ledamoten Patrik Björck var varför man inte vill göra det - lyssna nu! - <em>ännu</em> bättre för deltidsbrandmännen. Svaret från ledamoten är: Vi gör det bättre. Men det är vi helt överens om. Det är ingen som kommer att rösta emot det. Min fråga var: Varför vill man inte göra det <em>ännu</em> bättre?</p><p>När det gäller det vid det här laget berömda vattnet är det som ledamoten läser upp från SOU:n ungefär det som står i propositionen: vi bedömer att. Det är inte särskilt mycket till sakskäl. Då får jag fråga: Vad är det som hindrar att man går vidare? Vi kan prata om socialförsäkring och arbetslöshetsförsäkring länge. Men om vi nu gör ett eller två undantag, varför kan man inte i detta mycket speciella fall gå ytterligare lite längre och göra det riktigt bra för deltidsbrandmännen?</p><p>Det är ju egentligen inte så att vi står i kammaren i dag och är oense om att vi vill att deltidsbrandmännen ska få en bättre och tryggare situation vid en eventuell arbetslöshet. Om detta är vi helt överens. Det vi inte är överens om är hur långt denna trygghet ska gå. Där har vi olika uppfattning.</p><p> STYLEREF Kantrubrik \\* MERGEFORMAT Undantag för deltids-brandmän vid beräk-ning av arbetslöshets-ersättning</p><p>Det är, skulle jag vilja säga, ett ganska modest krav från oss och Moderaterna att be regeringen att ytterligare en gång titta på om det skulle vara möjligt att undanta fler arbetsuppgifter för deltidsbrandmän. Det är en ganska hovsam förfrågan. Jag tycker att ledamoten och regeringen borde ta till sig detta.</p>",
    "intressent_id": "0892978334516",
    "rel_dok_id": "H801AU14",
    "replik": "Y",
    "systemdatum": "2021-09-01 17:41:46"
  }
}