{
  "anforande": {
    "dok_hangar_id": "5116690",
    "dok_id": "H90952",
    "dok_titel": "Protokoll 2021/22:52 Torsdagen den 13 januari",
    "dok_rm": "2021/22",
    "dok_nummer": "52",
    "dok_datum": "2022-01-13 00:00:00",
    "avsnittsrubrik": "Frågestund",
    "underrubrik": "Åtgärder mot gängvåldet",
    "kammaraktivitet": "frågestund",
    "anforande_id": "ac2c89b4-2bb4-ec11-9167-901b0eac4c78",
    "anforande_nummer": "108",
    "talare": "Anders Österberg (S)",
    "parti": "S",
    "anforandetext": "<p>Fru talman! Min fråga går till statsrådet Morgan Johansson.</p><p>Jag har tidigare jobbat som förskollärare i Husby. Förskolan ligger ett par hundra meter från där jag bor. Jag vill inte att några av barnen jag hade i förskolan ska växa upp och bli gängkriminella eller råka ut för gängkriminalitet.</p><p>Tyvärr drabbar våldet många personer, antingen direkt eller indirekt. För ett tag sedan var en av mina gamla förskoleelever i Husby centrum. Där var han några meter från en person som blev skjuten till döds. Jag tycker inte att det är något som en tolvåring ska behöva uppleva, inte någonstans i vårt land.</p><p>Jag vet att kampen mot gängkriminaliteten och våldet är en av regeringens prioriterade frågor. Därför frågar jag statsrådet Morgan Johansson vilka fler åtgärder ministern anser behövs för att komma till rätta med gängvåldet - straffrättsliga men framför allt förebyggande åtgärder.</p>",
    "intressent_id": "0277648711624",
    "rel_dok_id": "H9C120220113fs",
    "replik": "N",
    "systemdatum": "2022-04-04 17:27:50"
  }
}