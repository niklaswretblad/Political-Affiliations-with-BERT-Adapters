{
  "anforande": {
    "dok_hangar_id": "5119365",
    "dok_id": "H90964",
    "dok_titel": "Protokoll 2021/22:64 Torsdagen den 3 februari",
    "dok_rm": "2021/22",
    "dok_nummer": "64",
    "dok_datum": "2022-02-03 00:00:00",
    "avsnittsrubrik": "Svar på interpellation 2021/22:263 om Lantmäteriets effektivitet samt möjligheten för kommuner att bli lantmäterimyndighet",
    "underrubrik": "",
    "kammaraktivitet": "interpellationsdebatt",
    "anforande_id": "6da80267-f6bf-ec11-9167-901b0eac4c78",
    "anforande_nummer": "14",
    "talare": "Statsrådet Johan Danielsson (S)",
    "parti": "S",
    "anforandetext": "<p>Fru talman! Även om vi inte delar uppfattning om hur regeringen bör se ut efter valet i september tror jag att vi har samma uppfattning när det gäller frågan om att vi behöver en fungerande fastighetsbildning i hela Sverige. Långa handläggningstider i förrättningsverksamheter är ett problem för hela samhället; det tror jag att vi är väldigt överens om.</p><p>Regeringen har därför under mandatperioden gett Lantmäteriet flera uppdrag som handlar om att förbättra uppföljningen av verksamheten och ta fram analyser av verksamhetens resultat. Ett omfattande arbete har inletts för att digitalisera hela samhällsbyggnadsprocessen, där även fastighetsbildningen ingår. Detta förväntas ge en effektivare helhet.</p><p>Riksrevisionen genomför just nu också en granskning av fastighetsbildningssystemet. Resultatet av granskningen kommer enligt plan att presenteras i en rapport nu i mars månad. Granskningen ska svara på om den statliga fastighetsbildningen är effektiv. I detta ingår att belysa Lantmäteriets förrättningsprocess, ansvarsfördelningen mellan staten och kommunerna samt om de avgifter som tas ut är rimliga och förutsägbara.</p><p>Jag vill i detta sammanhang också påminna om att Statskontoret utvärderade organiseringen av fastighetsbildningen 2017. Sedan dess har regeringen tillsatt en ny styrelse och en ny generaldirektör för Lantmäteriet och gett myndigheten flera uppdrag rörande styrning och uppföljning.</p><p>Jag vill därför avslutningsvis åter understryka att jag avser att följa handläggningstidernas utveckling noga och kommer, precis som regeringen gjorde i samband med Statskontorets rapport 2017, att omsorgsfullt analysera de synpunkter som Riksrevisionen presenterar senare i år.</p><p>Svar på interpellationer</p><p>Interpellationsdebatten var härmed avslutad.</p>",
    "intressent_id": "0613648926029",
    "rel_dok_id": "H910263",
    "replik": "N",
    "systemdatum": "2022-04-19 17:36:23"
  }
}