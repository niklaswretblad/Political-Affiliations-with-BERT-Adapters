{
  "anforande": {
    "dok_hangar_id": "5035581",
    "dok_id": "H609101",
    "dok_titel": "Protokoll 2018/19:101 Måndagen den 10 juni",
    "dok_rm": "2018/19",
    "dok_nummer": "101",
    "dok_datum": "2019-06-10 00:00:00",
    "avsnittsrubrik": "Aktuell debatt om landsbygdens förutsättningar",
    "underrubrik": null,
    "kammaraktivitet": "aktuell debatt",
    "anforande_id": "14a04b2d-45ca-e911-9123-901b0eac4c78",
    "anforande_nummer": "126",
    "talare": "Peter Helander (C)",
    "parti": "C",
    "anforandetext": "<p>Fru talman! Inlandsupproret, Bensinupproret, Landsbygdsupproret - initiativen under våren har varit många och samlat flera hundra tusen människor. Den underliggande frustrationen och budskapet från människorna är desamma: Den nationella politiken ser inte hela Sverige, och nu har vi fått nog. </p><p>I Landsbygdskommitténs analys av den förda landsbygdspolitiken under de senaste 40 åren konstateras att staten och den nationella politiken under lång tid inte sett hela landets potential och inte heller gett Sveriges landsbygder och glesbygder en möjlighet att hantera de utmaningar som de står inför. </p><p>Det har nu gått över ett år sedan riksdagen fattade beslut om ett övergripande landsbygdspolitiskt mål. Vi var många som hade hoppats att Landsbygdskommitténs 75 skarpa förslag skulle finnas med i propositionen. Men vi blev besvikna. </p><p>De kraftfulla rörelser som vi har sett runt omkring i vårt land visar att de förhoppningar och löften om en ny politik som tar till vara hela Sveriges möjligheter inte har blivit verklighet. </p><p>Aktuell debatt om landsbygdens förutsättningar</p><p>Jag hoppas att vi ska kunna få en seriös debatt här i dag, och vi ska visa att vi menar allvar med de fina orden. </p>",
    "intressent_id": "0681030112815",
    "rel_dok_id": "H6C120190610ad",
    "replik": "N",
    "systemdatum": "2019-08-29 12:10:30"
  }
}