{
  "anforande": {
    "dok_hangar_id": "5096644",
    "dok_id": "H809119",
    "dok_titel": "Protokoll 2020/21:119 Onsdagen den 5 maj",
    "dok_rm": "2020/21",
    "dok_nummer": "119",
    "dok_datum": "2021-05-05 00:00:00",
    "avsnittsrubrik": "Näringspolitik",
    "underrubrik": "",
    "kammaraktivitet": "ärendedebatt",
    "anforande_id": "35e0f607-3b0b-ec11-9160-901b0e9b71a0",
    "anforande_nummer": "47",
    "talare": "Rickard Nordin (C)",
    "parti": "C",
    "anforandetext": "<p>Fru talman! Det enkla svaret är att det är regeringens ansvar att styra myndigheterna. Det trodde jag att Tobias Andersson och Sverigedemokraterna förstod eftersom det ju är grundlagsstadgat.</p><p>Ingen som har befunnit sig i de förhandlingsrum där jag själv har suttit och förhandlat de finansiella frågorna kan tro att Centerpartiet har sprungit Socialdemokraternas ärenden. Om det är någon som har pushat för ökade och omfattande företagsstöd, upp till de nivåer som EU godkänner, är det Centerpartiet. Vi har gång på gång legat på och pushat regeringen framför oss och sett till att det blir bättre.</p><p> STYLEREF Kantrubrik \\* MERGEFORMAT Näringspolitik</p><p>Till skillnad från Sverigedemokraterna tar vi ansvar och agerar. Det är lätt att sitta i ett finansutskott eller näringsutskott och klaga. Centerpartiet gör dock reell skillnad här och nu för företagen i samarbetet med regeringen.</p><p>Något som däremot också skulle göra reell skillnad för de utsatta branscherna är Sverigedemokraternas egen budget som lades fram i höstas. De föreslog en skattehöjning på 14 miljarder för restaurangbranschen. Det är inte att ta ansvar för de företag som befinner sig i en kris just nu. Därför blir min fråga till Sverigedemokraterna och Tobias Andersson: Hur sjutton går det ihop med att stötta krisande företag?</p>",
    "intressent_id": "0132818093422",
    "rel_dok_id": "H801NU20",
    "replik": "Y",
    "systemdatum": "2021-09-01 17:41:48"
  }
}