{
  "anforande": {
    "dok_hangar_id": "5076276",
    "dok_id": "H80944",
    "dok_titel": "Protokoll 2020/21:44 Tisdagen den 1 december",
    "dok_rm": "2020/21",
    "dok_nummer": "44",
    "dok_datum": "2020-12-01 00:00:00",
    "avsnittsrubrik": "Svar på interpellation 2020/21:152 om kompensation för utebliven regionsjukvård",
    "underrubrik": "",
    "kammaraktivitet": "interpellationsdebatt",
    "anforande_id": "c1558677-4057-eb11-9147-901b0eac4c70",
    "anforande_nummer": "18",
    "talare": "Edward Riedl (M)",
    "parti": "M",
    "anforandetext": "<p>Fru talman! Före 2014 tillfördes det omfattande resurstillskott till svensk sjukvård och svensk äldreomsorg. Under alliansregeringens åtta år ökade resurserna till den svenska välfärden mycket och snabbt. Även därefter har resurstillskotten fortsatt att öka. Jag säger ingenting om det, om vi ska blicka tillbaka.</p><p>Det jag konstaterade var att i början av 2020 konstaterade Moderaterna, Vänsterpartiet, Kristdemokraterna och Sverigedemokraterna att den budget som regeringen lagt fram för sjukvård och äldreomsorg inte var tillräckligt väl tilltagen. Det var innan pandemin hade slagit till. Vi i denna kammare tillförde dessa välfärdsområden ungefär 7 ½ miljard kronor.</p><p> STYLEREF Kantrubrik \\* MERGEFORMAT Svar på interpellationer</p><p>Min fråga handlar, som jag försökte beskriva, specifikt om en del av kostnadsersättningen där de mindre sjukvårdsregionerna med ansvar för regionsjukvården drabbas.</p><p>I takt med att mindre sjukvård har efterfrågats har också mindre regionsjukvård efterfrågats. Det handlar om hur sjukvården i dag är organiserad. Vi kan ha olika uppfattning om hur sjukvården borde organiseras, om det ska vara större regioner, mindre regioner eller bara statens ansvar. Där har olika partier olika ingångar.</p><p>Jag kan konstatera hur det ser ut i dag. Skattebetalarna i Västerbottens sjukvårdsregion ska ta hela intäktsbortfallet för regionsjukvården i hela Norrland. Det tycker jag är orimligt, fru talman. Jag förstår att ministern inte kan ge besked här i kammarens talarstol. Men jag hade åtminstone hoppats att ministern skulle kunna se att det kan vara ett problem och att vi kanske borde titta på det.</p><p>Jag var lite hoppfull från början. Men sedan förstod jag att ministern inte tyckte att det fanns något skäl att se över detta. Det tycker jag är synd. Intäktsbortfallet för Västerbotten är i paritet med delar av de stöd som har betalats ut.</p><p>De andra sjukvårdsregionerna kan täcka de kostnaderna inom den ordinarie hälso- och sjukvården och inom kollektivtrafikens minskade intäkter medan det inte gäller för de små sjukvårdsregionerna som bär ansvaret för regionsjukvården.</p><p>Det finns två sådana regioner. Norrlands universitetssjukhus i Umeå är en av dem som drabbas väldigt hårt. Där tycker jag, fru talman, att det hade varit bra om ministern åtminstone hade kunnat vara öppen för att det finns en poäng i att inte <em>en</em> sjukvårdsregions skattebetalare ska ta intäktsbortfallet för hela områdena.</p><p>Jag hoppas att ministern alldeles oaktat vad hon säger här i talarstolen kan tänka sig att överväga detta. Jag vet att hennes egna partikamrater hemma i Västerbottens sjukvårdsregion brottas med detta. Jag hade hoppats på ett mer positivt svar.</p>",
    "intressent_id": "0273506284025",
    "rel_dok_id": "H810152",
    "replik": "N",
    "systemdatum": "2021-01-15 15:47:17"
  }
}