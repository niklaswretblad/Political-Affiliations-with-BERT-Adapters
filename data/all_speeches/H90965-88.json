{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "6cfad202-ccc0-ec11-9167-901b0eac4c78",
    "anforande_nummer": "88",
    "talare": "Arman Teimouri (L)",
    "parti": "L",
    "anforandetext": "<p>Fru talman! Det svenska kraftsystemet har varit så starkt att man har kunnat ta för givet att elförsörjningen fungerar och att elen är billig. Men så kom vi till det läge som Liberalerna så länge varnat för, när elsystemet inte längre klarar att stå emot de ständiga politiska attackerna. Det bästa hade varit om den sittande regeringen hade tagit de initiativ som krävs, men det kommer tyvärr inte att ske. </p><p>Det finns tre kraftslag som går att bygga ut i tillräckligt stor skala för att ersätta de fossila bränslena: sol, vind och kärnkraft. Alla tre kommer att behöva bidra för att vi ska kunna fördubbla kraftsystemet. De måste kombineras på ett sätt som garanterar att elleveranserna fungerar. Om inte elleveranserna alltid är pålitliga och priserna rimliga kommer vi inte att bli av med olja, kol och gas. </p><p>Planerbar och väderberoende elproduktion måste byggas ut i balans. Paradoxen är ju att utan mer kärnkraft kommer också utbyggnaden av sol och vind att avstanna. </p><p>Vi liberaler menar att vi måste sätta fart på alla fronter. Så snart Sverige har en liberal borgerlig regering på plats kommer vi att vidta de åtgärder som krävs för att få igång investeringar i fossilfri elproduktion. </p><p>Det viktigaste är att uppdatera de energipolitiska målen, så att de speglar den utmaning vi har. Om vi inte fördubblar kraftsystemet klarar vi inte av vare sig klimatomställningen eller expansionen av industrin. </p><p></p><p>En rad lagar och regler behöver vi också se över. Spelreglerna för de fossilfria energislagen måste vara jämförbara. I slutet av nästa mandatperiod behöver investeringsbesluten börja komma både för den havsbaserade vindkraften och för den nya kärnkraften. </p>",
    "intressent_id": "0322827326923",
    "rel_dok_id": "",
    "replik": "N",
    "systemdatum": "2022-04-20 19:05:28"
  }
}