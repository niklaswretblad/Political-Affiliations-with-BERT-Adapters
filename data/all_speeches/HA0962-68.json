{
  "anforande": {
    "dok_hangar_id": "5166672",
    "dok_id": "HA0962",
    "dok_titel": "Protokoll 2022/23:62 Tisdagen den 14 februari",
    "dok_rm": "2022/23",
    "dok_nummer": "62",
    "dok_datum": "2023-02-14 00:00:00",
    "avsnittsrubrik": "Svar på interpellation 2022/23:150 om ekonomisk familjepolitik",
    "underrubrik": "",
    "kammaraktivitet": "interpellationsdebatt",
    "anforande_id": "da5ac6d8-a9ac-ed11-917f-901b0eac4c70",
    "anforande_nummer": "68",
    "talare": "Isabell Mixter (V)",
    "parti": "V",
    "anforandetext": "<p>Fru talman! Det är tydligt att när de borgerliga inte har några svar börjar den gamla LP-skivan snurra om och om igen med samma typ av svar: Det är arbetslinjen, och det är arbetslinjen.</p><p>Problemet är inte detta. Problemet är att er regering inte kommer med några åtgärder för hushåll som nu har det väldigt tufft. Det är också ett mål som ni själva har satt: Den ekonomiska familjepolitiken ska bidra till att utjämna skillnader. Men nu ser vi att den inte lever upp till detta.</p><p>Jag vill återigen fråga Anna Tenje: Vad avser din regering och du att göra för att stötta barnfamiljerna?</p><p>Jag vill också passa på att läsa upp ett citat från en artikel i DN i dag: \"Och om jag är hungrig på kvällen säger mina föräldrar att jag ska äta mer till lunch.\" Det är en elev som går i årskurs 3 i en skola som säger detta.</p><p>Man kan absolut tycka att det är fint att elever får mat i skolan, men det handlar ju inte bara om det. Det handlar om att barn inte får tillräckligt med mat hemma. Någonstans måste väl ni som regering erkänna att det är ett fatalt misslyckande att vi i Sverige i dag har barn som går hungriga? Det kan inte vara rimligt.</p><p>Men om nu Anna Tenje inte är beredd att stötta barnfamiljerna ytterligare kanske hennes regering i stället vill vidta åtgärder för att kommunerna ska ha råd med de ytterligare matkostnader som de nu upplever till följd av hungrigare barn? Vill ni att man ska låta bli att prioritera undervisning, eller vad är det som Anna Tenje anser att kommunerna ska göra?</p><p>Kommer din regering, Anna Tenje, att omvärdera statsbidraget till kommuner utifrån den situation vi nu ser? Och är ni beredda att sätta in fler åtgärder för att stötta barnfamiljer i krisen?</p>",
    "intressent_id": "048561486727",
    "rel_dok_id": "HA10150",
    "replik": "N",
    "systemdatum": "2023-02-14 21:55:41"
  }
}