{
  "anforande": {
    "dok_hangar_id": "5160613",
    "dok_id": "HA0934",
    "dok_titel": "Protokoll 2022/23:34 Torsdagen den 8 december",
    "dok_rm": "2022/23",
    "dok_nummer": "34",
    "dok_datum": "2022-12-08 00:00:00",
    "avsnittsrubrik": "Frågestund",
    "underrubrik": "Fördelningen av elprisstödet",
    "kammaraktivitet": "frågestund",
    "anforande_id": "6e5dfb8a-b995-ed11-9180-901b0e9b71a0",
    "anforande_nummer": "31",
    "talare": "Energi- och näringsministern Ebba Busch (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Herr talman! De som nu får del av elstödet får det därför att de under mycket lång tid har haft flera gånger högre elräkningar än man har haft i övriga landet. De som får elstöd är också de som har betalat in till de så kallade flaskhalsintäkterna - det finns egentligen inget sådant begrepp. De pengarna återförs nu till kunderna.</p><p>Vi vidtar nu, utöver det, åtgärder för att till exempel dämpa situationen för hushåll som har det tufft ekonomiskt, till exempel ensamstående kvinnor som är i behov av bostadstillägg; vi ser till att man fortsatt kan få 1 300 kronor ytterligare varje månad för att avlasta den svåra situationen. Vi sänker reduktionsplikten, som många partier här i Sveriges riksdag vill fortsätta att hålla på en hög nivå och till och med öka de kommande åren. Och vi har förbättrat reseavdraget för dem som har resor på över fyra mil, vilket inte minst gäller de norra delarna och många personer som har små ekonomiska marginaler men är i behov av bilen.</p>",
    "intressent_id": "0512510717328",
    "rel_dok_id": "HAC120221208fs",
    "replik": "N",
    "systemdatum": "2023-01-16 17:19:57"
  }
}