{
  "anforande": {
    "dok_hangar_id": "5112107",
    "dok_id": "H90927",
    "dok_titel": "Protokoll 2021/22:27 Onsdagen den 10 november",
    "dok_rm": "2021/22",
    "dok_nummer": "27",
    "dok_datum": "2021-11-10 00:00:00",
    "avsnittsrubrik": "Riksrevisionens rapport om arbetssökande över 55 år",
    "underrubrik": "",
    "kammaraktivitet": "ärendedebatt",
    "anforande_id": "45e4338a-cd59-ec11-915f-901b0eac4c70",
    "anforande_nummer": "16",
    "talare": "Serkan Köse (S)",
    "parti": "S",
    "anforandetext": "<p>Fru talman! Som jag tydligt framförde prioriterar regeringen självklart även den här frågan liksom diskriminering överlag. Det finns en tydlig diskrimineringslagstiftning som förbjuder all diskriminering, även åldersdiskriminering.</p><p>Vi poängterar och konstaterar också att det är viktigt att Arbetsförmedlingen får jobba med just den här frågan. Den här statistiska metoden är nämligen viktig för att man ska kunna se vilka åtgärder och insatser man behöver rikta mot gruppen.</p><p>Jag nämnde också att arbetsgivaren har ett stort ansvar för att arbeta systematiskt mot diskriminering. Och jag vill påminna om att regeringen har antagit en ny arbetsmiljöstrategi som tydligt pekar på hur vi ska se på det här med livslångt lärande. Vi har även Kunskapslyftet.</p><p>Riksrevisionens rapport är ett viktigt bidrag i arbetet som vi kommer att fortsätta att jobba vidare med. Vi har tillsatt en delegation för senior arbetskraft. Den har presenterat sina förslag till åtgärder, som bearbetas av regeringen.</p><p>Sist men inte minst finns Jämlikhetskommissionens arbete när det gäller hur man ska bekämpa åldersdiskriminering på arbetsmarknaden och så vidare. Det finns alltså ett batteri av åtgärder och verktyg som vi, som regering och socialdemokrater, kommer att fortsätta att jobba med.</p><p>Jag fortsätter att ställa min fråga, som jag inte har fått svar på. Hur kommer Sverigedemokraterna att bekämpa diskrimineringen i samhället och på arbetsmarknaden genom att lägga ned Diskrimineringsombudsmannen? Det är en viktig myndighet och en kunskapskälla men också en viktig aktör för att vi ska fortsätta att ha en arbetsmarknad för alla människor.</p><p> STYLEREF Kantrubrik \\* MERGEFORMAT Riksrevisionens rapport om arbets-sökande över 55 år</p><p>(Applåder)</p>",
    "intressent_id": "0256716955026",
    "rel_dok_id": "H901AU5",
    "replik": "Y",
    "systemdatum": "2021-12-10 16:26:56"
  }
}