{
  "anforande": {
    "dok_hangar_id": "5094954",
    "dok_id": "H809111",
    "dok_titel": "Protokoll 2020/21:111 Onsdagen den 21 april",
    "dok_rm": "2020/21",
    "dok_nummer": "111",
    "dok_datum": "2021-04-21 00:00:00",
    "avsnittsrubrik": "Internationella försvarssamarbeten ",
    "underrubrik": "",
    "kammaraktivitet": "",
    "anforande_id": "bf927693-7606-ec11-9160-901b0e9b71a0",
    "anforande_nummer": "37",
    "talare": "Camilla Hansén (MP)",
    "parti": "MP",
    "anforandetext": "<p>Fru talman! Miljöpartiet har sin grund i fredsrörelsen. Fredsrörelsen och freden i världen har lång väg att gå. Som det ser ut med säkerhetsläget runt om i världen, både nära och långt bort, kommer det att behövas militära samarbeten. Det tragiska här är att situationen i världen har utvecklats på ett sådant sätt att vi ser oss tvungna att rusta upp militärt. Det vi skulle vilja ha är en situation där vi kan rusta ned militärt, och det antar jag är någonting som de flesta vill - minska konfliktgraden och minska krigandet i världen.</p><p>När det gäller regeringens politik är det politik som vi i Miljöpartiet står för, såklart. Men för oss är det viktigt att vi ska kunna bidra på ett sätt som passar utifrån hur vi ser på vapenexport, till exempel. Då får Sveriges bidrag gå till andra typer av insatser inom den europeiska fredsfaciliteten än just att bistå med vapen i väpnade konflikter. </p>",
    "intressent_id": "0692076685824",
    "rel_dok_id": "",
    "replik": "Y",
    "systemdatum": "2021-08-26 16:05:21"
  }
}