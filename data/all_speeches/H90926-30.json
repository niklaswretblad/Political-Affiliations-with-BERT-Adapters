{
  "anforande": {
    "dok_hangar_id": "5111994",
    "dok_id": "H90926",
    "dok_titel": "Protokoll 2021/22:26 Tisdagen den 9 november",
    "dok_rm": "2021/22",
    "dok_nummer": "26",
    "dok_datum": "2021-11-09 00:00:00",
    "avsnittsrubrik": "Svar på interpellation 2021/22:47 om ökat rovdjurstryck i Gävleborg",
    "underrubrik": "",
    "kammaraktivitet": "interpellationsdebatt",
    "anforande_id": "5389e34d-cd59-ec11-915f-901b0eac4c70",
    "anforande_nummer": "30",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag är helt säker på att Lotta Olsson vill ha både en ny näringsminister, en ny regering och en ny politik för Sverige.</p><p>Fru talman! De haverier som regeringen har haft på många olika samhällsområden påverkar många människor i Sverige, men den havererade rovdjurspolitiken påverkar mest landsbygden. Det är en viktig landsbygdsfråga, och det är en viktig rennäringsfråga. Jag vet att Saila Quicklund, min kollega från Jämtland, är väldigt engagerad i rennäringens villkor. Jag tycker att det är en regerings ansvar att agera och vidta åtgärder när ett samhällsproblem eskalerar, för det är ett samhällsproblem.</p><p>Det är ett samhällsproblem att en småföretagare i Kilafors får en varg som går på gården natt efter natt, som filmas med en kamera, och att myndigheterna tolkar regelverket så som framgår av länsstyrelsens svar, att det är en tillämpning och en vägledning.</p><p>Jag tror, fru talman, att det är på det sättet att Socialdemokraterna har visat bort landsbygdspolitiken och rovdjurspolitiken till Miljöpartiet. Det är ett billigt pris att betala, men konsekvenserna för Sveriges jägare, för Sveriges lantbrukare och för de barnfamiljer som bor i rovdjurstäta områden är förskräckliga. Det är naturligtvis därför som både Jägareförbundet och LRF tar varandra i hand och rasar över att uttaget av varg i Gävleborg är alldeles för lågt i förhållande till det höga rovdjurstryck som finns.</p><p></p><p>Jag hade önskat att vi hade en aktiv regering som såg hela Sverige, som agerade i denna fråga och som gjorde att vi aldrig behövde debattera vargen. Om rovdjurstrycket vore rimligt skulle det inte vara ett samhällsproblem.</p><p>(TREDJE VICE TALMANNEN: Ordet för det avslutande inlägget, som möjligen är hans sista inlägg som näringsminister, går till Ibrahim Baylan.)</p>",
    "intressent_id": "0588282566419",
    "rel_dok_id": "H90347",
    "replik": "N",
    "systemdatum": "2021-12-10 16:25:17"
  }
}