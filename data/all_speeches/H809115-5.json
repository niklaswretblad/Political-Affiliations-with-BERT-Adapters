{
  "anforande": {
    "dok_hangar_id": "5095787",
    "dok_id": "H809115",
    "dok_titel": "Protokoll 2020/21:115 Onsdagen den 28 april",
    "dok_rm": "2020/21",
    "dok_nummer": "115",
    "dok_datum": "2021-04-28 00:00:00",
    "avsnittsrubrik": "Vaccininköp och vaccinleveranser",
    "underrubrik": "",
    "kammaraktivitet": "ärendedebatt",
    "anforande_id": "20f9ccd5-380b-ec11-9160-901b0e9b71a0",
    "anforande_nummer": "5",
    "talare": "Karin Rågsjö (V)",
    "parti": "V",
    "anforandetext": "<p>Fru talman! Mikael Dahlqvist har ställt några frågor till mig.</p><p>När det gäller sådant som är på gång, exempelvis diskussionen om egen vaccintillverkning och diskussionen om att det var fel att lägga ned skyddslager 2009, är vi helt eniga. Detta måste vi bygga upp igen. Vi måste bli självförsörjande, och vi måste stå fria.</p><p>Richard Bergström har gjort ett fantastiskt jobb. Han har varit tydlig och klar. Däremot har EU varit sent på bollen. Kanske vaccinsamordnaren och regeringen skulle ha varit tydligare med att få fram mer fakta, tryckt på mer, sett till frågan om hur leveranserna ska upprätthållas. Det blev uppenbart något fel med just ett av kontrakten - tyvärr med det svenskägda Astra. Man kan som svensk känna lite skam över att Investors stora bolag skakade till så pass.</p><p>Där tycker jag att regeringen ska lägga på mer för att få frågan mer genomlyst inom EU. Sedan är det förstås besvärligt inom EU med denna byråkratiserade EU-kommission, men jag hade önskat att regeringen hade legat på mer när det gäller leveransernas hållbarhet, förutsättningarna för produktion och så vidare. Det gäller också förutsättningarna för USA att exportera Astravaccin, vilket de inte gjorde. Det finns en mängd frågor att titta på.</p><p> STYLEREF Kantrubrik \\* MERGEFORMAT Vaccininköp och vaccinleveranser</p><p>Det är alltid så i pandemidiskussionen att många sitter på läktaren - kanske även jag - och tittar ned. Man blir klok efter det att saker och ting händer. Men vi lär oss mycket dag för dag.</p>",
    "intressent_id": "0246927519019",
    "rel_dok_id": "H801SoU37",
    "replik": "Y",
    "systemdatum": "2021-09-01 17:26:00"
  }
}