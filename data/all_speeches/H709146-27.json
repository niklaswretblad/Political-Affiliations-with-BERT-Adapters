{
  "anforande": {
    "dok_hangar_id": "5065547",
    "dok_id": "H709146",
    "dok_titel": "Protokoll 2019/20:146 Torsdagen den 20 augusti",
    "dok_rm": "2019/20",
    "dok_nummer": "146",
    "dok_datum": "2020-08-20 00:00:00",
    "avsnittsrubrik": "Svar på interpellationerna 2019/20:435 och 441 om förstärkta kontroller på vägarna",
    "underrubrik": "",
    "kammaraktivitet": "interpellationsdebatt",
    "anforande_id": "6831626c-53f3-ea11-913e-901b0eac4c78",
    "anforande_nummer": "27",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack, statsrådet Mikael Damberg, för svaret! Rapporten från Linköpings universitet som kom tidigare i år är intressant. Jag vet inte om ni har tagit del av den. Den kommer att sysselsätta oss ganska mycket under hösten, kan jag lova. </p><p>Rapporten visar att polisen inte är riktigt på tårna på det sätt man säger sig vara. Kritiken i den är ganska omfattande. Jag har mina kontakter inom polisen eftersom jag själv har jobbat där, och jag vet hur det går till.</p><p> STYLEREF Kantrubrik \\* MERGEFORMAT Svar på interpellationer</p><p>Vi har pratat om kontroll på väg, om den yrkesmässiga trafiken och om möjligheten för kriminella att skapa finansiella resurser. Det är ett jättebekymmer, för de skapar då möjligheter att begå andra typer av brott. Det är ett elände.</p><p>Men det finns också en trafiksäkerhetsaspekt på detta med kontroller på väg. I måndags stoppade polisen i Eskilstuna fyra ekipage. Nu var polisen på tåspetsarna, och åklagarna också, så det blev 33 000 kronor i böter. Det var jättebra. Det handlade alltså om lätta lastbilar med tillkopplade släp. Därmed var de färdskrivarpliktiga, men de hade inte färdskrivare. Ett av ekipagen bogserades dessutom fastbundet med vanligt spännband mellan släpet och nästa bil. Bromsarna var så dåliga att polisen fick lägga stenar på marken för att ekipaget skulle kunna vägas.</p><p>Jag skulle vilja se den som vill möta den typen av transporter på våra vägar! Detta är liksom vardagsmat i dag. Nu var det hyggligt lätta fordon det handlade om. De vägde kanske bara 6-7 ton. Men det kan komma bromslösa ekipage på 40 ton, och då är det lätt att räkna ut vad som händer.</p><p>Jag hoppas verkligen att ministern nu tar tag i detta och att vi av flera skäl får en välfungerande kontrollverksamhet på väg.</p>",
    "intressent_id": "0880018341619",
    "rel_dok_id": "H7C120200820ip",
    "replik": "N",
    "systemdatum": "2020-09-10 12:51:19"
  }
}