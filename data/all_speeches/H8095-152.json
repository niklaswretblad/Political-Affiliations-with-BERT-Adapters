{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:466 om koldioxidpriset och infrastrukturplaneringen",
    "underrubrik": "",
    "kammaraktivitet": "interpellationsdebatt",
    "anforande_id": "ef48e5fe-ab04-eb11-9146-901b0e9b71a8",
    "anforande_nummer": "152",
    "talare": "Magnus Jacobsson (KD)",
    "parti": "KD",
    "anforandetext": "<p>Fru talman! Jag har vid flera tillfällen från denna talarstol gett minister Tomas Eneroth beröm för att jag tyckt att jag har fått mycket bra svar. Den här gången är jag dock inte riktigt lika nöjd. Jag tycker nämligen att svaret är väldigt tunt.</p><p>Det som har skett är att Trafikverket har gjort nya beräkningar för analys av infrastruktursatsningar. I praktiken innebär dessa att själva värderingen av koldioxid per kilo har höjts med 700 procent. I dagens läge räknar man med ungefär 1,14 som ett negativt värde per kilo koldioxid. Denna dryga krona är vad ett flertal forskare har kommit fram till att värdet ungefär ligger på. Europeiska unionen har kommit fram till att det ligger på ungefär 1 krona när man ska leva upp till Parismålet. Ändå går vår myndighet fram med en beräkning som ligger på 7 kronor. Detta kommer såklart att leda till förändringar när man gör beräkningar. </p><p>Vi har tidigare här i kammaren och i utskottet haft diskussioner om hur stark den vetenskapliga grunden är för dessa trafikanalyser när en bedömning ska göras av vilka trafikslag vi ska investera i över tid.</p><p>Eftersom jag inte uppfattade att jag egentligen fick svar på mina frågor undrar jag fortfarande hur ministern rent kalkylmässigt ser på detta och vilka konsekvenser han tror att detta kommer att få för den framtida utvecklingen av svensk infrastruktur.</p>",
    "intressent_id": "0977592683711",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:16"
  }
}