{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "1de5fe42-382c-ec11-915b-901b0eac4c78",
    "anforande_nummer": "70",
    "talare": "Ulla Andersson (V)",
    "parti": "V",
    "anforandetext": "<p>Fru talman! Jag tänkte faktiskt börja med att berätta en nyhet för Martin Ådahl: Det har alltid lönat sig att arbeta. Jag förstår att det kan vara svårt för ett parti långt ute på högerkanten som drivs av nyliberala teorier och ideologier att förstå det, men så är det faktiskt.</p><p>När ett nyliberalt parti som Centern får påverka politiken är det faktiskt också ett högt pris som vanligt folk får betala. Underfinansieringen och därmed nedskärningarna i välfärden har blivit vardag. Små kommuner med stor utflyttning får fortsätta knapra på de nagelkanter som finns kvar, medan privata välfärdsbolag skär guld med täljkniv och ägarnas plånböcker blir tjocka och feta. Det görs stora ofinansierade inkomstskattesänkningar, medan de som Martin Ådahl säger förtjänar bättre - de vårdanställda och de inom äldreomsorgen - får glömma fler arbetskamrater, bättre löner och bättre arbetsvillkor. Det blev bara applåder. Samtidigt får fullt arbetsföra välbeställda storstadsmänniskor rutbidrag för att de inte orkar städa själva eller ens köra tvätten till kemtvätten. Så prioriterar Centerpartiet. Kaosprivatiseringen av Arbetsförmedlingen fullföljs. Centerns egna kommunalråd protesterar högljutt, små landsbygdskommuner likaså, eftersom det är deras ekonomi som belastas.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Men nu när januariavtalet är borta får också Centerpartiet inse att Vänsterpartiets röster behövs för att en budget ska gå igenom. Därför lagas också sjukförsäkringen nu. Äntligen ska det bli trygghet! Kroniskt sjuka, sjuka och funktionsnedsatta ska ha den rätten. Vad gör då Martin Ådahl? Han skriker högt om bidrag. Jag trodde att Centerpartiet stod bakom den svenska modellen, men tydligen inte. Varför kallar Martin Ådahl de försäkringssystem som är grunden i den svenska modellen för bidrag?</p><p>(Applåder)</p>",
    "intressent_id": "0628190530410",
    "rel_dok_id": "",
    "replik": "Y",
    "systemdatum": "2021-10-13 17:14:53"
  }
}