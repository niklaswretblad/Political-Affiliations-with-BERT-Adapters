{
  "anforande": {
    "dok_hangar_id": "5162805",
    "dok_id": "HA0943",
    "dok_titel": "Protokoll 2022/23:43 Tisdagen den 20 december",
    "dok_rm": "2022/23",
    "dok_nummer": "43",
    "dok_datum": "2022-12-20 00:00:00",
    "avsnittsrubrik": "Återrapportering från Europeiska rådets möte den 15 december",
    "underrubrik": "",
    "kammaraktivitet": "",
    "anforande_id": "534cf6a2-519e-ed11-917f-901b0eac4c70",
    "anforande_nummer": "103",
    "talare": "Statsministern Ulf Kristersson (M)",
    "parti": "M",
    "anforandetext": "<p>Herr talman! Mitt svar kommer i tre delar.</p><p>Först och främst håller jag med Märta Stenevi om beskrivningen av vad Ryssland gör, och vi håller med varandra när det gäller sanktionerna och det sameuropeiska ansvaret för Ukraina mot Ryssland. Jag uppskattar att vi har ett antal stora viktiga - på-liv-och-död-viktiga - frågor där vi har total enighet i Sveriges riksdag, vilket är bra på alla sätt.</p><p> STYLEREF Kantrubrik \\* MERGEFORMAT Återrapportering från Europeiska rådets möte den 15 december</p><p>Det andra som är värt att säga är att något som inte alls togs upp i rådets diskussioner var hur ukrainska flyktingar, enligt EU:s massflyktsdirektiv, har det i enskilda länder. Det var ingenting som diskuterades. Sedan diskuterar jag gärna i ett annat sammanhang huruvida Sverige gör allt vi ska för Ukraina, i Ukraina och i Sverige. Hjälper svenska familjer till på ett tillräckligt bra sätt? Gör vi vår andel av vad hela Europa gör? Detta tål verkligen att diskuteras.</p><p>Min bild är att det finns ett mycket stort engagemang i Sverige för att hjälpa till. Min bild är att vi lever upp till de krav som ställs på oss och alla andra länder. Min bild är att det är bra att det finns ett europeiskt gemensamt regelverk för detta. Allt det här tycker jag i grund och botten är bra. Min bild är också att många ukrainare, inte minst mammor och barn, som Märta Stenevi sa, hoppas kunna komma tillbaka till Ukraina och sina familjer så fort som möjligt.</p><p>Om brott begås ska detta beivras alldeles oavsett vilka förmåner man har i olika länder. Märta Stenevi nämnde flera exempel på brott som begås, och då ska man agera kompromisslöst och hårt. Förövare ska ställas inför rätta, fällas och dömas, och offren ska skyddas. Det råder ingen tvekan om detta.</p>",
    "intressent_id": "0222691314314",
    "rel_dok_id": "",
    "replik": "N",
    "systemdatum": "2023-01-27 15:49:10"
  }
}