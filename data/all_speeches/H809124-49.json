{
  "anforande": {
    "dok_hangar_id": "5097746",
    "dok_id": "H809124",
    "dok_titel": "Protokoll 2020/21:124 Torsdagen den 20 maj",
    "dok_rm": "2020/21",
    "dok_nummer": "124",
    "dok_datum": "2021-05-20 00:00:00",
    "avsnittsrubrik": "Frågestund",
    "underrubrik": "Förbud mot kusinäktenskap",
    "kammaraktivitet": "frågestund",
    "anforande_id": "4e27a0b5-3316-ec11-9160-901b0e9b71a0",
    "anforande_nummer": "49",
    "talare": "Robert Hannah (L)",
    "parti": "L",
    "anforandetext": "<p>Herr talman! Min farbror ska inte också vara min svärfar. Det är en ganska enkel regel. Men kusinäktenskap finns, och de möjliggör och upprätthåller släktkollektivets makt och kontroll över individen. Barn lovas bort tidigt och tvingas in i arrangerade äktenskap.</p><p>Norge har infört ett förbud mot kusinäktenskap, och i flera andra länder bedrivs stora och viktiga upplysningskampanjer om de medicinska riskerna när två kusiner skaffar barn med varandra. Liberalernas partistyrelse vill ha en utredning om att förbjuda kusinäktenskap. Jag tycker att det är rätt och rimligt. Ett förbud mot kusinäktenskap är en av väldigt många åtgärder som fortfarande behövs i arbetet mot hedersrelaterat våld och förtryck. Därutöver måste också myndigheter få i uppdrag att genomföra en upplysningskampanj om riskerna med att ingå kusinäktenskap.</p><p>Jag har en fråga till jämställdhetsministern: Är jämställdhetsministern beredd att tillsätta en utredning om förbud mot kusinäktenskap, och hur tänker jämställdhetsministern kring att utveckla samhällsinformationen om riskerna med kusinäktenskap?</p>",
    "intressent_id": "0223069839622",
    "rel_dok_id": "H8C120210520fs",
    "replik": "N",
    "systemdatum": "2021-09-15 16:47:02"
  }
}