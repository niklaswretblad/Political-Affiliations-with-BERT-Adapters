{
  "anforande": {
    "dok_hangar_id": "5049872",
    "dok_id": "H70949",
    "dok_titel": "Protokoll 2019/20:49 Onsdagen den 11 december",
    "dok_rm": "2019/20",
    "dok_nummer": "49",
    "dok_datum": "2019-12-11 00:00:00",
    "avsnittsrubrik": "Försvar och samhällets krisberedskap",
    "underrubrik": "",
    "kammaraktivitet": "",
    "anforande_id": "6797df6d-7542-ea11-9130-901b0e9b71a0",
    "anforande_nummer": "126",
    "talare": "Beatrice Ask (M)",
    "parti": "M",
    "anforandetext": "<p>Fru talman! Det är bra att det finns ambitioner om ett högre tempo, men med tanke på den låga nivå vi befinner oss på rent sakligt är det väldigt svårt att springa fel. När vi tittar på Försvarsberedningens förslag vad gäller det militära försvaret ser vi nämligen att det i högsta grad handlar om ganska elementära saker - det är transporter, det är diesel, det är förmåga att laga mat och det är utrustning. Det är lite bättre kläder till kvinnor som jobbar i försvaret. Det är alltså väldigt basic. Man kan inte komma så fel där, eftersom man är på en så låg nivå, så det är nog ingen fara. </p><p>När det gäller det civila samhället är det dock ett bekymmer att kommuner och regioner nu börjar dra iväg själva, av otålighet. De tog nämligen signalerna 2015 på allvar och har på en del håll satt igång ett arbete. Risken är alltså stor att de har sprungit längre och att vi på riksnivå hamnar i bakvattnet. Det är inte heller bra. Jag efterfrågar högre tempo. Var inte så rädda för att fatta beslut!</p>",
    "intressent_id": "0262017901513",
    "rel_dok_id": "",
    "replik": "Y",
    "systemdatum": "2020-01-29 09:58:25"
  }
}