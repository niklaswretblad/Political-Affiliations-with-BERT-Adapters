{
  "anforande": {
    "dok_hangar_id": "5075025",
    "dok_id": "H80938",
    "dok_titel": "Protokoll 2020/21:38 Torsdagen den 19 november",
    "dok_rm": "2020/21",
    "dok_nummer": "38",
    "dok_datum": "2020-11-19 00:00:00",
    "avsnittsrubrik": "Frågestund",
    "underrubrik": "Insatser mot gängbrottsligheten",
    "kammaraktivitet": "frågestund",
    "anforande_id": "a86a3d5e-083b-eb11-914a-901b0e9b71a8",
    "anforande_nummer": "40",
    "talare": "Ingemar Kihlström (KD)",
    "parti": "KD",
    "anforandetext": "<p>Fru talman! Jag vill rikta min fråga till justitieminister Morgan Johansson.</p><p>Sverige är på väg att tappa greppet om det eskalerande våldet, och för många av de kriminella har alla spärrar släppt. Exempel finns från hela vårt land, men jag vill i dag särskilt lyfta fram den eskalerande situationen i Borås.</p><p>Den 3 november sköts en ung man ihjäl på öppen gata mitt bland vanliga medborgare. Denna allvarliga händelse har föregåtts av ett antal mordförsök, skjutningar och sprängningar i olika delar av Borås. Den senaste veckan har även ett antal butiksrån genomförts i Borås och i Sjuhärad.</p><p>Regeringen har haft ansvaret sedan 2014 och varje år utlovat krafttag för att bryta utvecklingen. Men trots det bryts inte trenden av grova brott. Vid köksborden och på arbetsplatserna i Borås diskuterar man nu den ökade otryggheten i staden.</p><p>Mina frågor till justitieministern är därför: Vilka ytterligare åtgärder planerar Morgan Johansson att genomföra för att bryta gängkriminalitetens fortsatt negativa utveckling? Och när kommer de att träda i kraft? Är det inte dags att snabbutreda och genomföra samma åtgärder som Danmarks regering genomförde för att bekämpa gängkriminalitet?</p>",
    "intressent_id": "0828001951212",
    "rel_dok_id": "H8C120201119fs",
    "replik": "N",
    "systemdatum": "2020-12-10 17:55:11"
  }
}