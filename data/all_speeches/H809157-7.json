{
  "anforande": {
    "dok_hangar_id": "5104121",
    "dok_id": "H809157",
    "dok_titel": "Protokoll 2020/21:157 Torsdagen den 9 september",
    "dok_rm": "2020/21",
    "dok_nummer": "157",
    "dok_datum": "2021-09-09 00:00:00",
    "avsnittsrubrik": "Svar på interpellation 2020/21:861 om framförhållningen hos Migrationsverket",
    "underrubrik": "",
    "kammaraktivitet": "interpellationsdebatt",
    "anforande_id": "0587ccf7-3728-ec11-915b-901b0eac4c78",
    "anforande_nummer": "7",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Fru talman! Jag påstår att Migrationsverket informerar så fort man kan, men det föregås ofta, som jag sa, av en process där man måste informera de anställda och genomföra de formella åtgärder som behövs inför en nedläggning. Därefter går det att ha en process med de kommuner som berörs. Jag förutsätter att det sker, och jag påstår att det sker på det sättet.</p><p>Klarar en kommun som Vänersborg av att ta emot 38 barn under åtta månader? Detta är en kommun där det går nästan 5 000 barn i skolan. Ja, det påstår jag att man klarar. Välter detta kommunens ekonomi? Nej, det gör det inte. Förra året hade Vänersborg över 160 miljoner i överskott. Det största överskottet någonsin.</p><p>Finns det saker som kan utvecklas? Jag är säker på att man kan utveckla dialogen. Men glöm inte att hela bakgrunden är att antalet asylsökande i Sverige har sjunkit kraftigt. Det är därför omstruktureringarna måste göras så att de mindre boendena läggs ned och en koncentration sker på de större boendena.</p><p>Sedan säger Ann-Sofie Alm att Vänersborg har noll i tilldelning. Det beror bland annat på egenbosättningen. Då säger hon att det kom 72 under 2020. Jag påminner återigen om att Vänersborg är en kommun med 39 000 invånare. Att det bosätter sig 72 asylsökande där - är det verkligen det stora problemet i samhället? Jag tror faktiskt inte det.</p><p></p><p>Här handlar det om proportioner, som man ibland väljer att bortse från. Man gör en stor sak av något som inte är ett så stort problem egentligen.</p><p>Jag fick inget svar av Ann-Sofie Alm om Moderaterna har några förslag om att höja schablonersättningen till skolan. Jag tror inte att man har det. Därmed faller hennes kritik på den punkten.</p><p>Interpellationsdebatten var härmed avslutad. </p>",
    "intressent_id": "0473783431010",
    "rel_dok_id": "H810861",
    "replik": "N",
    "systemdatum": "2021-10-08 15:02:49"
  }
}