{
  "anforande": {
    "dok_hangar_id": "5094243",
    "dok_id": "H809108",
    "dok_titel": "Protokoll 2020/21:108 Torsdagen den 15 april",
    "dok_rm": "2020/21",
    "dok_nummer": "108",
    "dok_datum": "2021-04-15 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": "",
    "kammaraktivitet": "",
    "anforande_id": "abb44f31-ade0-eb11-9153-901b0eac4c78",
    "anforande_nummer": "20",
    "talare": "Elisabeth Svantesson (M)",
    "parti": "M",
    "anforandetext": "<p></p><p>Fru talman! Jag tackar finansministern för intresset för nästa regeringsbildning. Jag tror att det är många som undrar och som också längtar efter en ny regering. Sju år av mer av det som är nu - den känslan är jobbig för många av oss. Det är därför vi moderater och andra partier har sagt att vi gärna byter ut Stefan Löfven. Det tycker jag är väldigt glädjande.</p><p>Det är också intressant att finansministern är väldigt nöjd. Den höga arbetslösheten är inte något större problem. Otryggheten är inte ett så stort problem. Äldreomsorgen vet jag inte om hon heller tycker är ett så stort problem. Men oppositionen är ett stort problem för Magdalena Andersson.</p><p>Vi är partier som vill byta ut Stefan Löfven. Det har vi gemensamt. Alla våra partier kommer att göra allt vad vi kan för att berätta om vår politik. Det är jag helt övertygad om. I dag diskuterar vi regeringens budget, men vi ska fortsätta att berätta om vår politik och varför det är så viktigt att byta ut Stefan Löfven.</p><p>Det är ett och ett halvt år till valet. Självklart kommer vi, den regering som bildas, att ta ansvar för Sveriges finanser. Det är alldeles självklart. Det vet jag också att det finns många partier i den här riksdagen som vill göra. Men vi är också väldigt överens om att vi måste få en förändring när det gäller de stora samhällsproblem som Sverige har, såsom otryggheten, arbetslösheten och migrationen.</p><p>Därför vill vi bilda regering. Därför kommer jag alltid att hålla fanan högst när det gäller att ha ordning och reda i statens finanser. Det kan finansministern vara alldeles säker på. Finansministern borde ha lite mer problem än att ligga vaken på nätterna och fundera på hur nästa regering ska kunna se ut och hur den ska kunna bildas och få igenom sin budget. Hon borde oroa sig lite mer för alla dem som är arbetslösa.</p>",
    "intressent_id": "0899112324519",
    "rel_dok_id": "",
    "replik": "Y",
    "systemdatum": "2021-07-09 14:00:25"
  }
}