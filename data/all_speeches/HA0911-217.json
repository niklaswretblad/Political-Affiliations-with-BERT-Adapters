{
  "anforande": {
    "dok_hangar_id": "5150845",
    "dok_id": "HA0911",
    "dok_titel": "Protokoll 2022/23:11 Onsdagen den 19 oktober",
    "dok_rm": "2022/23",
    "dok_nummer": "11",
    "dok_datum": "2022-10-19 00:00:00",
    "avsnittsrubrik": "Allmänpolitisk debatt",
    "underrubrik": "Infrastruktur",
    "kammaraktivitet": "",
    "anforande_id": "24edebec-fb64-ed11-917c-901b0e9b71a8",
    "anforande_nummer": "217",
    "talare": "Daniel Helldén (MP)",
    "parti": "MP",
    "anforandetext": "<p>Herr talman och Beatrice Timgren! Eftersom jag också har haft en del med Ekerö att göra tänkte jag bara säga: Ja, förbifarten byggs, och ni kommer att få se på grejer när den är klar - hur mycket trafik ni får där och hur det då ser ut på Ekerö. Min fru kommer därifrån; jag får inte säga Ekerö, för hon kommer från en annan av öarna. Det kommer inte att bli så roligt där, tror jag. </p><p>Jag bara undrar, Beatrice Timgren: När de nu bygger om vägen till Brommaplan, där ju ingenting kommer fram och där det är fullständigt omöjligt att lösa kopplingen, skulle du egentligen vilja ha ytterligare ett körfält utöver det som nu byggs för att man ska komma fram bra med bussarna - i stället för cykelbanan. Men det betyder ju att man måste bränna igenom världsarvet där på ett sätt som är ganska komplicerat. Jag tror inte att kungen skulle bli jätteglad om ni gjorde det. Hur ska ni lösa det och ta er förbi med de körfälten i det här området?</p>",
    "intressent_id": "0504851635310",
    "rel_dok_id": "",
    "replik": "Y",
    "systemdatum": "2022-11-15 16:41:49"
  }
}