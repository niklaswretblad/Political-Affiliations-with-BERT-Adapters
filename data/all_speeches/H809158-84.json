{
  "anforande": {
    "dok_hangar_id": "5104284",
    "dok_id": "H809158",
    "dok_titel": "Protokoll 2020/21:158 Måndagen den 13 september",
    "dok_rm": "2020/21",
    "dok_nummer": "158",
    "dok_datum": "2021-09-13 00:00:00",
    "avsnittsrubrik": "Särskild debatt om händelseutvecklingen i Afghanistan",
    "underrubrik": "",
    "kammaraktivitet": "",
    "anforande_id": "8f02c8c4-772b-ec11-915b-901b0eac4c78",
    "anforande_nummer": "84",
    "talare": "Camilla Hansén (MP)",
    "parti": "MP",
    "anforandetext": "<p>Fru talman! Jag glömde svara på Hans Wallmarks fråga om korruption tidigare. Jag vill bara enkelt säga att Afghanistan är ett av de mest korrumperade länderna i världen. Det finns stora risker med att gå in med bistånd i de situationerna. Sida och andra biståndsorganisationer arbetar otroligt hårt med att stävja korruption. De jobbar systematiskt med det. Jag tror inte att vi kan göra på det sättet att vi inte engagerar oss med bistånd i länder där det förekommer korruption. Då kommer vi inte att kunna stödja de människor som behöver det.</p><p>Jag tror också att vi framöver kommer att landa i en utvärdering som säkert fler än Miljöpartiet och Socialdemokraterna kan vara nöjda med utformningen av.</p><p>När det gäller omställningen från långsiktigt utvecklingsbistånd till humanitärt beror den på situationen på marken. Det är den som måste styra hur Sverige kan bidra och stötta det afghanska folket just nu. Det betyder inte att Miljöpartiet tappar sin långsiktighet i biståndet.</p>",
    "intressent_id": "0692076685824",
    "rel_dok_id": "",
    "replik": "Y",
    "systemdatum": "2021-10-12 18:17:07"
  }
}