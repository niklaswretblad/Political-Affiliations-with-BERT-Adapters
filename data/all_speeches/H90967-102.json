{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "89ddcf4e-3dc6-ec11-9170-0090facf175a",
    "anforande_nummer": "102",
    "talare": "Lars Adaktusson (KD)",
    "parti": "KD",
    "anforandetext": "<p> STYLEREF Kantrubrik \\* MERGEFORMAT Utrikespolitisk debatt</p><p>Herr talman! I kölvattnet av ett alltmer auktoritärt Ryssland finns i grunden en politisk enighet om att det svenska försvaret ska stärkas samtidigt som samarbetet med andra demokratier och med Nato ska fördjupas. Vänsterpartiet avviker som vi hörde nyss från denna uppfattning. Partiets syn verkar vara att FN och Finland ska bistå Sverige vid ett eventuellt militärt angrepp.</p><p>Herr talman! Detta är verklighetsfrånvänt och naivt - men inte bara det. Att avbryta allt samarbete med Nato, som Vänsterpartiet vill, vore direkt ansvarslöst. Det skulle undergräva den militära förmågan, och det skulle rasera möjligheterna att på sikt försvara Sverige.</p><p>Jag påstår inte, herr talman, att Vänsterpartiet på det sättet vill spela Moskva i händerna. Ändå är det vad partiet gör, Håkan Svenneling.</p><p>Lika illa blir det när Håkan Svenneling i en debattartikel i GP skriver att samarbete med Nato \"ökar spänningar i vårt närområde\". Formuleringen skulle kunna vara hämtad från de ryska trollfabrikerna och visar att Vänsterpartiet inte kan skilja på grundläggande rätt och fel.</p><p>Ansvaret, Håkan Svenneling, för Europas allvarligaste säkerhetspolitiska kris på decennier ligger inte på de självständiga stater som väljer att samarbeta med den västliga försvarsalliansen. Ansvaret ligger till 100 procent i Moskva. Säg gärna det tydligt och klart, Håkan Svenneling!</p>",
    "intressent_id": "0201207390210",
    "rel_dok_id": "",
    "replik": "Y",
    "systemdatum": "2022-04-27 17:19:02"
  }
}