{
  "anforande": {
    "dok_hangar_id": "5137655",
    "dok_id": "H909126",
    "dok_titel": "Protokoll 2021/22:126 Onsdagen den 8 juni",
    "dok_rm": "2021/22",
    "dok_nummer": "126",
    "dok_datum": "2022-06-08 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "95022d69-c139-ed11-9178-901b0e9b71a8",
    "anforande_nummer": "103",
    "talare": "Johan Pehrson (L)",
    "parti": "L",
    "anforandetext": "<p>Fru talman! Sommaren närmar sig med stormsteg, hoppas jag. Det är en tid när många unga människor får sitt första sommarjobb, kanske möter sin första kärlek, har ett fantastiskt härligt sommarlov och kommer fullt laddade tillbaka till skolan. Men vi vet att det inte ser ut så för alla.</p><p>Liberalerna går till val på att vi inte ska ha några utsatta områden i Sverige. Vi ska se till att fler människor får uppleva frihet och trygghet och slippa segregation. Det gör man genom en bättre integration och framför allt genom en bättre skola.</p><p></p><p>Vi har i dag ett läge där alldeles för många människor lever en vardag med våld och skjutningar, som dessutom slår rekord. Drömmar krossas. Ännu värre är att liv släcks. Familjer lever i evig sorg. Som jag har varit inne på några gånger får separatister härja. Vi kan inte stoppa dessa vanföreställningar om att en annan ordning ska vara överordnad den svenska grundlagen. Vi vet också att de gäng som agerar, och klanledarna, drar in unga människor i detta maskineri av död, hat och brist på respekt för andra. Empatilösheten är total.</p><p>Vi vill ändra på det här. Liberalerna går till val med en stark social reformagenda för våra utsatta områden. Vi vet att fler människor måste få chans att bli en del av medelklassen. Vi vet att fler människor måste få uppleva den riktiga frihet det innebär att man har ett jobb, att ungarna klarar skolan och att man har en liten egen inkomst som man kan bestämma över själv och som vi politiker kanske låter vara i fred. Det är så, med investeringar i dessa områden, som vi skapar möjligheternas Sverige för alla och ett mer eftertänksamt Sverige.</p><p>(Applåder)</p>",
    "intressent_id": "0224712677012",
    "rel_dok_id": "",
    "replik": "N",
    "systemdatum": "2022-09-21 17:24:22"
  }
}