{
  "anforande": {
    "dok_hangar_id": "5075413",
    "dok_id": "H80940",
    "dok_titel": "Protokoll 2020/21:40 Tisdagen den 24 november",
    "dok_rm": "2020/21",
    "dok_nummer": "40",
    "dok_datum": "2020-11-24 00:00:00",
    "avsnittsrubrik": "Återrapportering från informellt möte med EU:s stats- och regeringschefer",
    "underrubrik": "",
    "kammaraktivitet": "",
    "anforande_id": "d26dfcf1-df3e-eb11-914a-901b0e9b71a8",
    "anforande_nummer": "33",
    "talare": "Johan Hultberg (M)",
    "parti": "M",
    "anforandetext": "<p>Fru talman! Låt mig inledningsvis ta tillfället i akt att ge statsministern beröm för sitt tal till nationen i söndags. Mitt beröm rör tydligheten i talet. Det var en tydlighet som verkligen behövdes och som jag, tyvärr, har saknat i stora stycken från regeringens sida under coronapandemin. Men när statsministern i sitt tal konstaterade att \"många har slarvat med att följa råd och rekommendationer\" tycker jag samtidigt att det är viktigt, fru talman, att statsministern förstår och erkänner att otydligheten och de dubbla signaler som regeringen har skickat, tyvärr, sannolikt har bidragit till den bristande efterlevnad som statsministern talade om. Regeringen behöver helt enkelt lära sig av sina misstag för att förbättra arbetet framåt.</p><p>Fru talman! EU-kommissionen har varit väldigt tydlig i sina rekommendationer till medlemsländerna om vilka konkreta motåtgärder man vill se för att minska antalet fall av covid-19. Kommissionen har bland annat understrukit behovet av testning, inklusive användningen av snabbtester, och man uppmanar alla medlemsländer att utveckla och använda sig av appar för att bryta smittkedjor.</p><p>Allt detta, fru talman, ligger väl i linje med vad vi från Moderaternas sida har efterfrågat. Vi vill att regeringen ska ta ett initiativ till en samlad nationell strategi för testning, smittspårning och isolering. Vi tycker också att även Sverige skyndsamt bör få på plats en app för smittspårning.</p><p>Därför, fru talman, vill jag fråga statsministern hur Sverige har svarat på kommissionens rekommendationer. Vilket besked har statsministern gett till kommissionen och till sina övriga europeiska kollegor när det gäller till exempel den nationella testningsstrategin, smittspårningsapp och övriga rekommendationer som har kommit från kommissionen?</p>",
    "intressent_id": "069309987221",
    "rel_dok_id": "",
    "replik": "N",
    "systemdatum": "2020-12-15 15:15:46"
  }
}