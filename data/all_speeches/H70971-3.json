{
  "anforande": {
    "dok_hangar_id": "5055170",
    "dok_id": "H70971",
    "dok_titel": "Protokoll 2019/20:71 Fredagen den 7 februari",
    "dok_rm": "2019/20",
    "dok_nummer": "71",
    "dok_datum": "2020-02-07 00:00:00",
    "avsnittsrubrik": "Svar på interpellation 2019/20:195 om värnande av skatteundantag för förnybara drivmedel",
    "underrubrik": "",
    "kammaraktivitet": "interpellationsdebatt",
    "anforande_id": "6e09e7a5-e76d-ea11-9134-0090facf175a",
    "anforande_nummer": "3",
    "talare": "Finansministern Magdalena Andersson (S)",
    "parti": "S",
    "anforandetext": "<p></p><p>Herr talman! Jag uppskattar verkligen Jens Holms engagemang i frågan, och jag delar det till fullo. Det är härligt att lyssna på Jens Holms argumentation om varför detta är så viktigt. Den är nämligen exakt ett eko av vad jag själv för fram när jag är i Bryssel och träffar dem som är ansvariga för frågorna. Det är bra att det finns ett så starkt stöd från Sveriges riksdag och att ha det i ryggen när jag är i Bryssel. Det kan vara ytterligare ett argument att föra fram.</p><p>Regeringen ser att det är helt nödvändigt att göra allt vi kan här och nu för att stoppa den klimatförändring som påverkar planeten. Detta är inte något som bara kommer att drabba våra barn och barnbarn, utan det påverkar oss här och nu. Jag är säker på att Jens Holm och jag har samma syn på det här.</p><p>Det är en ny kommission nu. Jag har tagit upp detta med de nya kommissionärer som är ansvariga för frågan. Det var det första jag tog upp med alla de nya kommissionärer som jag har träffat. När det gäller den kommissionär som har ansvar för statsstödsfrågor har jag vid hundra procent av tillfällena som jag har träffat henne tagit upp frågan.</p>",
    "intressent_id": "098412828516",
    "rel_dok_id": "H710195",
    "replik": "N",
    "systemdatum": "2020-03-24 16:54:16"
  }
}