{
  "anforande": {
    "dok_hangar_id": "5080110",
    "dok_id": "H80962",
    "dok_titel": "Protokoll 2020/21:62 Tisdagen den 12 januari",
    "dok_rm": "2020/21",
    "dok_nummer": "62",
    "dok_datum": "2021-01-12 00:00:00",
    "avsnittsrubrik": "Svar på interpellation 2020/21:242 om en välfungerande flygplats i Dalarna",
    "underrubrik": "",
    "kammaraktivitet": "interpellationsdebatt",
    "anforande_id": "4ceba563-8f77-eb11-914b-901b0eac4c70",
    "anforande_nummer": "88",
    "talare": "Malin Höglund (M)",
    "parti": "M",
    "anforandetext": "<p></p><p>Fru talman! Det är spännande att Socialdemokraterna alltid kommer in på att vi liknar Sverigedemokraterna i det ena eller det andra. Men det är i alla fall flyget jag brinner för som Morabo och tidigare kommunalråd. </p><p>Nu har vi varit utan flyg i två år. Vi har tågkommunikationer som vi inte kan lita på. Kommuninvånare och företagare som ska flyga från Arlanda eller har ett tidigt möte i Stockholm vågar inte chansa att ta det tidiga morgontåget från Mora station; i stället tar de bilen. </p><p>I en artikel i Mora Tidning den 10 november 2020 kan man läsa att Tomas Eneroth svarar på frågeställningar från Mora kommun om flyget. I svaret står att flygtrafiken minskat på grund av coronaviruset och att det inte är aktuellt att införa allmän trafikplikt på sträckan. </p><p>I Mora har politiken, företagen och invånarna hyst hopp om att rädda Mora flygplats genom ett förslag på ny linje som skulle trafikera Sälen-Mora-Arlanda. I flera år har Mora uppvaktat regeringen - det känner du till - om att ge flygplatsen trafikplikt.</p><p>Menar nu Tomas Eneroth att dörren är helt stängd för oss som bor i norra delen av Dalarna?</p><p>Jag vill redan nu säga: Tack för debatten!</p>",
    "intressent_id": "083953568015",
    "rel_dok_id": "H810242",
    "replik": "N",
    "systemdatum": "2021-02-25 18:33:03"
  }
}