{
  "anforande": {
    "dok_hangar_id": "5054358",
    "dok_id": "H70967",
    "dok_titel": "Protokoll 2019/20:67 Fredagen den 31 januari",
    "dok_rm": "2019/20",
    "dok_nummer": "67",
    "dok_datum": "2020-01-31 00:00:00",
    "avsnittsrubrik": "Svar på interpellation 2019/20:189 om miljökonsekvenser av mobila verkstäder",
    "underrubrik": "",
    "kammaraktivitet": "interpellationsdebatt",
    "anforande_id": "f11378f2-6168-ea11-912e-901b0eac4c78",
    "anforande_nummer": "12",
    "talare": "Miljö- och klimatministern Isabella Lövin (MP)",
    "parti": "MP",
    "anforandetext": "<p>Herr talman! Jag tackar Thomas Morell för att han lyfter upp en mycket viktig fråga.</p><p>Regeringen anser att det är oerhört viktigt med ordning och reda på våra vägar. Vi anser också att det är oerhört viktigt att nå klimatmålen, att nå miljömålen och att hålla oss till vår miljölagstiftning.</p><p>Regeringen har vidtagit en rad åtgärder för att skapa ordning och reda på vägarna och förbättra regelefterlevnaden. Bland annat har vi gett ett uppdrag till Polismyndigheten i regleringsbrevet att motverka illegal cabotageverksamhet. Vi har också tillfört 100 miljoner kronor för åren 2017-2020 för att motverka osund konkurrens och illegal cabotageverksamhet, vilket bland annat har resulterat i att 400 poliser och polisanställda bilinspektörer har vidareutbildats för att förbättra kontrollen av tunga fordon på väg.</p><p>Men vi anser att vi behöver göra mer. Därför tillsatte regeringen i oktober en utredning för att se över hur kontrollverksamheten för yrkestrafiken på väg bedrivs och lämna förslag på förbättrande åtgärder för att fler ska följa reglerna på området. Utredningen ska också föreslå en samlad kontrollverksamhet med mer effektiva vägkontroller.</p><p>Redan i dag har vi väsentligt höjt både kompetensen och verksamheten genom bland annat flygande kontroller på vägar och bättre utbildning för bilinspektörer och poliser.</p><p>På miljösidan är det kommunerna som har ansvaret för tillsynen. På lokal och regional nivå arbetas det med att förbättra samarbetet mellan olika myndigheter för att komma åt den här typen av miljöbrott, som också är kopplad till andra brott.</p><p>Vi har också sett över sanktionsmöjligheterna. Utredningen ska ge förslag om sanktionsväxlingar, det vill säga ändra påföljderna till sanktionsavgifter. Detta ska redovisas i november 2020.</p><p> STYLEREF Kantrubrik \\* MERGEFORMAT Svar på interpellationer</p><p>Det görs alltså väldigt mycket från regeringens sida, och regeringen är medveten om problemen och absolut besluten att komma åt illojal konkurrens. Det handlar om både arbetsvillkor och miljöefterlevnad och miljöhänsyn. Vi måste naturligtvis också se till att vi kan premiera de miljömässigt hållbara transporterna.</p><p>Jag tycker att det är en viktig poäng som Thomas Morell lyfter fram. Det är klart att illegal cabotageverksamhet som är billig på grund av dåliga förhållanden och villkor konkurrerar ut exempelvis frakt på järnväg, som kanske kostar något mer men är mycket mer miljömässigt hållbar i längden.</p><p>Med det sagt är frågan i hög grad aktuell. Regeringen följer den, en utredning är tillsatt och vi jobbar också med andra medel för att kunna gynna dem som flyttar över gods till bland annat järnväg genom ekobonus.</p>",
    "intressent_id": "0911490574010",
    "rel_dok_id": "H710189",
    "replik": "N",
    "systemdatum": "2020-03-17 16:14:31"
  }
}