{
  "anforande": {
    "dok_hangar_id": "5053625",
    "dok_id": "H70962",
    "dok_titel": "Protokoll 2019/20:62 Onsdagen den 22 januari",
    "dok_rm": "2019/20",
    "dok_nummer": "62",
    "dok_datum": "2020-01-22 00:00:00",
    "avsnittsrubrik": "Ett särskilt straffansvar för samröre med en terroristorganisation",
    "underrubrik": "",
    "kammaraktivitet": "ärendedebatt",
    "anforande_id": "b234765b-a363-ea11-912e-901b0eac4c78",
    "anforande_nummer": "34",
    "talare": "Rasmus Ling (MP)",
    "parti": "MP",
    "anforandetext": "<p>Fru talman! Ja, regeringen har varit handlingskraftig när det har gällt bekämpande av terrorism. Förra mandatperioden gjordes två större blocköverskridande överenskommelser med en lång rad åtgärder. Jag nämnde flera av dem i mitt anförande. Det var alltifrån kriminalisering av resor till utbildning, finansiering och så vidare.</p><p>För Sverigedemokraternas del är inte rättssäkerheten eller den gång som vi har i Sverige med utredningar för att det ska gå ordentligt till viktiga. De är beredda att kasta detta över bord och gå vidare utan att veta om det kommer att fungera i verkligheten. Det är inte ett seriöst sätt att bedriva politik. Regeringen har varit handlingskraftig, och det har gjorts mycket.</p><p>Jag har en fråga som jag vill ställa tillbaka med anledning av Adam Marttinens replik - som jag är glad att han begärde. Sverigedemokraterna har varit upprörda över vissa terrorhandlingar, men långt ifrån alla. Hur reagerade högt uppsatta Sverigedemokrater när det gäller de handlingar som jag nämnde i mitt anförande med bränder i asylboenden? De lade ut adresser. De uppmanade indirekt till att man skulle fortsätta i denna våg. Det här visar att Sverigedemokraterna inte är emot politiskt våld utan behandlar olika människor och olika grupper olika. Det, fru talman, är mer än beklagligt.</p>",
    "intressent_id": "0744139167426",
    "rel_dok_id": "H701JuU13",
    "replik": "Y",
    "systemdatum": "2020-03-11 15:20:21"
  }
}