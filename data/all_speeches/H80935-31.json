{
  "anforande": {
    "dok_hangar_id": "5074490",
    "dok_id": "H80935",
    "dok_titel": "Protokoll 2020/21:35 Fredagen den 13 november",
    "dok_rm": "2020/21",
    "dok_nummer": "35",
    "dok_datum": "2020-11-13 00:00:00",
    "avsnittsrubrik": "Svar på interpellation 2020/21:74 om undantag för förmånsbeskattning av transport till och från arbetet",
    "underrubrik": "",
    "kammaraktivitet": "interpellationsdebatt",
    "anforande_id": "905c2d87-3d36-eb11-914a-901b0e9b71a8",
    "anforande_nummer": "31",
    "talare": "Helena Bouveng (M)",
    "parti": "M",
    "anforandetext": "<p>Fru talman! Jag får börja med att tacka finansministern för hyllningsorden i fråga om det goda samarbetet under den här tiden. Jag tycker att vi har löst det bra, och vi har hjälpts åt. Det tackar jag för.</p><p>Coronaviruset fortsätter dock att slå hårt mot hela samhället. Den viktigaste uppgiften handlar, precis som finansministern sa, om att begränsa smittspridningen och att rädda liv samtidigt som arbete och företag värnas. Vi har alla ett ansvar i denna tid. Men vissa yrkesgrupper arbetar mer än vanligt och tar större risker för att kunna hjälpa dem som far mest illa.</p><p>Fru talman! Det finns många som vill hjälpa till i den situation som nu råder. Det är initiativ som jag tycker att man ska uppmuntra och skapa förutsättningar för i stället för att sätta käppar i hjulet, vilket i alla fall i den här frågan verkar vara regeringens strategi.</p><p>Ja, finansministern, Skatteverkets pragmatiska förhållningssätt är bra vad gäller beskattningen av taxiresor som arbetsgivaren tillhandahåller. Men det finns fler som vill hjälpa till, och de nuvarande reglerna för förmånsbeskattning och det arbete det medför att hantera dem står i vägen för alla de goda initiativen i vårt samhälle. Det hindrar exempelvis företag som vill tillhandahålla bilar till dem som jobbar inom sjukvården och vårdar covid-19-patienter. Det hindrar alla dem från att nyttja bilpooler eller andra tjänster som skulle kunna underlätta för dem att varje dag ta sig till jobbet på ett säkert sätt.</p><p>I dag skulle en sjuksköterska få betala nästan 1 200 kronor för att nyttja en sådan tjänst. Det kan inte ens finansministern tycka är rimligt. Kanske hade finansministern inte räknat med en andra våg och med att Folkhälsomyndighetens rekommendationer skulle vara kvar och på många sätt vara hårdare än vad som uppfattades i våras, inte minst vad gäller smittspridningen i kollektivtrafiken.</p><p> STYLEREF Kantrubrik \\* MERGEFORMAT Svar på interpellationer</p><p>Kan finansministern ha förståelse för att sjuksköterskan som varje dag sätter sig på bussen har svårt att förstå logiken? En myndighet avråder från att åka kollektivt samtidigt som regeringen avfärdar initiativ som skulle göra det möjligt för honom eller henne att på ett tryggt sätt ta sig till jobbet för att rädda andras liv.</p>",
    "intressent_id": "0729710260118",
    "rel_dok_id": "H81074",
    "replik": "N",
    "systemdatum": "2020-12-04 15:33:12"
  }
}