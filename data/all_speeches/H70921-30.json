{
  "anforande": {
    "dok_hangar_id": "5044257",
    "dok_id": "H70921",
    "dok_titel": "Protokoll 2019/20:21 Torsdagen den 17 oktober",
    "dok_rm": "2019/20",
    "dok_nummer": "21",
    "dok_datum": "2019-10-17 00:00:00",
    "avsnittsrubrik": "Frågestund",
    "underrubrik": "Trafikverket och förbättrad säkerhet på det regionala vägnätet",
    "kammaraktivitet": "frågestund",
    "anforande_id": "e260a235-ddff-e911-9126-901b0eac4c70",
    "anforande_nummer": "30",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Fru talman! Tack, Helena Gellerman, för engagemanget när det gäller trafiksäkerheten!</p><p>Sverige är världsledande i trafiksäkerhet. Vi lanserade nollvisionen, och den har varit banbrytande för att minska antalet döda och skadade i trafiken både i Sverige och i många andra länder i världen. Det är faktiskt ett av skälen till att vi i Sverige har blivit utsedda att ha världens största trafiksäkerhetskonferens i februari nästa år, då hela världen kommer hit och pratar trafiksäkerhet.</p><p> STYLEREF Kantrubrik \\* MERGEFORMAT Frågestund</p><p>Men vi ska inte vara nöjda. Vi måste kunna pressa ned antalet döda och skadade i trafiken mer. Och det gör vi, bland annat genom att i den nationella planen från 2018 ge Trafikverket rätten och möjligheten att vidta trafiksäkerhetsåtgärder också på det regionala vägnätet. Den möjligheten finns faktiskt numera. Man kan medfinansiera mittbarriärer och på det sättet få säkrare trafik inte bara på det statliga vägnätet.</p>",
    "intressent_id": "0284192765516",
    "rel_dok_id": "H7C120191017fs",
    "replik": "N",
    "systemdatum": "2019-11-05 16:02:25"
  }
}