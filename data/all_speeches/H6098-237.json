{
  "anforande": {
    "dok_hangar_id": "5005726",
    "dok_id": "H6098",
    "dok_titel": "Protokoll 2018/19:8 Onsdagen den 17 oktober",
    "dok_rm": "2018/19",
    "dok_nummer": "8",
    "dok_datum": "2018-10-17 00:00:00",
    "avsnittsrubrik": "Allmänpolitisk debatt (forts. från prot. 7)",
    "underrubrik": "Närings- och regionalpolitik",
    "kammaraktivitet": null,
    "anforande_id": "d1f5e8cf-9ce2-e811-910f-901b0eac4c70",
    "anforande_nummer": "237",
    "talare": "Lars Beckman (M)",
    "parti": "M",
    "anforandetext": "<p>Fru talman! Vi är helt överens om att man ska kunna bo och leva i hela Sverige och att man ska känna sig trygg i hela Sverige.</p><p>Vi är nog många som har fått lära oss två nya ord som vi inte kunde tidigare, i alla fall var inte jag bekant med dem. Det ena är bilförlossning och det andra är dikesförlossning. Det är ord som vi har fått lära oss, tyvärr, på grund av BB i Sollefteå. Och jag kan förstå att ledamoten Malin Larsson tycker att det är viktigt med bra vägar, för det är naturligtvis viktigt att bilen med en kvinna som ska föda på närmsta BB tio mil bort kommer fram.</p><p>Jag skulle vilja fråga om ledamoten ser det som viktigt ur ett regionalt perspektiv att det finns närhet till förlossningsvård och trygghet för kvinnor som ska föda barn.</p>",
    "intressent_id": "0588282566419",
    "rel_dok_id": null,
    "replik": "Y",
    "systemdatum": "2018-11-07 15:53:39"
  }
}