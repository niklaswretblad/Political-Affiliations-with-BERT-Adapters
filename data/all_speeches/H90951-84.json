{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "c365139e-2ab4-ec11-9167-901b0eac4c78",
    "anforande_nummer": "84",
    "talare": "Annie Lööf (C)",
    "parti": "C",
    "anforandetext": "<p>Fru talman! I en tid då vi behöver bred samsyn, blocköverskridande överenskommelser och stabila villkor för industrin och energipolitiken har både Moderaterna och Kristdemokraterna lämnat överenskommelse och bord och lämnat walkover. Jag tror på just breda samförstånd. Om vi ska bygga elkablar i hela landet, öka överföringskapaciteten, öka energilagringen, så att vi kan använda den förnybara elen inte när det blåser utan när den behövs, och värna stabila villkor för all energiproduktion i Sverige krävs det ansvarstagande politiker och partier som inte lämnar borden utan är beredda att förhandla, göra upp och stå fast vid överenskommelserna.</p><p>Det är just stabilitet och långsiktighet som jag tror behövs. Det gäller klimatet, pandemin, vården, trygghetsfrågor och givetvis också de viktiga energifrågorna. Vi vill sänka konsumtionsskatterna. Vi vill skapa långsiktiga villkor för ökad elproduktion. Det är vad både hushållen och industrin behöver. Vi samarbetar gärna med Kristdemokraterna men också med regeringen i de här frågorna.</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}