{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:171 om Kronofogdemyndighetens nedläggning av lokala kontor",
    "underrubrik": "",
    "kammaraktivitet": "interpellationsdebatt",
    "anforande_id": "08d376cb-2d74-ea11-9134-0090facf175a",
    "anforande_nummer": "40",
    "talare": "Lars Beckman (M)",
    "parti": "M",
    "anforandetext": "<p>Fru talman! Om man vill att det ska finnas en god samhällsservice och en statlig närvaro i hela Sverige ska man naturligtvis som minister och regering agera när myndigheten går emot den viljan. Eller så, fru talman, tycker man att det är bra. Stå då upp för det, precis som Ulla Andersson säger!</p><p> STYLEREF Kantrubrik \\* MERGEFORMAT Svar på interpellationer</p><p>Det är 5 200 gäldenärer i Hälsingland som berörs av det här beslutet. I Sundsvall är det ungefär lika många.</p><p>När det gäller fastighetsförsäljningarna, som jag nämnde i mitt inlägg, är det ungefär ett försäljningstillfälle i månaden i Hudiksvall med fyra till sex försäljningar där man måste vara på plats. Det är klart att det blir en försämring om man sedan måste resa till Sundsvall.</p><p>Jag tycker ändå att finansministern kan ge uttryck för om hon tycker att detta är ett bra eller dåligt beslut. Går det i linje med regeringens och dess samarbetspartiers ambitioner att staten ska ha en hög närvaro? Stå då upp för det och säg att ni tycker att det är bra att Kronofogden lämnar Hälsingland och att 5 200 gäldenärer får längre till sin myndighet!</p><p>Säg annars: Nej, vi tycker inte att det är bra att det blir en sämre statlig närvaro. Vi tycker att det är dåligt att det blir en sämre statlig service. Precis så agerade ni med Arbetsförmedlingen. Där har det såvitt jag förstått gått ut en tydlig styrsignal från regeringen: Ni ska inte lägga ned kontor. Ni ska till och med öppna kontor. Det ska finnas en statlig närvaro.</p><p>Jag skulle vilja veta om finansministern tycker att detta är ett bra eller ett dåligt beslut.</p>",
    "intressent_id": "0588282566419",
    "rel_dok_id": "H710171",
    "replik": "N",
    "systemdatum": "2020-04-01 17:31:40"
  }
}