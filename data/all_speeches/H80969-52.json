{
  "anforande": {
    "dok_hangar_id": "5081839",
    "dok_id": "H80969",
    "dok_titel": "Protokoll 2020/21:69 Fredagen den 22 januari",
    "dok_rm": "2020/21",
    "dok_nummer": "69",
    "dok_datum": "2021-01-22 00:00:00",
    "avsnittsrubrik": "Svar på interpellation 2020/21:208 om pausad polisutbildning och organiserad kriminalitet",
    "underrubrik": "",
    "kammaraktivitet": "interpellationsdebatt",
    "anforande_id": "5f9c9728-c58c-eb11-9152-901b0e9b71a8",
    "anforande_nummer": "52",
    "talare": "Katja Nyberg (SD)",
    "parti": "SD",
    "anforandetext": "<p>Fru talman! Det stämmer att detta inte handlar om hela polisutbildningen utan om enskilda utbildningar för att komma åt den grova organiserade kriminaliteten. Flertalet av dessa utbildningar har ställts in. </p><p>Jag undrar om inrikesministern ens har haft en dialog med Polismyndigheten om detta. Eftersom vi har de problem som vi har i dagens samhälle är det viktigt att dessa utbildningar kan fortsätta i någon form. Då kanske det går att genomföra dem digitalt. </p><p>Regeringen säger att vi aldrig har satsat så mycket på svensk polis. Det stämmer säkert. Men om 42 procent av den svenska poliskåren funderar på att byta arbete, vad spelar det då för roll om det kommer nya poliser när så många erfarna och äldre kollegor ändå funderar på att byta arbete? Då är lönerna och arbetstiderna fortfarande alltför dåliga. </p><p>Den grova gängbrottsligheten har blivit allt värre under senare år. Skjutningarna har på många håll blivit en vardag. Bara de senaste fyra åren har 174 personer dödats vid 1 300 skjutningar. </p><p>De brottsbekämpande myndigheterna har svårigheter att upprätthålla lag och ordning. De kriminella gängen har ofta kopplingar till utsatta områden, vilket leder till att även otryggheten blir mycket större i dessa områden än på andra ställen. </p><p>De kriminella gängens våldskapital bidrar även till att skrämma vittnen. Våldet drabbar många gånger oskyldiga offer. Mot denna bakgrund behöver det ske en bredare kriminalisering som träffar dem som aktivt deltar i eller på annat sätt har samröre med kriminella gäng. </p><p>Om polisen då ges möjlighet att gå in och bryta deltagande i kriminella organisationer blir det inte lika attraktivt att ansluta sig till en sådan organisation. Dessa individer gör det för status och pengar. De kommer aldrig någonsin att bli självförsörjande. De kommer att fortsätta leva ett kriminellt liv och i bästa fall bli inlåsta på en anstalt tillräckligt länge för att inte längre vilja komma tillbaka till sin gamla livsstil. Men då kommer de troligtvis i stället att leva på bidrag. </p><p> STYLEREF Kantrubrik \\* MERGEFORMAT Svar på interpellationer</p><p>Fru talman! Inrikesministern sa i en debatt om gängkriminalitet att den måste utredas, vilket stämmer. Det saknas dock en sådan utredning. Via ett utskottsinitiativ från Sverigedemokraterna röstade regeringspartierna nej. </p><p>Eftersom det krävs en grundlagsändring för att få denna lag på plats är det därför av största vikt att detta snarast utreds. Det skulle vara lämpligt nu när regeringen ändå utreder förbud mot rasistiska organisationer och har utrett förbud mot samröre med och deltagande i terrororganisationer. </p><p>Morgan Johansson har tidigare sagt att det finns alltför många luckor som man behöver hitta för att komma åt detta. Men det är något som är både nödvändigt och borde ha gjorts för länge sedan. </p><p>Jag vill inte på något sätt förminska allvaret med pandemin. Men vi har nu hört om detta 34-punktsprogram i ett och ett halvt år, och vi har ännu inte sett en förändring till det bättre - snarare tvärtom. Antalet skjutningar, antalet avlidna och antalet sprängningar har ökat. När kan vi förvänta oss att se ett resultat av detta 34-punktsprogram som inrikesministern har beskrivit som det mest kraftfulla och massiva program mot gängkriminalitet som någonsin har presenterats i Sverige?</p>",
    "intressent_id": "0768554866215",
    "rel_dok_id": "H810208",
    "replik": "N",
    "systemdatum": "2021-03-24 18:20:32"
  }
}