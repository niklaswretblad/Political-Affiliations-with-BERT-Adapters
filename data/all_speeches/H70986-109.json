{
  "anforande": {
    "dok_hangar_id": "5057840",
    "dok_id": "H70986",
    "dok_titel": "Protokoll 2019/20:86 Torsdagen den 12 mars",
    "dok_rm": "2019/20",
    "dok_nummer": "86",
    "dok_datum": "2020-03-12 00:00:00",
    "avsnittsrubrik": "(forts. från § 6) Landsbygdspolitik (forts. MJU8)",
    "underrubrik": "",
    "kammaraktivitet": "",
    "anforande_id": "6cf00849-1986-ea11-9132-901b0eac4c78",
    "anforande_nummer": "109",
    "talare": "Maria Gardfjell (MP)",
    "parti": "MP",
    "anforandetext": "<p>Fru talman! Det är onekligen intressant att ha en frågestund mitt i den viktiga landsbygds- och jordbruksdebatten.</p><p>Åkermarksfrågorna är väldigt viktiga. Jag tror faktiskt att det är många partier i Sveriges riksdag som skulle kunna enas i de här frågorna. Jag tycker att en väldigt viktig utgångspunkt är den utredning som redan 2013 föreslog en skärpning av plan- och bygglagen för att skapa ett ökat skydd av jordbruksmarken.</p><p>Självklart kan man också se över miljöbalken. I och med att vi i klimathandlingsplanen nu har en punkt om att se över all relevant lagstiftning utifrån klimatändamål skulle miljöbalken kunna ses över för att jordbruksmarkens värde för att producera livsmedel skulle kunna stärkas ytterligare. Det håller jag fullständigt med om, men det förslaget ligger redan i en proposition från regeringen. Vi från Miljöpartiets sida styr via vårt arbete i regeringen. Jag hoppas verkligen att vi kan vara eniga om de frågorna.</p><p>När det gäller lönsamheten i jordbruket är det en väldigt viktig fråga. Jag ser att det finns väldigt många sätt att skapa en ökad lönsamhet i jordbruket på. Ett sätt är att bedriva ett ekologiskt jordbruk med mervärden där mervärdena följer med ut på marknaden. Det är någonting som man kan betala extra för.</p><p>Vi behöver också ha tydligare strategier för lantbrukets möjlighet att öka sin förädlingsgrad.</p>",
    "intressent_id": "064711971110",
    "rel_dok_id": "",
    "replik": "Y",
    "systemdatum": "2020-04-24 12:50:08"
  }
}