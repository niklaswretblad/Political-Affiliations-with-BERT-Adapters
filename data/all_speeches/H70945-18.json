{
  "anforande": {
    "dok_hangar_id": "5049288",
    "dok_id": "H70945",
    "dok_titel": "Protokoll 2019/20:45 Torsdagen den 5 december",
    "dok_rm": "2019/20",
    "dok_nummer": "45",
    "dok_datum": "2019-12-05 00:00:00",
    "avsnittsrubrik": "Kultur, medier, trossamfund och fritid",
    "underrubrik": "",
    "kammaraktivitet": "ärendedebatt",
    "anforande_id": "1352ced4-7342-ea11-9130-901b0e9b71a0",
    "anforande_nummer": "18",
    "talare": "Aron Emilsson (SD)",
    "parti": "SD",
    "anforandetext": "<p>Fru talman! Tack, Christer Nylander, för frågorna!</p><p>Totalt sett stärker vi för egen del årets budget på kulturutskottets beredningsområde i förhållande till förra året. Av 50 anslagsposter förstärker vi på 24 områden i förhållande till regeringens förslag. Vi lägger oss på en högre ambitionsnivå än regeringen, och det gäller brett på beredningsområdet, såväl de samtida kulturutbuden och kulturupplevelserna som kulturarvet. I 15 fall ligger vi på samma nivå som regeringen, och i 18 fall minskar vi utgifterna.</p><p>Sist men inte minst vill jag för att bredda perspektivet påminna Christer Nylander om vår kulturarvsmiljard. Det är ett helt nytt anslag uppdelat i ett antal olika anslag för behovsprövade insatser för en nationell kulturarvsfond, öppna museer - Liberalerna har tidigare följt med i den riktningen men har nu slopat det förslaget - skapande äldreomsorg, inrättande av och möjligheter till fler kulturreservat i landet, stimulansbidrag till kulturmiljö och kompetens i landets kommuner, stimulansbidrag till kultur i vården, där fler professionella kulturskapare och konstutövare kan få fler försörjningsmöjligheter och ben att stå på, kulturlotsar och en bibliotekssatsning på närmare 100 miljoner.</p><p>Jag noterar samtidigt att regeringen satsar 25 miljoner för att biblioteken ska nå ungdomar i socioekonomiskt svaga miljöer. Detta görs dock på bekostnad av andra läsfrämjande insatser.</p><p>Vad gäller bidraget till litteratur- och kulturtidskrifter och tidskriftsstödet stämmer det att vi gör en neddragning där, men det är inte så allvarligt som debatten låter påskina. </p><p> STYLEREF Kantrubrik \\* MERGEFORMAT Kultur, medier, tros-samfund och fritid</p><p>Som vi ser det bör resurserna i svensk kulturpolitik omfördelas till mer behovsprövade områden.</p>",
    "intressent_id": "0861521539920",
    "rel_dok_id": "H701KrU1",
    "replik": "Y",
    "systemdatum": "2020-01-29 09:47:06"
  }
}