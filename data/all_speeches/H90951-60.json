{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "ab65139e-2ab4-ec11-9167-901b0eac4c78",
    "anforande_nummer": "60",
    "talare": "Annie Lööf (C)",
    "parti": "C",
    "anforandetext": "<p>Fru talman! Ryssland fortsätter att använda militära påtryckningsmedel för att nå politiska mål genom fortsatta aggressioner vid gränsen till Ukraina och försök att diktera villkoren för andra länders försvars- och säkerhetspolitik, däribland Sveriges. Det är ett oacceptabelt agerande som kräver tydliga svar från svensk sida.</p><p>Därför tycker jag att det är djupt olyckligt att Sverigedemokraterna jämställer en auktoritär, aggressiv regim som den ryska med det samarbete som finns mellan ett stort antal demokratiska stater. Det är inte bara otydligt - det är undfallande. På Sverigedemokraternas hemsida kan man nämligen läsa att Sverigedemokraterna anser att Sverige ska \"respektera balansen mellan stormakterna\". Varför är det alltid så svårt för Sverigedemokraterna att välja mellan demokratiska och auktoritära regimer? Vad exakt menar Sverigedemokraterna med den här formuleringen?</p>",
    "intressent_id": "0862868280923",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}