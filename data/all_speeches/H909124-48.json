{
  "anforande": {
    "dok_hangar_id": "5136800",
    "dok_id": "H909124",
    "dok_titel": "Protokoll 2021/22:124 Fredagen den 3 juni",
    "dok_rm": "2021/22",
    "dok_nummer": "124",
    "dok_datum": "2022-06-03 00:00:00",
    "avsnittsrubrik": "Svar på interpellation 2021/22:456 om kulturen bakom kravallerna i svenska städer",
    "underrubrik": "",
    "kammaraktivitet": "interpellationsdebatt",
    "anforande_id": "bf521b21-c039-ed11-9178-901b0e9b71a8",
    "anforande_nummer": "48",
    "talare": "Tobias Andersson (SD)",
    "parti": "SD",
    "anforandetext": "<p>Fru ålderspresident! Jag tror att Anders Ygeman kan ha slagit rekord i att måla upp den största halmgubben i svensk historia i den här talarstolen. Jag har inga problem med Zlatan, och Sverigedemokraterna har inte heller uttryckt det som politiskt parti.</p><p> STYLEREF Kantrubrik \\* MERGEFORMAT Svar på interpellationer</p><p>Jag stannar där och återgår till vad vi har samlats för att prata om. Anledningen till att Anders Ygeman kommit hit är att han ska svara på mina frågor. Vi ska försöka hålla oss till dessa.</p><p>Anders Ygeman påstår att han tror att den politik som Socialdemokraterna bedriver skulle vara bättre än den politik som jag och Sverigedemokraterna företräder när det kommer till att bekämpa parallella samhällsstrukturer och klansamhällen i Sverige.</p><p>Fru ålderspresident! Tillåt mig tvivla! Vi har ännu inte sett vad Sverigedemokraternas politik skulle innebära i praktiken om vi fick regeringsmakten i åtta år. Det har Anders Ygeman rätt i. Men jag har väldigt svårt att i något scenario landa i att det skulle gå sämre än vad det har gjort för Anders Ygeman med partikollegor de gångna åtta åren.</p><p>Under den här tiden har ju parallellsamhällena spridit ut sig. De har inte bara vuxit och omfattat fler individer utan också cementerat problemen, vilka har blivit mer uppenbara. Vad som från början kanske bara handlade om hög arbetslöshet i vissa områden, dåliga kunskaper i svenska och låga gymnasiebetyg har utvecklats till att områdena de facto kontrolleras och patrulleras av kriminella individer. Klaner befäster så tydlig makt att det inte bara handlar om att hota enskilda individer som råkar bevittna eller utsättas för ett brott, utan man ger sig även på myndighetspersonal och andra offentligt anställda för att påverka dem i deras utövande.</p><p>Det kan omöjligt bli sämre än vad det redan är. Sverigedemokraternas politik i praktiken på det här området kan inte i någon verklighet vara sämre än den som Socialdemokraterna bedrivit. Där finns empirin, och den är inte smickrande.</p>",
    "intressent_id": "086684470825",
    "rel_dok_id": "H910456",
    "replik": "N",
    "systemdatum": "2022-09-21 17:15:26"
  }
}