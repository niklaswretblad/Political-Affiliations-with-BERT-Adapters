{
  "anforande": {
    "dok_hangar_id": "5073609",
    "dok_id": "H80930",
    "dok_titel": "Protokoll 2020/21:30 Torsdagen den 5 november",
    "dok_rm": "2020/21",
    "dok_nummer": "30",
    "dok_datum": "2020-11-05 00:00:00",
    "avsnittsrubrik": "Svar på interpellation 2020/21:69 om oskuldsintyg och så kallade oskuldsoperationer",
    "underrubrik": "",
    "kammaraktivitet": "interpellationsdebatt",
    "anforande_id": "1fb59d44-fb2f-eb11-914a-901b0e9b71a8",
    "anforande_nummer": "5",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Detta är inte oacceptabelt, utan det är olagligt. Vi behöver ingen utredning och inget underlag som talar om för oss att det här är ett beteende, ett förtryck och ett våld som vi borde straffbelägga. Det är olagligt. Det är oförenligt med svensk hälso- och sjukvårdslag. Det lyder under hedersrelaterat våld och förtryck.</p><p>Här finns ett utbrett arbete. Vad som behövs är kunskap hos dem som arbetar, dem som möter all form av hedersrelaterat våld och förtryck och inte minst det som hälso- och sjukvården möter. En del av detta är så kallade oskuldskontroller eller oskuldsintyg. Det finns annat förtryck som de också möter och måste se. </p><p>Att ingen har ställts under allmänt åtal är jag alldeles övertygad om att justitieministern gärna kommer att diskutera med Amineh Kakabaveh framöver. Jag är också alldeles övertygad om att Åsa Lindhagen gärna har en fördjupad diskussion som handlar om hur vi brett tar oss an hedersrelaterat våld och förtryck. Men eftersom detta är oförenligt med svensk hälso och sjukvårdslagstiftning är det oerhört svårt att göra en kartläggning.</p><p>Jag förstår Amineh Kakabaveh när hon säger att det ska göras en utredning, för det är ju inget <em>Uppdrag granskning</em> som ska in och med dolda metoder ta reda på någonting. En statlig utredning arbetar ju på ett annat sätt. Det är svårt att göra en kartläggning när det inte är förenligt med lagstiftningen och det inte finns någon typ av åtgärdskod eller liknande att titta på.</p><p>Vi vet att det förekommer. Det är inte så att någon behöver övertyga Sveriges regering eller, tror jag, Sveriges riksdag om att det förekommer. Det ska inte förekomma, och vi måste på olika sätt öka kunskapen om det.</p><p>Jag tror att det är väldigt svårt - jag vidhåller det - att kartlägga något som är olagligt och som ingen i verksamheten får göra. Däremot skulle jag varmt välkomna att man anmäler till Inspektionen för vård och omsorg och att detta, om modet och tryggheten finns, leder till polisanmälan och åtal. Det krävs ett omfattande arbete för att kvinnor, barn och unga ska känna trygghet och veta hur samhällets skyddsnät ser ut så att de vågar ta klivet bort från hedersrelaterat våld och förtryck.</p><p>Den som vänder sig till vården och vill ha ett så kallat oskuldsintyg säger kanske inte alltid heller att det är ett tvång, men den som möter denna önskan måste förstå och får aldrig tveka i att det inte är kvinnans egen vilja och uppfattning som det grundar sig i utan ett hedersrelaterat våld och förtryck.</p><p>Straffskärpning har skett, och många åtgärder har vidtagits. Amineh Kakabaveh hänvisade till uppgifter från såväl 2011 som 2015. Det visar att detta har funnits över tid. Jag skulle säga att mycket har hänt sedan 2011. Många åtgärder har vidtagits, och mycket kunskap finns. Men det räcker inte, för då skulle vi aldrig möta frågan om oskuldsintyg eller hedersrelaterat våld och förtryck i vårt samhälle.</p><p></p><p>Den 7 oktober överlämnade Hedersbrottsutredningen sitt betänkande, där de bland annat föreslår att det ska införas ett särskilt hedersbrott. Det är ute på remiss, som går ut den 19 januari, och det är som sagt Morgan Johansson som tar emot det. Det har hänt mycket, och saker är på gång. Vi ska absolut inte stå stilla och vänta på att saker och ting ska bli bättre, utan här krävs hårt arbete.</p><p>Jag vill säga det ännu en gång: Det krävs mycket kunskap så att den som möter en kvinna fångar tillfället och inte missar möjligheten att hjälpa henne ut ur en situation som hon sannolikt inte vill befinna sig i.</p>",
    "intressent_id": "0853395328224",
    "rel_dok_id": "H81069",
    "replik": "N",
    "systemdatum": "2020-11-26 16:23:38"
  }
}