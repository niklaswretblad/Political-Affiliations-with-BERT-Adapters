{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Svar på interpellation 2020/21:21 om Tullverkets befogenheter",
    "underrubrik": "",
    "kammaraktivitet": "interpellationsdebatt",
    "anforande_id": "548b1097-2d20-eb11-9143-901b0eac4c70",
    "anforande_nummer": "50",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Det är verkligen viktigt att myndigheterna inte ska tveka om vad som gäller. Därför säger jag också att vi är beredda att se över Tullverkets samlade lagstiftning för att få ett enkelt och transparent regelverk - detta ju inte minst mot bakgrund av att regeringen i ett flertal beslut har stärkt Tullverkets möjlighet att agera inom det brottsbekämpande området, vilket gör att lagstiftningen kanske är mindre transparent än den annars skulle vara.</p><p> STYLEREF Kantrubrik \\* MERGEFORMAT Svar på interpellationer</p><p>Detta beror dock som sagt på att regeringen har varit väldigt aktiv och gett Tullverket en lång rad nya instrument, utöver att vi har tillfört stora resurser till Tullverket för att de ska kunna anställa fler tulltjänstemän och jobba hårdare vid våra gränser för att stoppa införsel av narkotika, vapen och annat.</p><p>Regeringen har också i dag skickat ut ett förslag på remiss som ger Tullverket ökade möjligheter att till exempel kvarhålla personer som ska föra stöldgods ur landet. Detta kompletterat med ytterligare resurser till Tullverket ger verket givetvis mer muskler än det har haft tidigare.</p><p>Regeringen har alltså jobbat kraftfullt.</p><p>Jag har också märkt att när vi har varit tydliga med att myndigheterna ska samarbeta mot olika former av brottslighet har det verkligen gett resultat. Till exempel gav jag en lång rad myndigheter i uppdrag att samarbeta för att stoppa spritbussarna, och detta har i praktiken lett till att vi inte längre ser den typ av spritbussar som tidigare rullade genom Sverige och som underlättade för ungdomar att få tag på osäker alkohol. Ja, all alkohol är osäker på något sätt, men denna kunde vara direkt giftig.</p><p>Det är givetvis viktigt att vi säkerställer att det finns tydlighet i lagstiftningen för Tullverket.</p><p>Om Boriana Åberg har synpunkter på Tullverkets rättsavdelning finns möjlighet att kalla Tullverket till skatteutskottet. Jag tror att de svarar bättre på dessa frågor än vad jag gör.</p>",
    "intressent_id": "098412828516",
    "rel_dok_id": "H80321",
    "replik": "N",
    "systemdatum": "2020-11-06 13:43:37"
  }
}