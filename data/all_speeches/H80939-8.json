{
  "anforande": {
    "dok_hangar_id": "5075130",
    "dok_id": "H80939",
    "dok_titel": "Protokoll 2020/21:39 Fredagen den 20 november",
    "dok_rm": "2020/21",
    "dok_nummer": "39",
    "dok_datum": "2020-11-20 00:00:00",
    "avsnittsrubrik": "Svar på interpellation 2020/21:116 om en ny migrationslagstiftning",
    "underrubrik": "",
    "kammaraktivitet": "interpellationsdebatt",
    "anforande_id": "468e8bf6-bd3b-eb11-914a-901b0e9b71a8",
    "anforande_nummer": "8",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Maria Malmer Stenergard har ställt ett antal frågor till mig om regeringens kompletterande förslag till betänkandet <em>En långsiktigt hållbar migrationspolitik</em>.</p><p>Maria Malmer Stenergard undrar när jag avser att remittera de tillkommande förslagen, hur lång remisstid jag har för avsikt att avsätta för de tillkommande förslagen, när jag avser att lämna över en proposition till riksdagen och vad innebörden är av den humanitära skyddsgrund som jag kommer att föreslå.</p><p>Migrationskommittén föreslår i betänkandet <em>En långsiktigt hållbar migrationspolitik</em> en bestämmelse om uppehållstillstånd på grund av humanitära skäl. Bestämmelsen innebär en möjlighet att bevilja uppehållstillstånd om det föreligger synnerligen ömmande omständigheter, till exempel vid mycket allvarlig sjukdom, om uppehållstillstånd inte kan ges på annan grund. Det förslaget har redan skickats på remiss tillsammans med övriga förslag i betänkandet.</p><p></p><p>I samband med att regeringen remitterade betänkandet aviserades även att vissa kompletterande förslag skulle remitteras. Ett av dessa förslag innebär att det ska finnas en möjlighet att bevilja uppehållstillstånd till barn om omständigheterna är särskilt ömmande i stället för synnerligen ömmande. Detsamma ska gälla för vissa vuxna som har vistats i Sverige med uppehållstillstånd och under den tiden fått en särskild anknytning till Sverige och där det föreligger särskilt ömmande omständigheter.</p><p>Dessa förslag bereds för närvarande inom Regeringskansliet och kommer att skickas ut på remiss så snart som möjligt. Remisstiden kommer att bestämmas när förslagen är färdiga för remittering. En proposition kommer att överlämnas till riksdagen så att en ny lagstiftning kan vara på plats när den tillfälliga lagen upphör att gälla den 20 juli 2021.</p>",
    "intressent_id": "0473783431010",
    "rel_dok_id": "H810116",
    "replik": "N",
    "systemdatum": "2020-12-11 15:34:58"
  }
}