{
  "anforande": {
    "dok_hangar_id": "5124423",
    "dok_id": "H90983",
    "dok_titel": "Protokoll 2021/22:83 Torsdagen den 17 mars",
    "dok_rm": "2021/22",
    "dok_nummer": "83",
    "dok_datum": "2022-03-17 00:00:00",
    "avsnittsrubrik": "Svar på interpellation 2021/22:381 om jämlikhetsperspektivet i pandemihanteringen",
    "underrubrik": "",
    "kammaraktivitet": "interpellationsdebatt",
    "anforande_id": "4d008dd5-a6da-ec11-916f-901b0eac4c70",
    "anforande_nummer": "97",
    "talare": "Markus Wiechel (SD)",
    "parti": "SD",
    "anforandetext": "<p>Fru talman! Jag ska börja med jämlikhetsperspektivet. Jag tycker att det är jätteviktigt med jämlikhet. Det råder inget tvivel om det. </p><p>Men när det handlar om en krissituation handlar det om att rädda liv. Det enda som då är viktigt är att man ska rädda liv så mycket man kan. Man ska se till att samhället skyddas, både ekonomiskt och när det kommer till liv och hälsa. </p><p>Och om man ändå berör försiktighetsprincipen har den inte gällt i Sverige, för försiktighetsprincipen innebär att man faktiskt handlar snabbt och kraftfullt vid ett okänt hot. Och coronaviruset var ett okänt hot som kom till Sverige. Snabbhet är det som har betytt någonting för att rädda liv. </p><p>Jag ska faktiskt ge regeringen en eloge för en sak, och det var att man använde sig av försiktighetsprincipen när det kom till ekonomiskt stöd till vissa aktörer i samhället. Det tycker jag är bra, vilket även Coronakommissionen har noterat. Men när det kommer till att rädda liv och hälsa brydde man sig inte. Sverige har stuckit ut som ett parialand, som det har stått i internationella medier. Det är ingen slump att Sverige har kommit att bli känt som det land som hade en flockimmunitet, vad man än säger om den saken. </p><p>Och frihet är en sanning med modifikation. För vissa har det funnits en frihet. För en 20-åring som ville gå på krogen var det en frihet, men inte för riskgrupperna. </p><p>Sverige har nu omkring 18 000 bekräftade döda, och antalet stiger fortfarande. Och Lena Hallengren tycks vara nöjd med hur man har hanterat denna strategi. Det, fru talman, tycker jag är skäl nog att byta ut denna regering. </p>",
    "intressent_id": "0204240926023",
    "rel_dok_id": "H910381",
    "replik": "N",
    "systemdatum": "2022-05-23 16:45:07"
  }
}