{
  "anforande": {
    "dok_hangar_id": "5049126",
    "dok_id": "H70944",
    "dok_titel": "Protokoll 2019/20:44 Onsdagen den 4 december",
    "dok_rm": "2019/20",
    "dok_nummer": "44",
    "dok_datum": "2019-12-04 00:00:00",
    "avsnittsrubrik": "Svenskt deltagande i Förenta nationernas stabiliseringsinsats i Mali",
    "underrubrik": "",
    "kammaraktivitet": "",
    "anforande_id": "dc37759c-e536-ea11-912a-901b0eac4c78",
    "anforande_nummer": "91",
    "talare": "Kalle Olsson (S)",
    "parti": "S",
    "anforandetext": "<p>Herr ålderspresident! Jag har absolut ingenting emot utvärdering. Jag försöker bara säga att det inte alltid är så enkelt som att bara tro att man kan reducera det till en pinnjakt eller till att checka i ett antal boxar, utan vi är en del i en större struktur.</p><p>Biståndet och det vi gör militärt ska man naturligtvis försöka synka, om vi nu uttrycker det så. Samtidigt går det inte att komma ifrån att läget i Mali i dag är mycket allvarligt, mycket spänt och mycket farligt. Många gånger kan det vara så att en förutsättning för att vi över huvud taget ska komma fram med de biståndsinsatser som vi gör i Mali, och över huvud taget i den större Sahelregionen, är att vi också kan upprätthålla ett skydd. Det är ofta den nödvändiga början för att kunna garantera skyddet för civilbefolkningen men också för de biståndsorganisationer och andra som finns på plats.</p>",
    "intressent_id": "0472349361027",
    "rel_dok_id": "",
    "replik": "Y",
    "systemdatum": "2020-01-14 16:51:19"
  }
}