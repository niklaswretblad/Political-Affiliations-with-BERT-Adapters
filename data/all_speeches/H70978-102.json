{
  "anforande": {
    "dok_hangar_id": "5056488",
    "dok_id": "H70978",
    "dok_titel": "Protokoll 2019/20:78 Torsdagen den 20 februari",
    "dok_rm": "2019/20",
    "dok_nummer": "78",
    "dok_datum": "2020-02-20 00:00:00",
    "avsnittsrubrik": "Frågestund",
    "underrubrik": "Sveriges framtida säkerhetspolitiska relation till Storbritannien",
    "kammaraktivitet": "frågestund",
    "anforande_id": "181a1f7b-a479-ea11-9134-0090facf175a",
    "anforande_nummer": "102",
    "talare": "Hans Wallmark (M)",
    "parti": "M",
    "anforandetext": "<p>Herr talman! Säkerheten, tryggheten och försvaret i vår del av världen, i det nordatlantiska området, går i praktiken inte att tänka sig utan Storbritannien. Landet är oerhört viktigt för detta område.</p><p>Tyvärr är ju Storbritannien sedan den 31 januari inte längre en del av EU. Det innebär att landet inte heller är en del av Lissabonfördragets artikel 42.7 om säkerhet, som innebär att man ger ömsesidigt stöd och hjälp i händelse av olika påfrestningar. Dock kan Storbritannien ge det i egenskap av Natoland - till andra Natoländer.</p><p></p><p>Detta innebär att Sverige har förlorat en möjlig viktig allierad genom att vi sedan den 31 januari inte har några som helst säkerhetsgarantier med Storbritannien.</p><p>Ser försvarsministern detta som ett problem, och har försvarsministern i så fall någon idé om hur det problemet ska åtgärdas?</p>",
    "intressent_id": "0980681611418",
    "rel_dok_id": "H7C120200220fs",
    "replik": "N",
    "systemdatum": "2020-04-08 16:23:52"
  }
}