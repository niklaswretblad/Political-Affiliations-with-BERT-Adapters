{
  "anforande": {
    "dok_hangar_id": "5124596",
    "dok_id": "H90984",
    "dok_titel": "Protokoll 2021/22:84 Fredagen den 18 mars",
    "dok_rm": "2021/22",
    "dok_nummer": "84",
    "dok_datum": "2022-03-18 00:00:00",
    "avsnittsrubrik": "Svar på interpellation 2021/22:313 om utökad preskriptionstid för arbetsmiljöbrott",
    "underrubrik": "",
    "kammaraktivitet": "interpellationsdebatt",
    "anforande_id": "46021b44-a7da-ec11-916f-901b0eac4c70",
    "anforande_nummer": "11",
    "talare": "Magnus Persson (SD)",
    "parti": "SD",
    "anforandetext": "<p>Fru talman! Det är anmärkningsvärt när man står och lyssnar på vad Morgan Johansson säger här. Det handlar om ren okunskap eller att han medvetet står och ljuger.</p><p>Den här debatten handlade om preskriptionstiden, men jag ska förtydliga. När det gäller tillträdesrätten för skyddsombud hade du, om du hade tittat på förslaget, sett att Sverigedemokraternas förslag ville gå betydligt längre än regeringens förslag.</p><p>Vi ville att de regionala skyddsombuden, som delvis är avlönade av staten, skulle ha tillträde till samtliga Sveriges arbetsplatser oavsett avtal. Med regeringens förslag ställer ni stora delar av arbetskraften utanför arbetsmiljöarbetet. De får inget skydd. De har inte rätt till något skydd.</p><p></p><p>Ni lämnar dem åt sidan, för ni ställer krav på att det ska finnas vissa former av avtal, kollektivavtal eller kollektivavtalsliknande villkor på arbetsplatsen. Men de platser som inte har kollektivavtal ställer ni utanför. De har inte rätt till något arbetsmiljöskydd över huvud taget. Vi ville gå betydligt längre än regeringen. Vi sa inte nej. Det förslaget finns, och det är bara att hämta.</p><p>Jag går tillbaka till frågan som Morgan Johansson försökte att slingra sig ifrån väldigt mycket. Jag har Socialdemokraternas valmanifest här i handen, både från 2014 och 2018. Jag vet inte om du har läst dem eller kanske glömt bort dem.</p><p>Där står det tydligt att man går till val på att utöka preskriptionstiderna för arbetsmiljöbrott. Det är något som jag och många andra från byggbranschen blev väldigt glada för när vi såg och hörde.</p><p>Jag har jobbat som skyddsombud och facklig förtroendeman i många år, så jag är väldigt insatt i branschen. Men jag förstår om Morgan Johansson, som kanske aldrig har satt sin fot på en vanlig arbetsplats, har svårt att se de problemen.</p><p>Inget hände. År 2016 lade Sverigedemokraterna fram förslag på bordet i riksdagen. Men regeringen röstade nej, trots att Socialdemokraterna drivit frågan i valrörelsen och majoriteten fanns där.</p><p>Inför valet 2018 lyfte Socialdemokraterna igen fram frågan om utökade preskriptionstider i valrörelsen. Det gjordes då med ännu större tyngd, då även LO krävde att man skulle driva frågan.</p><p>Frågan har legat på riksdagens bord varje år sedan dess. Nu har även Moderaterna ställt sig bakom det. Det finns en bred samsyn i frågan. Men ändå yrkar man varje år avslag på förslaget.</p><p>Nu ligger det igen på arbetsmarknadsutskottets bord. Man har yrkat avslag vid första beredningstillfället. Men man har chans att ändra sig. Jag hoppas att Morgan Johansson pratar med sina företrädare i arbetsmarknadsutskottet och att de ställer sig bakom förslaget.</p><p>Då får ni igenom ett vallöfte som inte kostar mycket pengar. Det kommer att vara ett bidrag i kampen mot arbetslivskriminaliteten. Vi har ofta problem i svåra tider med utrikes företag som är svåra att komma åt och som lämnar landet. Det är väldigt tydligt.</p><p>Det stämmer inte att Sverigedemokraterna inte satsar på arbetsmiljöarbetet. Sverigedemokraterna har kontinuerligt satsat betydligt mer än regeringen på arbetsmiljöarbetet.</p><p>Vi vill öka resurserna för att fler ska kunna bli skyddsombud. Det saknas 20 000 lokala skyddsombud. Vi vill att fler ska kunna bli det. Men för Morgan Johansson och Socialdemokraterna är det viktigare med en politisk makt över arbetsplatsen i stället för ett arbetsmiljöarbete och arbetsskydd som gäller alla löntagare.</p><p>Man sätter makten före arbetsskyddet. Det är beklämmande att höra. Men så fungerar ett maktparti. Det händer i många andra länder i Europa. Men det hör inte hemma i en demokrati. Det är beklämmande att höra att makten går före skyddet.</p><p>Vi ser att löntagarna reagerar på detta. Det är i dag en av fem inom LO som vill stödja Socialdemokraterna. Jag förstår att man har panik i det socialdemokratiska partiet när man tappar makten i den svenska arbetarrörelsen som man har tagit för given i många år. Men så ser det inte ut längre.</p><p></p><p>Min fråga går tillbaka: Är Morgan Johansson beredd att arbeta för att vi ska kunna utöka preskriptionstiden för arbetsmiljöbrott, ja eller nej?</p>",
    "intressent_id": "0641953830512",
    "rel_dok_id": "H910313",
    "replik": "N",
    "systemdatum": "2022-05-23 16:47:59"
  }
}