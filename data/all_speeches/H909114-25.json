{
  "anforande": {
    "dok_hangar_id": "5132805",
    "dok_id": "H909114",
    "dok_titel": "Protokoll 2021/22:114 Måndagen den 16 maj",
    "dok_rm": "2021/22",
    "dok_nummer": "114",
    "dok_datum": "2022-05-16 00:00:00",
    "avsnittsrubrik": "Särskild debatt med anledning av rapporten från de säkerhetspolitiska överläggningarna",
    "underrubrik": "",
    "kammaraktivitet": "",
    "anforande_id": "11f3a64a-c12a-ed11-9178-901b0e9b71a8",
    "anforande_nummer": "25",
    "talare": "Per Bolund (MP)",
    "parti": "MP",
    "anforandetext": "<p>Herr talman! Det var bra att få Moderaternas syn på kärnvapen. Det var kanske inte helt ett svar på frågan jag ställde.</p><p>Det är tydligt för dem som följer historien att tidigare FN-konventioner faktiskt har kunnat gälla för alla kärnvapennationer och har lett till nedtrappning och nedrustning, till exempel av kärnvapensystem som är särskilt hotfulla. Den historien borde vi bygga på och därmed se till att använda oss av det medlet eftersom vi uppenbarligen har ett gemensamt mål om att ha en värld utan kärnvapen.</p><p>Jag vill återvända till frågan som Ulf Kristersson inte svarade på. I dag finns det ingen tydlig no first use-strategi hos Natoländerna, det vill säga att man förbehåller sig rätten att vara den sida som först går in med kärnvapen i en konflikt. Är Ulf Kristersson och Moderaterna beredda att inom Nato verka för att ändra den principen?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-02 15:15:41"
  }
}