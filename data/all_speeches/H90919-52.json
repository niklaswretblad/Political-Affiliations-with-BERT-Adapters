{
  "anforande": {
    "dok_hangar_id": "5110904",
    "dok_id": "H90919",
    "dok_titel": "Protokoll 2021/22:19 Torsdagen den 21 oktober",
    "dok_rm": "2021/22",
    "dok_nummer": "19",
    "dok_datum": "2021-10-21 00:00:00",
    "avsnittsrubrik": "Frågestund",
    "underrubrik": "En trygg uppväxt i familjehem",
    "kammaraktivitet": "frågestund",
    "anforande_id": "84e1d432-de4d-ec11-915f-901b0eac4c70",
    "anforande_nummer": "52",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Tack, Nicklas Attefjord, för en fråga som har blivit alltmer diskuterad den senaste tiden. Jag välkomnar verkligen det. Alla barn har rätt att känna att de garanteras en trygg uppväxt. Förhoppningsvis, som vi talade om här tidigare, får de det i sin biologiska familj om föräldrarna har förutsättningar att vara goda vårdnadshavare, uppfostra sina barn och ha en väl fungerande familjerelation.</p><p>Det är inte alltid så. Det kan bero på olika saker. Familjehem är ett väldigt fint alternativ, men vi har kunnat se under ett antal år hur familjehemmen har blivit allt färre. Av olika skäl är det svårt att rekrytera nya familjehem. Jag vill uppmana alla som lyssnar till den här debatten att fundera över om ni skulle kunna vara en plats för ett barn som behöver ett tillfälligt eller kanske långsiktigt alternativt hem. Men det kan inte vara så att barn placeras i en helt annan miljö än vad man egentligen vet skulle vara den bästa. Vi måste alltså fortsätta våra ansträngningar för att få fler att vilja vara familjehem.</p><p>Jag återkommer i mitt nästa inlägg till ytterligare insatser.</p>",
    "intressent_id": "0853395328224",
    "rel_dok_id": "H9C120211021fs",
    "replik": "N",
    "systemdatum": "2021-11-25 11:56:09"
  }
}