{
  "anforande": {
    "dok_hangar_id": "5089688",
    "dok_id": "H80989",
    "dok_titel": "Protokoll 2020/21:89 Fredagen den 5 mars",
    "dok_rm": "2020/21",
    "dok_nummer": "89",
    "dok_datum": "2021-03-05 00:00:00",
    "avsnittsrubrik": "Svar på interpellation 2020/21:430 om Tullverkets befogenheter",
    "underrubrik": "",
    "kammaraktivitet": "interpellationsdebatt",
    "anforande_id": "a589247b-ffb7-eb11-914f-901b0eac4c78",
    "anforande_nummer": "156",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! Jag uppskattar engagemanget i arbetet mot de internationella stöldligorna. Jag delar också Boriana Åbergs engagemang. Det är bra att det engagemanget finns och syns så tydligt i riksdagen.</p><p>Däremot tror jag att det är en något förenklad lösning som Boriana Åberg och en del andra riksdagsledamöter kommer med. Jag tror inte att arbetsuppgiftsutbytet är det som löser problemet. Det behövs mer resurser.</p><p>Jag vill inte bara ha mer resurser för att stoppa utförseln av godset. Jag vill inte att godset ska bli stulet till att börja med. Där är det viktigt att polisen arbetar brottsförebyggande så att vi kan stoppa stöldligorna innan de har begått sina brott.</p><p>Här är det viktigt att understryka att Tullverket arbetar alltmer med underrättelsearbete för att på så sätt kunna använda samhällets resurser och skattebetalarnas pengar på allra mest effektiva sätt. Det är klart att det arbetet behöver fortsätta att bedrivas på det sättet.</p><p>Tullverket har en väldigt viktig uppgift i att stoppa införsel av knark, vapen och sprängämnen. Det är ofta en grund till den organiserade brottsligheten vi har i Sverige. Jag är absolut inte beredd att tubba med att Tullverket behöver utföra de mycket viktiga arbetsuppgifterna.</p><p>Vad gäller listan över säkra länder är jag mycket nöjd över att den listan nu finns. Vilka länder som är på listan är dock en fråga för Migrationsdomstolen. Där finns möjligheter att diskutera det med dem genom att kalla dem till riksdagens utskott.</p><p>Interpellationsdebatten var härmed avslutad.</p>",
    "intressent_id": "098412828516",
    "rel_dok_id": "H810430",
    "replik": "N",
    "systemdatum": "2021-05-18 19:36:24"
  }
}