{
  "anforande": {
    "dok_hangar_id": "5053747",
    "dok_id": "H70963",
    "dok_titel": "Protokoll 2019/20:63 Torsdagen den 23 januari",
    "dok_rm": "2019/20",
    "dok_nummer": "63",
    "dok_datum": "2020-01-23 00:00:00",
    "avsnittsrubrik": "Frågestund",
    "underrubrik": "Regeringens åtgärder för att minska vildsvinsstammen",
    "kammaraktivitet": "frågestund",
    "anforande_id": "23d1b8a7-a363-ea11-912e-901b0eac4c78",
    "anforande_nummer": "88",
    "talare": "Magnus Oscarsson (KD)",
    "parti": "KD",
    "anforandetext": "<p>Herr talman! Min fråga är till landsbygdsministern.</p><p>Det är många som är riktigt bekymrade över den stora vildsvinsstammen. Enligt vissa beräkningar som gjorts förstör vildsvinen för 1,5 miljarder kronor inom jordbruket, och antalet vildsvin ökar enormt.</p><p>Regeringen gick före jul ut med ett budskap om ett kraftfullt vildsvinsspaket. Det skulle komma under våren, och flera med mig tänkte: Vad bra - äntligen kommer något här! Men jag har undersökt saken, och det enda jag sett är att Jordbruksverket ska ha fått 13 miljoner. Det står dessutom att medlen får användas först efter ytterligare beslut av regeringen.</p><p>Min fråga är om det är dessa 13 miljoner som är det kraftfulla vildsvinspaketet och hur det då är tänkt att de ska användas inom Jordbruksverket.</p>",
    "intressent_id": "0792733370419",
    "rel_dok_id": "H7C120200123fs",
    "replik": "N",
    "systemdatum": "2020-03-11 15:22:30"
  }
}