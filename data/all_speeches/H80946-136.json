{
  "anforande": {
    "dok_hangar_id": "5076895",
    "dok_id": "H80946",
    "dok_titel": "Protokoll 2020/21:46 Torsdagen den 3 december",
    "dok_rm": "2020/21",
    "dok_nummer": "46",
    "dok_datum": "2020-12-03 00:00:00",
    "avsnittsrubrik": "Försörjningskravet för uppehållstillstånd enligt tillfälliga lagen",
    "underrubrik": "",
    "kammaraktivitet": "ärendedebatt",
    "anforande_id": "23c05bc4-4157-eb11-9147-901b0eac4c70",
    "anforande_nummer": "136",
    "talare": "Christina Höj Larsen (V)",
    "parti": "V",
    "anforandetext": "<p>Herr talman! Jag kan konstatera att Jonny Cato inte kan förklara varför han den 17 april tyckte att människor drabbades orättvist av detta men i dag inte längre tycker att vi bör åtgärda det. Det som Centerpartiet hade som alternativ i stället för att bereda de blåbruna en möjlighet att stoppa små och rimliga förändringar var att pressa på tillsammans med bland annat Vänsterpartiet för att det skulle bli en bra retroaktiv lagstiftning. Vi ser ju att det finns en konflikt inom regeringen. Ni hade möjligheten att hjälpa till, så att detta skulle hamna rätt. I stället gör ni ingenting.</p><p> STYLEREF Kantrubrik \\* MERGEFORMAT Försörjningskravet för uppehållstillstånd enligt tillfälliga lagen</p><p>Oron för att nya grupper ska falla utanför delar jag. Jag tror att det hade varit betydligt bättre att vara rak och ärlig och ge permanenta uppehållstillstånd till hela gruppen från början. Det vi ser är inget annat än en katastrof för väldigt många, både för dem som enskilda personer och för samhället. Det är aldrig bra när människor hamnar utanför. Den argumentation som jag hör från Centerpartiet kan egentligen inte landa i så mycket annat än - vad ska man säga - en amnesti och permanenta uppehållstillstånd för gruppen. Jag ser också att Centerns ungdomsförbund nu pratar om detta. Då undrar jag naturligtvis: Är det så att ni äntligen kommer att rösta med oss när vi lägger fram vårt förslag under våren?</p>",
    "intressent_id": "0521844714515",
    "rel_dok_id": "H801SfU12",
    "replik": "Y",
    "systemdatum": "2021-01-15 15:56:33"
  }
}