{
  "anforande": {
    "dok_hangar_id": "5152152",
    "dok_id": "HA0912",
    "dok_titel": "Protokoll 2022/23:12 Torsdagen den 20 oktober",
    "dok_rm": "2022/23",
    "dok_nummer": "12",
    "dok_datum": "2022-10-20 00:00:00",
    "avsnittsrubrik": "Allmänpolitisk debatt (forts. från prot. 11)",
    "underrubrik": "Demokrati och mänskliga rättigheter",
    "kammaraktivitet": "",
    "anforande_id": "24d99150-0961-ed11-917c-901b0e9b71a8",
    "anforande_nummer": "86",
    "talare": "Rashid Farivar (SD)",
    "parti": "SD",
    "anforandetext": "<p>Herr talman! Vad innebär hijab i sharialag?</p><p>Awrah är en islamisk beteckning i sharialag som definierar vilka delar av kroppen som är privata och ska täckas av kläder i det offentliga rummet. Enligt koranen, fiqh och haditherna samt många imamer och teologer betraktas hela kvinnans kropp och till och med hennes röst som awrah och ska täckas av hijab.</p><p>Men hijab handlar i grund och botten om sexualisering av kvinnor och flickor, inget annat. I sharialag betraktas kvinnor och flickor som sexobjekt som ska skylas och tystas för att muslimska män inte ska provoceras och känna lusta. Det är en fruktansvärd människosyn enligt mig.</p><p>Herr talman! När min fru och jag pratar om barndomen säger hon med sorg att hon inte har en enda bild från sin barndom och tonårsålder utan en hijab. Fortfarande långt efter att hon migrerat till Sverige blev hon traumatiserad när hon såg kvinnor med hijab i det offentliga rummet eftersom det påminde henne om det förtryck hon hade gjort sig fri från. Med den traumatiska känslan gick händerna oavsiktligt uppåt för att rätta till den hijab som inte fanns där längre.</p><p> STYLEREF Kantrubrik \\* MERGEFORMAT Allmänpolitisk debattDemokrati och mänsk-liga rättigheter</p><p>Hijab är en skräcksymbol för majoriteten kvinnor som har gjort sig fria från den. Den är ett verktyg för att fånga och förtrycka kvinnors kropp och själ och för att deras existens i samhället ska begränsas och upphöra. Hijab är ett signum för att kvinnan är mindre värd och att det är hon som ska avstå sina rättigheter och friheter för att muslimska män ska kunna utöva sin makt.</p><p>Herr talman! Det som gör mig extremt ledsen är att se hur naivt vänsterliberala och feministiska krafter i västvärlden förhåller sig till hijab genom att förminska den till ett vanligt plagg. Ibland hyllas hijaben som en symbol <em>mot</em> förtryck och <em>för</em> kvinnors frihet när den i själva verket är en symbol <em>för</em> förtryck <em>mot</em> kvinnors och flickors frihet och värdighet. Ett tydligt exempel på det är hur Sveriges första feministiska regering med glädje accepterade att bära hijab på sina utländska resor för att hålla islamister nöjda.</p><p>Under manifestationen som anordnades till stöd för iranska kvinnors kamp mot hijab och islamism träffade jag Parisa. Dagen efter att den svenska delegationen var på besök i Iran 2017 blev hon arresterad av hijabpolisen. På väg till polisstationen blev hon och en annan kvinna slagna av en shariapolis i ryggen och huvudet med knytnävar. Han sa: Era horor, vilka tror ni att ni är som vägrar ha hijab? Vi tvingar även blåögda, blonda europeiska kvinnor att bära hijab. Tror ni verkligen att ni kan slippa hijab?</p><p>Så här banar dagens vänsterliberaler och så kallade feminister vägen för islamister att utöva förtryck på ännu fler kvinnor och flickor. De normaliserar och förminskar hijaben i stället för att säga vad den verkligen är. </p><p>Parisa vill ha en officiell ursäkt från den svenska delegationen. Kampen mot hijab är inte bara en kamp mot ett plagg utan en kamp mot förtryck och islamism och en kamp för människans och i synnerhet kvinnors frihet.</p>",
    "intressent_id": "0157618290428",
    "rel_dok_id": "",
    "replik": "N",
    "systemdatum": "2022-11-10 16:07:39"
  }
}