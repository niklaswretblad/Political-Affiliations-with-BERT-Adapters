{
  "anforande": {
    "dok_hangar_id": "5023433",
    "dok_id": "H60957",
    "dok_titel": "Protokoll 2018/19:57 Torsdagen den 28 februari",
    "dok_rm": "2018/19",
    "dok_nummer": "57",
    "dok_datum": "2019-02-28 00:00:00",
    "avsnittsrubrik": "Frågestund",
    "underrubrik": "Dödliga arbetsplatsolyckor",
    "kammaraktivitet": "frågestund",
    "anforande_id": "4e415f8a-e14f-e911-911c-0090facf175a",
    "anforande_nummer": "29",
    "talare": "Arbetsmarknadsministern Ylva Johansson (S)",
    "parti": "S",
    "anforandetext": "<p>Fru talman! Tack för frågan!</p><p>Detta är otroligt allvarligt. Hittills i år har tolv människor mist livet på jobbet. Det är anhöriga som inte får se sin älskade komma hem och barn som inte får se sin förälder komma hem. Detta är de absolut viktigaste frågorna.</p><p>Mycket gjordes under den förra mandatperioden: nya resurser till Arbetsmiljöverket, 100 nya inspektörer, en ny arbetsmiljöstrategi, en nystartad myndighet och ett nytt samarbete mellan myndigheter. Men det är helt uppenbart att mer måste göras. Därför träffar jag på måndag inbjudna från de branscher som är värst drabbade. Det är såväl arbetsgivare och fackliga organisationer som expertmyndigheter, och vi ska lyssna på dem innan vi tar nya steg för att säkerställa att vi kan vända utvecklingen.</p><p>Jag kan försäkra Erik Bengtzboe om att detta är en av mina absolut högst prioriterade frågor.</p><p>Jag noterar att Moderaterna, när vi antog nollvisionen, röstade nej och också har varit emot de satsningar på arbetsmiljöarbetet som redan har gjorts.</p>",
    "intressent_id": "011731125914",
    "rel_dok_id": "H6C120190228fs",
    "replik": "N",
    "systemdatum": "2019-03-26 17:10:10"
  }
}