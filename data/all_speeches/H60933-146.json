{
  "anforande": {
    "dok_hangar_id": "5016783",
    "dok_id": "H60933",
    "dok_titel": "Protokoll 2018/19:33 Onsdagen den 19 december",
    "dok_rm": "2018/19",
    "dok_nummer": "33",
    "dok_datum": "2018-12-19 00:00:00",
    "avsnittsrubrik": "(forts. från § 11) Jämställdhet och nyanlända invandrares etablering (forts. AU1)",
    "underrubrik": null,
    "kammaraktivitet": null,
    "anforande_id": "fd88f5f6-0623-e911-9118-901b0e9b71a0",
    "anforande_nummer": "146",
    "talare": "Annika Hirvonen Falk (MP)",
    "parti": "MP",
    "anforandetext": "<p>Fru talman! Det var många fina ord från Ebba Hermansson men väldigt få åtgärder för att uppnå den vision om jämställdhet som även Ebba Hermansson säger sig se framför sig.</p><p>Hon säger att hon är stolt. Jag är också stolt. Jag är stolt över den kamp som feminister före mig har bedrivit. Jag ska återge vad en av dem brukar säga: Mäns våld mot kvinnor är inte en naturkatastrof som vi bara behöver förhålla oss till. Det är något som vi kan förändra. Det är ett beteende som går att förändra. Vi kan förändra både de normer och de våldskulturer som finns. I ett jämställt samhälle behöver vi inte längre förhålla oss till det här. Vi behöver varken ha nycklar redo i handen eller göra andra olika insatser när våldet redan har skett och när våldtäkterna redan är begångna.</p><p>Fru talman! Det är därför vi behöver ett strukturerat, organiserat arbete för att förebygga våld och sexuella trakasserier och för att arbeta för andra viktiga jämställdhetsfrågor. Det vill Sverigedemokraterna avveckla helt och hållet i er budget, Ebba Hermansson. Det går inte ihop med de fina orden. Er budget kommer inte att uppnå visionen om ett jämställt samhälle där alla människor kan göra sina egna livsval på lika villkor. Den kommer inte att leda till att unga kvinnor slutar att känna sig otrygga på väg hem på kvällen.</p>",
    "intressent_id": "0819601620927",
    "rel_dok_id": null,
    "replik": "Y",
    "systemdatum": "2019-01-28 15:14:45"
  }
}