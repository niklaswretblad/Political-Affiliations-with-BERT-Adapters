{
  "anforande": {
    "dok_hangar_id": "5091086",
    "dok_id": "H80996",
    "dok_titel": "Protokoll 2020/21:96 Torsdagen den 18 mars",
    "dok_rm": "2020/21",
    "dok_nummer": "96",
    "dok_datum": "2021-03-18 00:00:00",
    "avsnittsrubrik": "Finansiell stabilitet och finansmarknadsfrågor",
    "underrubrik": "",
    "kammaraktivitet": "ärendedebatt",
    "anforande_id": "423ef66e-b2c3-eb11-9156-901b0e9b71a8",
    "anforande_nummer": "18",
    "talare": "Joar Forssell (L)",
    "parti": "L",
    "anforandetext": "<p>Fru talman! Tack till ledamoten Wiechel för hans inlägg!</p><p>Jag har en sakupplysningsfråga. Den 12 januari i år skrev den socialdemokratiska gruppen i civilutskottet i en debattartikel i Fastighetstidningen bland annat följande:</p><p>\"Men alla de pålagor som skett under det senaste decenniet är med största sannolikhet inte motiverade. Framförallt är det orimligt med så framtunga amorteringar som nu är fallet. Unga och förstagångsköpare stängs ute eftersom amorteringarna är som tyngst i början av ett låns löptid. För unga människor innebär det att de ska amortera som mest när inkomsten är som lägst. Ett mer välavvägt amorteringskrav för unga och förstagångsköpare vore önskvärt.\"</p><p>Det här är ingångar i diskussionen som jag delar. Jag kan lägga till att det finns personer högre upp i åldrarna som fått en ny livssituation som förmodligen också skulle gynnas av lägre krav på bostadsmarknadens funktionalitet.</p><p>Men min fråga till den socialdemokratiske ledamoten från finansutskottet är om Socialdemokraterna i finansutskottet är eniga med Socialdemokraterna i civilutskottet om att ett mer välavvägt amorteringskrav för unga och förstagångsköpare vore önskvärt.</p>",
    "intressent_id": "0980092192122",
    "rel_dok_id": "H801FiU22",
    "replik": "Y",
    "systemdatum": "2021-06-02 16:55:06"
  }
}