{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "42610b82-8b66-ed11-917b-901b0eac4c70",
    "anforande_nummer": "29",
    "talare": "Jimmie Åkesson (SD)",
    "parti": "SD",
    "anforandetext": "<p>Herr talman! Min fråga gällde alltså huruvida även Magdalena Andersson, precis som sin tidigare justitieminister, är stolt över det man har åstadkommit. Där fick jag inget svar, men det finns en chans till att ge mig ett sådant.</p><p>Det stämmer att regeringen har pratat väldigt mycket om den här utvecklingen, pratat väldigt mycket om saker som borde göras, pratat väldigt mycket om polisanställda. Märk väl - polisanställda, inte poliser.</p><p>Ulf Kristersson var väldigt tydlig i sin regeringsförklaring: Vi pratar om polistäthet. Äntligen, skulle jag säga. Det avgörande är inte antalet polisanställda utan hur många poliser vi har i förhållande till hur många vi är som lever i det här landet. Det är väldigt tydligt.</p><p>Det har varit åtta förlorade år när det handlar om att göra det som måste göras för att knäcka gängen och återta kontrollen. Jag är oerhört glad, herr talman, över att Magdalena Andersson inte längre är statsminister, för nu kan vi äntligen göra det som är så viktigt att få på plats.</p><p>(Applåder)</p>",
    "intressent_id": "051207517226",
    "rel_dok_id": "",
    "replik": "Y",
    "systemdatum": "2022-11-17 16:21:56"
  }
}