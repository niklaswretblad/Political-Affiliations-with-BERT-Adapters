{
  "anforande": {
    "dok_hangar_id": "5083576",
    "dok_id": "H80977",
    "dok_titel": "Protokoll 2020/21:77 Fredagen den 5 februari",
    "dok_rm": "2020/21",
    "dok_nummer": "77",
    "dok_datum": "2021-02-05 00:00:00",
    "avsnittsrubrik": "Svar på interpellation 2020/21:334 om stöldligornas framfart i Sverige",
    "underrubrik": "",
    "kammaraktivitet": "interpellationsdebatt",
    "anforande_id": "cb5a25c4-37a4-eb11-914f-901b0eac4c78",
    "anforande_nummer": "35",
    "talare": "Finansministern Magdalena Andersson (S)",
    "parti": "S",
    "anforandetext": "<p>Fru talman! I det förra inlägget trodde Hampus Hagman att stöldligorna skulle stoppas genom att man ändrar smugglingslagen, och nu tror han att det sker genom att man ändrar den här delen av lagstiftningen för tullen. Jag tror att Hampus Hagman har fel. </p><p>Jag delar helt Hampus Hagmans uppfattning om att vi behöver ha bättre koll på det stöldgods som förs ut ur landet. Därför har vi vidtagit flera åtgärder och krävt att myndigheterna samarbetar bättre. Vi har kraftfullt byggt ut Polismyndigheten, fördubblat antalet platser på polisutbildningarna och startat två nya polishögskolor. Vi tittar nu också särskilt över om polisen behöver andra verktyg för att kunna arbeta mer effektivt mot de internationella stöldligorna.</p><p>Jag tycker dock inte att jag hör något argument från Hampus Hagman för varför tullen ska göra polisens arbetsuppgifter. Jag delar helt uppfattningen att det kan vara bra att ha fler utförselkontroller, särskilt om det görs underrättelsebaserat. Myndigheterna bedömer ju att det är det mest effektiva arbetssättet. Men dessa verktyg finns redan i dag. Polisen har alla möjligheter i världen att kontrollera utförsel av stöldgods. Låt oss därför satsa på polisen som är proffs på detta. Då kan de ta krafttag mot de internationella stöldligorna.</p><p> STYLEREF Kantrubrik \\* MERGEFORMAT Svar på interpellationer</p><p>Interpellationsdebatten var härmed avslutad.</p>",
    "intressent_id": "098412828516",
    "rel_dok_id": "H810334",
    "replik": "N",
    "systemdatum": "2021-04-23 15:28:47"
  }
}