{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Frågestund",
    "underrubrik": "Löneskillnaden mellan högutbildade kvinnor och män",
    "kammaraktivitet": "frågestund",
    "anforande_id": "2ed6f22d-016d-e911-911b-901b0eac4c78",
    "anforande_nummer": "98",
    "talare": "Statsrådet Matilda Ernkrans (S)",
    "parti": "S",
    "anforandetext": "<p>Fru talman! Jag tackar ledamoten för frågan.</p><p> STYLEREF Kantrubrik \\* MERGEFORMAT Frågestund</p><p>Detta visar helt enkelt att jämställdhetsarbetet inte är avslutat och att vi har mer kvar att göra. Vi har i decennier utbildat fler kvinnor än män på våra högskolor och universitet, och när vi tittar på det ser vi ändå att alltför få kvinnor går vidare och blir professorer. Tittar vi på arbetsmarknaden ser vi att kvinnor har lägre lön. </p><p>Jag är övertygad om att regeringen behöver fortsätta att jobba med jämställdhetsintegrering, och det har vi sagt att vi ska göra. Det är ett sätt att inte låta jämställdhetsfrågan bli någonting vid sidan av utan någonting vi aktivt ska jobba med hela tiden, på alla områden. När det gäller akademin och det jag är ansvarig för - de lärosäten vi har - tror jag också att vi behöver titta på sådant som anställningsvillkor och anställningstrygghet. Vi kan bidra till att förbättra inte minst de delarna, och vi kan ha ett fortsatt starkt engagemang i högre utbildning och forskning.</p>",
    "intressent_id": "0983984918111",
    "rel_dok_id": "H6C120190411fs",
    "replik": "N",
    "systemdatum": "2019-05-02 19:39:44"
  }
}