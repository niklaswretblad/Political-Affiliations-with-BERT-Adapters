{
  "anforande": {
    "dok_hangar_id": "5137285",
    "dok_id": "H909125",
    "dok_titel": "Protokoll 2021/22:125 Tisdagen den 7 juni",
    "dok_rm": "2021/22",
    "dok_nummer": "125",
    "dok_datum": "2022-06-07 00:00:00",
    "avsnittsrubrik": "Ökad likvärdighet för skolhuvudmän",
    "underrubrik": "",
    "kammaraktivitet": "ärendedebatt",
    "anforande_id": "71494ce9-c039-ed11-9178-901b0e9b71a8",
    "anforande_nummer": "45",
    "talare": "Fredrik Malm (L)",
    "parti": "L",
    "anforandetext": "<p>Fru talman! Jag förstår att Daniel Riazat inte vill kommentera sitt eget partis historia. Men om vi går till nutiden är det ju så att vi står här i kammaren i dag och diskuterar en reform. Regeringen har lagt fram ett förslag som har stöd av 100 mandat plus Daniel Riazats parti plus Miljöpartiet. Det blir inte 175.</p><p>Det här visste Socialdemokraterna. De var helsäkra på hur det här skulle gå. De lägger fram en proposition i alla fall, enbart för att använda den i valrörelsen, och det tar jag mig min fulla frihet att kritisera. Jag tycker inte att man hanterar regeringsmakten på det sättet. Jag tycker att man ska använda regeringsmakten till att försöka genomföra politik.</p><p>När det gäller frågan om hur det svenska skolsystemet ska utvecklas är det väldigt tydligt från vår sida. Vi vill se ett statligt huvudmannaskap för skolan. Vi vill se kraftigt ökade resurser för lärarledd undervisning. Vi vill se ökade resurser för olika stödfunktioner - elevhälsan, socialt stöd, speciallärare, specialpedagoger och så vidare. Det syns i våra budgetar.</p><p>Vi har också en rad förslag för att skärpa saker kring fristående skolor. I det betänkande vi nu diskuterar har vi ett tillkännagivande om att kommuner ska kunna återkräva utbetald skolpeng. Ett exempel är islamistskolan i Göteborg som använde barnens pengar till nattklubbsbesök i Thailand till exempel. Sådana pengar ska man kunna kräva tillbaka.</p><p>Vi har under alla år kämpat för att de nationella proven ska rättas externt för att vi ska få bukt med till exempel betygsinflation, något som också finns i de fristående skolorna.</p><p>Det finns alltså en rad olika förslag, fru talman. Men vi tycker också, till skillnad från Daniel Riazats parti, att det är viktigt att eleverna kan ha läxor i skolan. Vi tycker att det är viktigt med ordning och reda i skolan. Vi tycker att det är viktigt att man inte använder mobilen på lektionerna i skolan och så vidare.</p><p>Där har vi aldrig, fru talman, fått någon hjälp av Vänsterpartiet.</p>",
    "intressent_id": "0766496753128",
    "rel_dok_id": "H901UbU32",
    "replik": "Y",
    "systemdatum": "2022-09-21 17:21:04"
  }
}