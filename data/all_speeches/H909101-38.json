{
  "anforande": {
    "dok_hangar_id": "5128853",
    "dok_id": "H909101",
    "dok_titel": "Protokoll 2021/22:101 Fredagen den 22 april",
    "dok_rm": "2021/22",
    "dok_nummer": "101",
    "dok_datum": "2022-04-22 00:00:00",
    "avsnittsrubrik": "Svar på interpellation 2021/22:444 om ökat bostadsbyggande på landsbygden",
    "underrubrik": "",
    "kammaraktivitet": "interpellationsdebatt",
    "anforande_id": "c0af8fe8-d9fe-ec11-9174-901b0e9b71a0",
    "anforande_nummer": "38",
    "talare": "Statsrådet Johan Danielsson (S)",
    "parti": "S",
    "anforandetext": "<p>Herr talman!  har frågat mig om det stämmer att Boverkets utredning om finansiering av byggande på landsbygd är avskriven och om så är fallet vad orsaken till detta är och vad regeringen nu konkret gör för att öka möjligheterna för bostadsbyggande på Sveriges landsbygder.</p><p>Frågan om statliga topplån för att bygga och bygga om bostäder på landsbygden är högst aktuell i den allmänna debatten och Boverkets rapport <em>Finansiering av ny- och ombyggnad av bostäder på landsbygden</em> bereds inom Regeringskansliet.</p><p>Det har under lång tid byggts för få bostäder i Sverige. Men sedan 2018 minskar enligt Boverket underskottet av bostäder, och antalet färdigställda bostäder förväntas i år nå den högsta siffran på 30 år. Det är glädjande.</p><p>Regeringen har under mandatperioden arbetat på flera håll för att skapa bättre förutsättningar för bostadsbyggandet.</p><p>För att underlätta byggandet av både flerbostadshus och småhus har regeringen i propositionen <em>Certifierade byggprojekteringsföretag</em><em> -</em><em> en mer förutsägbar byggprocess</em> föreslagit att certifierade byggprojekteringsföretag införs som ny aktör i lov- och byggprocessen. Regeringen har även gett Naturvårdsverket och Riksantikvarieämbetet i uppdrag att ompröva vissa riksintressen som länsstyrelserna har identifierat har brister avseende både aktualitet och utbredning. En utgångspunkt för uppdraget är att minska målkonflikter mellan riksintressen och bostadsbyggande, samt att frigöra mer mark för planering och bostadsbyggande.</p><p>Det investeringsstöd till hyresbostäder och bostäder för studerande, som nu har avskaffats på Moderaternas, Kristdemokraternas och Sverigedemokraternas initiativ, har fram till mars 2022 beviljats för drygt 53 700 bostäder. Investeringsstödet har bidragit till att det i hela landet har byggts bostäder som annars inte skulle ha byggts.</p><p>Mer än hälften av de bostäder som har beviljats stöd ligger utanför de tre storstadsregionerna. Nästan var sjätte bostad finns i kommuner i övriga landet, det vill säga kommuner som varken tillhör storstadsregionerna, är stockholmsnära, stora eller har haft en hög befolkningstillväxt.</p><p>Det stora intresset för investeringsstödet tyder på att byggherrar bedömer att det fortsatt finns ett behov av - och möjligheter att långsiktigt hyra ut - hyresbostäder med en relativt sett lägre hyra. Att detta fungerande stöd nu avskaffats beräknas få konsekvenser i form av färre nya hyresbostäder och bostäder för studerande i landet framöver.</p>",
    "intressent_id": "0613648926029",
    "rel_dok_id": "H910444",
    "replik": "N",
    "systemdatum": "2022-07-08 18:21:13"
  }
}