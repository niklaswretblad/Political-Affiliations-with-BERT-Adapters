{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:457 om säkerhetsbrister vid ungdomshem",
    "underrubrik": "",
    "kammaraktivitet": "interpellationsdebatt",
    "anforande_id": "7248e5fe-ab04-eb11-9146-901b0e9b71a8",
    "anforande_nummer": "29",
    "talare": "Socialministern Lena Hallengren (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag visste faktiskt inte att Mikael Damsgaard var ledamot i justitieutskottet. Det borde jag naturligtvis ha kontrollerat. Men det gläder mig att han också har perspektivet som handlar om det förebyggande arbetet. Sis är en plats där man ska avtjäna ett straff som man har fått. Samtidigt får vi inte ge upp hoppet om unga människor. </p><p>Jag ska ge svar på frågan om vi tror att detta kommer att räcka och om Sis-hemmen kommer att vara tillräckliga. Med de säkerhetshöjande åtgärder som vidtas med den kompetensutveckling som krävs, med förändringar i kommunikation och annat tror jag att vi kommer att komma väldigt långt. Då är frågan snarare vad det är för skillnad på det som Moderaterna skulle kalla för ungdomsfängelser och en Sis-institution anpassad med mycket säkerhetshöjande åtgärder. Ambitionen är naturligtvis att man ska kunna klara av denna grupp. Det är den uppgift som Sis har - det är inte en fråga att ställa sig - och den ska man kunna hantera. </p><p>Jag vill understryka hur viktigt det är att vi inte bara har dialog här i kammaren utan att också Sis har en mycket tät dialog med Kriminalvården och med Polismyndigheten för att se till att man samarbetar och lär av varandra. I takt med att detta kryper ned i åldrarna och att man har fått in ett annat våldskapital också på Sis-hemmen har man ett mycket stort behov av och ett stort utbyte av att få ha en dialog med kriminalvården. Ibland kan det handla om att också låna personal och se till att man verkligen tar intryck. Kriminalvården har förstås kommit längre i det säkerhetshöjande arbetet och har än mer professionell kompetens på området just nu. Men Sis ska också dit. </p><p>Interpellationsdebatten var härmed avslutad. </p>",
    "intressent_id": "0853395328224",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:04"
  }
}