{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "51fad202-ccc0-ec11-9167-901b0eac4c78",
    "anforande_nummer": "61",
    "talare": "Rickard Nordin (C)",
    "parti": "C",
    "anforandetext": "<p>Fru talman! Prognoserna pekar på en fördubblad elanvändning till någonstans runt 2050, inte minst med tanke på de behov som klimatomställningen innebär.</p><p>Energipolitiken måste klara denna långsiktighet. Vi hade en stabil energiöverenskommelse, som två partier valde att hoppa av för att driva annan politik.</p><p>Men när man lyssnar på debatten här i dag hör man att vi säger ungefär samma saker: Vi behöver rusta elsystemet för att fördubbla användningen. Vi behöver kraftigt effektivisera tillståndsprocesserna; regeringen har ju till och med gjort Centerpartiets mål om halvering av desamma till sitt. Vi behöver öka lokal elproduktion och lokal acceptans oavsett vilket produktionsslag som ska byggas och var. De investeringar som står på kö behöver möjliggöras. Elnäten behöver stärkas. Skattetrycket behöver sänkas. Viktiga systemlösningar som systemtjänster, effektivisering och flexibilitet behöver uppvärderas.</p><p>Vänner i kammaren och politiker! Är det då inte dags att vi sätter oss ned och löser det här? Det finns några skiljelinjer som spelas upp väldigt mycket, men det finns också väldigt mycket som vi är överens om. Det är dags att kliva ur skyttegravarna. Hushållen förväntar sig att den här situationen inte upprepas. Näringslivet förväntar sig långsiktighet i sin omställning. Klimatet bryr sig inte om höga tonlägen och polariserad debatt.</p><p>Vi har en skyldighet att försöka lösa det här tillsammans. Vi i Centerpartiet har gjort det många gånger förr. Nu sträcker vi ut en hand till övriga. Vill man på riktigt lösa det här och skapa långsiktiga förutsättningar - kom då till förhandlingsbordet! Regeringens elektrifieringsstrategi är mycket luft, men detta kan också konkretiseras tillsammans. Jag är övertygad om att vi kan lösa det här - för Sveriges bästa, för hushållens bästa och för klimatets bästa.</p>",
    "intressent_id": "0132818093422",
    "rel_dok_id": "",
    "replik": "N",
    "systemdatum": "2022-04-20 19:05:28"
  }
}