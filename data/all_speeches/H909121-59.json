{
  "anforande": {
    "dok_hangar_id": "5136018",
    "dok_id": "H909121",
    "dok_titel": "Protokoll 2021/22:121 Tisdagen den 31 maj",
    "dok_rm": "2021/22",
    "dok_nummer": "121",
    "dok_datum": "2022-05-31 00:00:00",
    "avsnittsrubrik": "En ökad differentiering av strandskyddet",
    "underrubrik": "",
    "kammaraktivitet": "ärendedebatt",
    "anforande_id": "3fe25ffa-bc39-ed11-9178-901b0e9b71a8",
    "anforande_nummer": "59",
    "talare": "Kjell-Arne Ottosson (KD)",
    "parti": "KD",
    "anforandetext": "<p>Fru talman! Vi är eniga om väldigt mycket av det som utredningen kom fram till; det är helt klart. Och vi skulle ha kunnat göra detta till en betydligt bättre produkt. </p><p>Fru talman! Jag är ganska säker på att om Kristina Yngwe, jag och några andra hade suttit och pratat skulle vi ha kommit betydligt längre än de partier som nu har arbetat fram denna proposition. Jag välkomnar att vi efter valet i höst sätter oss ned för att få en lösning på detta där vi verkligen gör om i grunden. Det tror jag nämligen är något som Kristina Yngwe och Centerpartiet egentligen önskar. Jag är ganska säker på att Centerpartiet och Kristina Yngwe hade velat gå längre än vad man har gjort här. Jag kom just att tänka på att Kristina Yngwe inte är kvar efter valet. Men jag tror att vi skulle kunna komma betydligt längre än så här med hennes efterträdare. </p><p>När det gäller våtmarker har vi en enig miljömålsberedning som har kommit fram till att strandskyddet runt våtmarker bör tas bort. Där finns det en bred enighet, och det tror jag att vi skulle kunna få igenom. Men då skulle det vara fritt från alla dessa delar. Precis som vi tidigare hörde Carl-Oskar Bohlin säga i sitt inlägg: När vi ser till helheten och till allting, då ser vi att det ändå är bättre att be regeringen - vilket vi gör i reservation 3, som jag yrkar bifall till - att göra om och göra rätt och komma tillbaka så att vi kan göra detta betydligt bättre. </p><p>Och, som sagt: Jag tror att både Kristina Yngwe och jag skulle vara betydligt mer nöjda om vi hade satt oss ned och förhandlat än om hon hade förhandlat med Socialdemokraterna och Miljöpartiet. </p>",
    "intressent_id": "0509415296421",
    "rel_dok_id": "H901MJU27",
    "replik": "Y",
    "systemdatum": "2022-09-21 16:52:52"
  }
}