{
  "anforande": {
    "dok_hangar_id": "5055914",
    "dok_id": "H70975",
    "dok_titel": "Protokoll 2019/20:75 Fredagen den 14 februari",
    "dok_rm": "2019/20",
    "dok_nummer": "75",
    "dok_datum": "2020-02-14 00:00:00",
    "avsnittsrubrik": "Svar på interpellation 2019/20:282 om arbetsmiljö i naturområden med rovdjur",
    "underrubrik": "",
    "kammaraktivitet": "interpellationsdebatt",
    "anforande_id": "24d376cb-2d74-ea11-9134-0090facf175a",
    "anforande_nummer": "68",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag kan lugna arbetsmiljöministern med att Moderaterna alltid har tagit dödsolyckor i arbetet på allvar. Den som är intresserad kan gärna gå in på Arbetsmiljöverkets hemsida och titta på utvecklingen gällande dödsolyckor i arbetsmiljö. Dödsolyckorna sjönk ju under alliansåren, men från 2015 ökar de tyvärr. Jag är dock helt övertygad om att även ministern vill ha noll dödsolyckor på jobbet. </p><p>Jag ska inte säga att det är oförskämt mot Karl-Erik, och jag förstår att ministern inte är raljant när hon citerar Naturvårdsverket. Men jag skulle kanske önska att ministern åkte till Hälsingland och hade ett rundabordssamtal med Karl-Erik och andra företagare. Sitt ned med den företagare som driver ett gymnasium för hästsport! Jag är ganska säker på att ministern efter det rundabordssamtalet skulle vara lite mer ödmjuk med att hänvisa till 1800-talet. </p><p>Jag delar uppfattningen att det inte har hänt någon dödsolycka, men arbetsmiljöarbetet i den här frågan ju handlar om att vi ska förebygga att det händer. Vi har inte haft en situation med 90 vargar på en så här koncentrerad yta sedan 1800-talet. Vi har inte haft en situation med 14 vargar som rör sig på en väldigt liten yta. Företagen signalerar nu i medierna, i rundabordssamtal med politiker och i kontakter med Arbetsmiljöverket att de måste ta ansvar för arbetsmiljön. De vill förebygga en olycka. </p><p>Därför beklagar jag att statsrådet säger att den arbetsmiljölagstiftning som behövs finns på plats. Antingen har statsrådet rätt, eller också har statsrådet fel. Har statsrådet rätt måste regeringen naturligtvis föra en dialog med sin myndighet - konstatera att det finns en lagstiftning och se över hur den kan tillämpas på ett sätt som ger företagarna rätt att skydda sina medarbetare. Vad händer exempelvis om man har en skyddsjägare på plats och jägaren skjuter därför att det inträffar en incident där en varg kommer för nära medarbetarna? Kan statsrådet garantera att den jägaren inte blir åtalad, att vapnet inte tas i beslag eller att det inte händer något annat? Det är det de här frågorna handlar om, och det är viktigt att regeringen tar ett helhetsgrepp här. Jag tycker att statsrådet ska åka och träffa Karl-Erik och andra. Jag tycker att det är viktigt. </p><p>Sedan är det speciellt när det gäller en egenföretagare; det har jag respekt för. Det är kanske lättare att skapa en skyddslagstiftning för anställda. Men även de företag som har anställda säger att detta är ett reellt problem och att de måste få skydda sin personal. Jag skulle önska att ministern hade en lite mer offensiv hållning än att raljera och säga att det inte hänt några olyckor sedan 1800-talet samt att den lagstiftning som behövs finns på plats. Jag tror att det krävs mycket mer i denna akuta situation. </p><p> STYLEREF Kantrubrik \\* MERGEFORMAT Svar på interpellationer</p><p>En lösning vore naturligtvis att regeringen sa att vi måste minska antalet vargar kraftigt, det vill säga ansluter sig till Moderaternas linje. Under tiden måste vi dock ge företagen förutsättningar att skydda sina medarbetare. </p>",
    "intressent_id": "0588282566419",
    "rel_dok_id": "H710282",
    "replik": "N",
    "systemdatum": "2020-04-01 17:31:45"
  }
}