{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "d1ddcf4e-3dc6-ec11-9170-0090facf175a",
    "anforande_nummer": "174",
    "talare": "Magnus Ek (C)",
    "parti": "C",
    "anforandetext": "<p>Herr ålderspresident! Som ledamoten Cederfelt vet välkomnar jag alla former av debatt, även repliker i den här kammaren, oavsett vad de handlar om. Det här blir lite av en breddning utifrån mitt anförande. Och jag ska erkänna att jag inte är insatt i bakgrunden till avtalet. Men nu har jag en fantastisk anledning att sätta mig in i det mer.</p><p>Med det i åtanke kan jag säga att det låter som ett ganska bra, till och med mycket bra, exempel på hur man kan bidra till att både öka stabiliteten i vårt närområde och i Europa och backa upp regeringar i hur de arbetar för hållbarhet och för att minska våldsutsatta.</p><p>Vi kan kolla bara på de förslag som vi har behandlat i den här kammaren under mandatperioden. Vi vet att det har funnits initiativ på Europanivå för att minska handeln med handeldvapen. Det är sådant som går under radarn. Oftast debatterar vi kärnvapen - vi debatterar också en del kärnkraft - och de riktigt stora vapnen och avtalen kring dem. Men allt som kan bidra till att minska en eskalering av våldet och illegala organisationers tillgång till vapen välkomnar jag i princip.</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2022-04-27 17:19:04"
  }
}