{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "fd829754-be2a-ed11-9178-901b0e9b71a8",
    "anforande_nummer": "79",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Jag tackar Johan Forssell för frågan. Det gläder mig att vi är eniga om behovet av en starkare svensk polis. </p><p>Jag får ärligt säga att jag inte är inläst på alla detaljer i det budgetförslag som ligger från era fyra partier. Jag vågar påstå att det finns annat i det budgetförslaget som inte bara är fråga om en förstärkning av svensk polis. Därför blir det en lite större fråga än att bara prata om en förstärkning.</p><p>Naturligtvis kommer jag att rösta på Miljöpartiets budgetförslag. Men det utskottsinitiativ som ligger på bordet går i en parallell process. Där finns en möjlighet att skaka hand och enas och utanför budgetprocessen se till att få pengarna som vi är överens om att svensk polis behöver akut.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}