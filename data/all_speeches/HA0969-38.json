{
  "anforande": {
    "dok_hangar_id": "5168163",
    "dok_id": "HA0969",
    "dok_titel": "Protokoll 2022/23:69 Fredagen den 24 februari",
    "dok_rm": "2022/23",
    "dok_nummer": "69",
    "dok_datum": "2023-02-24 00:00:00",
    "avsnittsrubrik": "Särskild debatt om arbetet mot korruption i Sverige",
    "underrubrik": "",
    "kammaraktivitet": "",
    "anforande_id": "4d8c480a-60b4-ed11-9183-901b0e9b71a8",
    "anforande_nummer": "38",
    "talare": "Ardalan Shekarabi (S)",
    "parti": "S",
    "anforandetext": "<p>Fru talman! Jag tackar Richard Jomshof för anförandet. Debatten om Sverigedemokraternas nationalistiska syn på staten hör hemma i ett annat sammanhang. Jag har en annan fråga som jag länge velat ställa.</p><p>Jag var civilminister under fem år i den förra regeringen. En av de saker jag märkte i inledningen av mitt arbete som civilminister var att vi inte hade kontroll över etableringen i välfärdsverksamheter. Det fanns inga rättsliga hinder mot att kriminella tog sig in i skolverksamhet, vårdverksamhet eller omsorgsverksamhet. Vi föreslog då i den här kammaren att vi skulle få på plats ägar- och ledningsprövning, så att vi skulle stoppa kriminella från att komma in och driva offentliga verksamheter. Detta välkomnades brett. Bland annat ställde sig Moderaterna bakom detta självklara förslag. Det fanns dock ett parti som engagerade sig mot detta, nämligen Sverigedemokraterna. Varför var Sverigedemokraterna mot införandet av ägar- och ledningsprövning i offentliga verksamheter?</p>",
    "intressent_id": "0922497728524",
    "rel_dok_id": "",
    "replik": "Y",
    "systemdatum": "2023-02-24 17:27:23"
  }
}