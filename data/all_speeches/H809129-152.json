{
  "anforande": {
    "dok_hangar_id": "5098855",
    "dok_id": "H809129",
    "dok_titel": "Protokoll 2020/21:129 Fredagen den 28 maj",
    "dok_rm": "2020/21",
    "dok_nummer": "129",
    "dok_datum": "2021-05-28 00:00:00",
    "avsnittsrubrik": "Svar på interpellation 2020/21:690 om Raoul Wallenbergs öde och Sveriges behov av exportkrediter",
    "underrubrik": "",
    "kammaraktivitet": "interpellationsdebatt",
    "anforande_id": "6fa28ea4-3516-ec11-9160-901b0e9b71a0",
    "anforande_nummer": "152",
    "talare": "Mikael Oscarsson (KD)",
    "parti": "KD",
    "anforandetext": "<p>Fru talman! Kärnan i det jag säger är att det finns anledning att ställa sig frågan vad som skulle ha hänt om det framkom att Raoul Wallenberg, Sveriges hjälte, satt fängslad i just Sovjet? Den generösa miljardkrediten skulle ha omöjliggjorts, och mörka skuggor skulle ha fallit på dess förespråkare. Utifrån dessa premisser blir Sveriges budskap till Stalin om en förolyckad Raoul Wallenberg inte bara, vilket har hävdats, ett olyckligt uttalande. Det går att ana ett motiv bakom budskapet till Stalin, och det är därför den svenska utredningen om Raoul Wallenberg måste återupptas.</p><p>Det är bra att ambassaden ställer upp och bokar möten. Men om det handlar om ett svek mot vår egen diplomat måste det till större åtgärder än så.</p><p>Kan vi vara överens om att det är allvarligt att den svenska regeringen anklagas för att medvetet ha svikit sin diplomat? Borde vi då inte vara överens om att Sverige borde återuppta utredningen om Raoul Wallbergs öde?</p><p>Familjen har i dag gjort ett uttalande där man menar att det skulle vara av intresse att offentliggöra information om var Sverker Åström, som ju hade en viktig roll, egentligen stod. Det finns en massa hemliga uppgifter där. Detta har som sagt kommit fram just i dag.</p><p>Vi vill alla sola oss i Raoul Wallenbergs glans. Det han gjorde var fantastiskt, och han är ett föredöme för oss alla. Men det senaste halvåret har det kommit fram information som gör att det inte duger att bara forskare ska ta ansvar. Sverige måste ta sitt ansvar och gå till botten med vad som hände och vad som låg bakom.</p>",
    "intressent_id": "0973782197017",
    "rel_dok_id": "H810690",
    "replik": "N",
    "systemdatum": "2021-09-15 17:01:01"
  }
}