{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "fb84bd47-e04d-ec11-915f-901b0eac4c70",
    "anforande_nummer": "22",
    "talare": "Maria Nilsson (L)",
    "parti": "L",
    "anforandetext": "<p>Fru talman! Statsministern! Det är bra att statsministern inte backar från behovet av en grön omställning. Men för oss liberaler, som tillhörde den majoritet i EU-nämnden som stod bakom riktlinjen om att föra fram kärnkraften, är kärnkraften en del av just den gröna omställningen.</p><p>I kammaren har vi tidigare i dag hört frågor om på vilket sätt statsministern förde fram EU-nämndens ståndpunkt. Vi har hört statsministerns svar. Men jag kan inte riktigt släppa frågan. Nyhetsmedier rapporterade under torsdagskvällen att anhängare av och motståndare till kärnkraft och naturgas stred mellan varandra huruvida toppmötet skulle uppmana kommissionen att lägga fram förslag om att dessa energislag ska ingå i taxonomin. Det fanns till och med ett förslag till utkast där taxonomin och följaktligen kärnkraften fanns med. Till slut ströks hela avsnittet om taxonomin från slutsatserna. Det kan vi alla se.</p><p>EU-kommissionens ordförande Ursula von der Leyen kommenterade efter EU-toppmötet att EU behöver kärnkraften. Den är, som von der Leyen konstaterade, en stabil energikälla.</p><p>Min fråga måste ändå bli, en gång till: Vad var statsministerns bidrag i den debatten under kvällen, när diskussionerna gick fram och tillbaka och det fanns ett utkast på bordet?</p>",
    "intressent_id": "0228167770927",
    "rel_dok_id": "",
    "replik": "N",
    "systemdatum": "2021-11-25 12:10:44"
  }
}