{
  "anforande": {
    "dok_hangar_id": "5055170",
    "dok_id": "H70971",
    "dok_titel": "Protokoll 2019/20:71 Fredagen den 7 februari",
    "dok_rm": "2019/20",
    "dok_nummer": "71",
    "dok_datum": "2020-02-07 00:00:00",
    "avsnittsrubrik": "Svar på interpellation 2019/20:273 om tullens befogenheter",
    "underrubrik": "",
    "kammaraktivitet": "interpellationsdebatt",
    "anforande_id": "8b09e7a5-e76d-ea11-9134-0090facf175a",
    "anforande_nummer": "32",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Det fanns uppenbarligen ingen analys. Det kan vi konstatera.</p><p>Om man gör en stor förändring i en myndighets verksamhet och ska tillföra mycket omfattande ytterligare resurser tycker jag att man ska grunda det på en ordentlig analys. Här har Kristdemokraterna suttit på sin kammare och kastat fram en idé. Jag säger inte att det är en dålig idé, men ska man göra en så omfattande förändring ska man veta vad man gör. Så driver vi socialdemokrater politik.</p><p>Jag kan också konstatera att Kristdemokraterna står i talarstolen och försöker förlöjliga det som har varit en mycket framgångsrik strategi för att arbeta med jämställdhet, nämligen mainstreaming, där ser man till att arbeta med jämställdhet i alla myndigheter och i all den verksamhet som regeringen bedriver. Det är så Sverige har blivit ett av de mest jämställda länderna i världen. Här står då Kristdemokraterna och förlöjligar den metodiken. Det säger något om vad Kristdemokraterna är för ett parti på den högerpopulistiska linje som man nu har valt att gå på, helt i linje med de regimer som vi ser i Ungern, Polen och USA. Det är bra för alla att veta.</p><p>Interpellationsdebatten var härmed avslutad.</p>",
    "intressent_id": "098412828516",
    "rel_dok_id": "H710273",
    "replik": "N",
    "systemdatum": "2020-03-24 16:54:20"
  }
}