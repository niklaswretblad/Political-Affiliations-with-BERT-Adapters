{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "0030b099-7c6f-ea11-9134-0090facf175a",
    "anforande_nummer": "18",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Det är inte pengar som styr den svenska vapenexporten, utan det är vårt nationella säkerhetsintresse som är huvudsaken, kombinerat med ett av de striktaste regelverk som finns i världen.</p><p>När det gäller följdleveranser, som Håkan Svenneling pratade om, konstaterade den parlamentariska KEX-utredningen, som alla riksdagspartier utom Vänstern och Sverigedemokraterna ställde sig bakom, att det också fortsättningsvis behövs regler som ger en betryggande leveranssäkerhet till länder som köper krigsmateriel av Sverige. Det är en viktig princip för Sveriges internationella förtroende som handelsmotpart.</p><p>I de svenska exportkontrollinjerna, som också beslutades av samtliga riksdagspartier utom Vänstern och Sverigedemokraterna i samband med att regelverket skärptes, anges det som utgångspunkt att följdleveranser ska tillåtas om inte ovillkorliga hinder finns. Detta betyder inte att sådana leveranser godkänns per automatik, utan ISP prövar alltid följdleveranser från fall till fall.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2020-03-26 17:12:58"
  }
}