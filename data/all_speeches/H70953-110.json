{
  "anforande": {
    "dok_hangar_id": "5050738",
    "dok_id": "H70953",
    "dok_titel": "Protokoll 2019/20:53 Tisdagen den 17 december",
    "dok_rm": "2019/20",
    "dok_nummer": "53",
    "dok_datum": "2019-12-17 00:00:00",
    "avsnittsrubrik": "(forts. från § 9) Migration (forts. SfU4)",
    "underrubrik": "",
    "kammaraktivitet": "",
    "anforande_id": "ffdc40d6-3148-ea11-9130-901b0e9b71a0",
    "anforande_nummer": "110",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Jag har svårt att förstå vad Arin Karapet ville säga med den första delen, där han läste upp vad Stefan Löfven sa i regeringsförklaringen. Det han sa var att vi tänker satsa på att öka integrationen och se till att bland annat utbilda dem som har kommit till Sverige.</p><p>Det första jag gjorde när jag tillträdde som migrationsminister för fem år sedan var att bjuda in de andra partierna, inklusive Moderaterna, just för att ställa frågan: Är det nu någonting kring politiken som vi behöver utveckla och förändra? Då låg denna uppgörelse fast. Vi anslöt oss till den inledningsvis, men det var ni som hade skapat den.</p><p></p><p>När vi sedan såg att situationen var som den var och att detta inte var hållbart i längden, när vi hösten 2015 såg att det var svårt att få fler länder att ta ansvar - till slut stod vi där ensamma ihop med Tyskland - lade vi om politiken. Men när vi lade om politiken var inte Moderaterna med. Då orkade ni inte hjälpa till. Ni tryckte på gul knapp för id-kontrollerna, och det var precis det jag pekade på. Det är det som är bekymret för Arin Karapet i den här debatten.</p><p>Sedan säger Arin Karapet att det varenda gång går i liberal riktning. Det är ju precis tvärtom. Vi tog ansvaret hösten 2015. Vi är den enda regering, i alla fall som jag vet, som har tagit ned lagstiftningen till EU:s lägstanivå. Det finns ingen annan regering som har gjort det. Det är alltså fullständigt fel, herr talman, att påstå att vi på något sätt bara går i den ena riktningen.</p><p>Däremot kunde vi när vi väl hade tagit greppet om migrationspolitiken börja titta på vilka olika delar vi kunde förändra. Ta till exempel diskussionen om familjeåterförening, där vi kunde se till att kvinnor och barn som var kvar i flyktinglägren kunde återförenas med sin make och pappa i Sverige, kanske efter flera år. Det steget kunde vi ta, för det äventyrade inte politiken som sådan. Det visar också resultatet.</p><p>Nej, här har Arin Karapet fel i sak, herr talman.</p><p>(Applåder)</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2020-02-05 17:09:47"
  }
}