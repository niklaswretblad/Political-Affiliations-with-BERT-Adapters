{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "7cfad202-ccc0-ec11-9167-901b0eac4c78",
    "anforande_nummer": "104",
    "talare": "Rickard Nordin (C)",
    "parti": "C",
    "anforandetext": "<p>Fru talman! Då var det ju synd att Miljöpartiet var emot det när vi föreslog det inom samarbetet i januariavtalet. När vi föreslog det var Miljöpartiet, Socialdemokraterna och Liberalerna emot att göra den typen av utvidgning av det gröna avdraget i budgeten, och nu lyfter Miljöpartiet problemen med ränteavdrag, rotavdrag och så vidare. Är det alltså sådant som Miljöpartiet vill ta bort? Tycker Lorentz Tovatt att det är saker som ska skrotas? Det är i så fall mycket ovälkomna besked till de svenska hushållen. Eller varför står Lorentz Tovatt och problematiserar kring detta i riksdagens talarstol?</p><p>När får vi se några förslag i praktiken? Lorentz Tovatt pratar om att göra det lagstadgat och tvinga folk att energieffektivisera. Ska man få böter eller fängelse om man inte effektiviserar i Miljöpartiets Sverige?</p><p>Det är en bild som jag inte vill se. Jag vill se stöd för den som gör rätt, inte förbud och tvång och lagstiftning mot den som gör fel på det sättet.</p>",
    "intressent_id": "0132818093422",
    "rel_dok_id": "",
    "replik": "Y",
    "systemdatum": "2022-04-20 19:05:28"
  }
}