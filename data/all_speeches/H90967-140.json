{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "afddcf4e-3dc6-ec11-9170-0090facf175a",
    "anforande_nummer": "140",
    "talare": "Maria Ferm (MP)",
    "parti": "MP",
    "anforandetext": "<p>Herr ålderspresident! Det Lars Adaktusson säger stämmer faktiskt inte. Den energipolitik som har drivits i Sverige under ganska många år handlar ju om en bred överenskommelse. Miljöpartiet var en del av den, men vi var väl sju partier som kom överens?</p><p>Tanken med detta har hela tiden varit att ha stabila och långsiktiga spelregler. Under denna period har två reaktorer stängts, men det skedde därför att de inte var lönsamma. I dag har vi ett läge där det är ännu mindre lönsamt om man skulle fundera på att bygga ett nytt kärnkraftverk. Till exempel Finland är smärtsamt medvetna om detta; de får hjälp av Ryssland med att bygga dessa nya kärnkraftverk.</p><p>Samtidigt har vi en vindkraftsrevolution, som vi på något sätt inte ska hoppa på, som kan leda till en mycket mer kostnadseffektiv och miljömässigt mycket bättre energiförsörjning. Den kommer att vara hållbar över tid, och vi kommer att kunna exportera till andra länder. Det här är absolut vägen framåt, både säkerhetsmässigt och miljömässigt.</p>",
    "intressent_id": "0462699892622",
    "rel_dok_id": "",
    "replik": "Y",
    "systemdatum": "2022-04-27 17:19:03"
  }
}