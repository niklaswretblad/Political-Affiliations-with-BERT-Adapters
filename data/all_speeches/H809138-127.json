{
  "anforande": {
    "dok_hangar_id": "5100768",
    "dok_id": "H809138",
    "dok_titel": "Protokoll 2020/21:138 Torsdagen den 10 juni",
    "dok_rm": "2020/21",
    "dok_nummer": "138",
    "dok_datum": "2021-06-10 00:00:00",
    "avsnittsrubrik": "Socialtjänst- och barnfrågor",
    "underrubrik": "",
    "kammaraktivitet": "ärendedebatt",
    "anforande_id": "bec66990-b822-ec11-915b-901b0eac4c78",
    "anforande_nummer": "127",
    "talare": "Juno Blom (L)",
    "parti": "L",
    "anforandetext": "<p>Herr talman! Jag tackar ledamoten Attefjord för anförandet.</p><p>Jag förstår dig och delar din bild av att det finns en särskild ordning för hur lagstiftning tas fram. </p><p>Men det är viktigt med rätt information. Jag tog såklart kontakt med statsrådet om denna utredning innan Lilla hjärtat blev mördad. Eftersom Liberalerna är ett samarbetsparti försökte jag på alla tänkbara sätt säga att man borde vidta de viktigaste åtgärderna inom ramen för denna utredning. Svaret jag fick var att LVU redan fanns, men det visste jag ju redan eftersom jag har jobbat med det under hela min yrkesverksamma tid.</p><p>När Lilla hjärtat sedan dog så tragiskt - jag är själv från Norrköping - tog jag åter kontakt med ansvarigt statsråd. Jag försökte igen på alla tänkbara sätt och bad till och med om att få träffa juristerna, som menade att detta var omöjligt.</p><p>Jag vet att det finns ett utrett förslag som inte har fått någon större kritik, och det finns olika remissinstanser. Men låt oss komma ihåg att jurister sällan är policy makers, utan de berättar hur man har gjort tidigare.</p><p> STYLEREF Kantrubrik \\* MERGEFORMAT Socialtjänst- och barnfrågor</p><p>En oro handlar om Europakonventionen och rätten till familjeliv, men LVU inskränker ju rätten till familjeliv. Vi har också infört ett barnäktenskapsbrott, vilket i vissa delar balanserar på kanten men där vi anser att vi ska vara en progressiv röst.</p><p>Mot bakgrund av detta är det viktigt att riksdagen tar steget, för remissinstanserna har kanske inte alltid full koll. Hur tänker ledamoten Attefjord kring det?</p>",
    "intressent_id": "0719332223713",
    "rel_dok_id": "H801SoU24",
    "replik": "Y",
    "systemdatum": "2021-10-01 15:08:34"
  }
}