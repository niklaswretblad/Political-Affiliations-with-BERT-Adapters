{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Svar på interpellation 2021/22:330 om arbetsmarknadsåtgärder för personer som har avtjänat sitt straff",
    "underrubrik": "",
    "kammaraktivitet": "interpellationsdebatt",
    "anforande_id": "dc3dab79-b2c7-ec11-9170-0090facf175a",
    "anforande_nummer": "66",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p></p><p>Fru talman! Med all respekt: Ledamoten slår verkligen in öppna dörrar här. Krami är en trepartssamverkan mellan Arbetsförmedlingen, Kriminalvården och kommuner. Regeringen är väldigt tydlig med att Krami eller motsvarande verksamhet ska utvecklas. Det är tre aktörer.</p><p>Från regeringen har vi nu varit tydliga för myndigheterna om att vi vill se den här verksamheten utvecklas. Om den heter exakt Krami eller om man döper om den när man tillsammans med parterna arbetar vidare är väl kanske inte det viktigaste här i denna kammare, utan det är resultaten.</p><p>Det handlar om att se till att människor får de bästa förutsättningarna att byta bana. Jag vill också upprepa att det sker en hel del samverkan mellan Arbetsförmedlingen och Kriminalvården. Det ledamoten lyfter fram här är Krami, som är den frivilliga delen.</p><p>Vi har i dag en anstaltssamverkan som rör 1 800 ärenden per år. Vi har en frivårdssamverkan som rör 1 600 ärenden per år. Vi har Kramiverksamheten, som rör cirka 370 ärenden per år.</p><p>Allt detta är viktigt. Vi ska fortsätta att utveckla arbetsmarknadspolitiken och se till att alla som kan arbeta i Sverige arbetar, även de som tidigare har valt en kriminell bana.</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H910330",
    "replik": "N",
    "systemdatum": "2022-04-29 13:50:35"
  }
}