{
  "anforande": {
    "dok_hangar_id": "5075779",
    "dok_id": "H80941",
    "dok_titel": "Protokoll 2020/21:41 Onsdagen den 25 november",
    "dok_rm": "2020/21",
    "dok_nummer": "41",
    "dok_datum": "2020-11-25 00:00:00",
    "avsnittsrubrik": "Statens budget 2021 - rambeslutet",
    "underrubrik": "",
    "kammaraktivitet": "ärendedebatt",
    "anforande_id": "3621258c-cd3f-eb11-914a-901b0e9b71a8",
    "anforande_nummer": "51",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Kristdemokraterna har arbetat för ett förbättrat högkostnadsskydd i tandvården. Det gjorde vi när vi hade socialministerposten under alliansregeringen. Det infördes förbättringar 2007, och sedan kom det ytterligare förbättringar senare under mandatperioden. Så i förhållande till hur det var tidigare har det förbättrats.</p><p> STYLEREF Kantrubrik \\* MERGEFORMAT Statens budget 2021 - rambeslutet</p><p>Man kan alltid diskutera om det borde förbättras mer framöver. Det finns givetvis en logik i det Ulla Andersson anför vad gäller tänderna som en del av kroppen, och det kan man fundera på när det gäller fler områden.</p><p>Syftet med Ulla Anderssons anförande är dock framför allt att attackera rut, och det är direkt olämpligt. Det handlar om en sektor där svarta jobb har blivit vita och där människor har fått komma in i de svenska socialförsäkringssystemen för att få ett skydd vid arbetslöshet, sjukdom eller andra trångmål. Man får en trygg anställning i stället för en otrygg anställning. Detta har betytt mycket för många av dem som har fått denna typ av arbeten.</p><p>Det har också inneburit lättnader för hårt pressade småbarnsfamiljer. Kvinnor har också lättare kunnat göra karriär och ta för sig mer i arbetslivet. På detta sätt har det även bidragit till ökad jämställdhet.</p><p>Jag diskuterar gärna framtiden för tandvården och vad vi kan göra ytterligare, men inte genom att attackera en reform som ger både arbete och andra positiva effekter.</p>",
    "intressent_id": "0982795248728",
    "rel_dok_id": "H801FiU1",
    "replik": "Y",
    "systemdatum": "2020-12-16 19:36:42"
  }
}