{
  "anforande": {
    "dok_hangar_id": "5088526",
    "dok_id": "H80984",
    "dok_titel": "Protokoll 2020/21:84 Torsdagen den 25 februari",
    "dok_rm": "2020/21",
    "dok_nummer": "84",
    "dok_datum": "2021-02-25 00:00:00",
    "avsnittsrubrik": "Frågestund",
    "underrubrik": "Betygsstöd i avsaknad av nationella prov",
    "kammaraktivitet": "frågestund",
    "anforande_id": "b692c21d-a4ad-eb11-914f-901b0eac4c78",
    "anforande_nummer": "76",
    "talare": "Jörgen Grubb (SD)",
    "parti": "SD",
    "anforandetext": "<p>Fru talman! Covidpandemin har slagit hårt mot hela samhället och framför allt mot skolan. Regeringen valde redan tidigt i december att ställa in stora delar av årets nationella prov i stället för att fokusera på att få fram en säker process och säkra provtillfällen. Kanske hade man senare tvingats ställa in proven, men att besluta det så tidigt sände fel signaler till både lärare och elever.</p><p>De nationella proven är det i särklass viktigaste stödet vid betygsättning. Många lärare och elever efterfrågar nu tydliga betygsstöd som fullgod ersättning. Det finns många elever som har kämpat länge för att få chansen att verkligen visa vad de har lärt sig. Med en skola som redan i dag har stor betygsinflation, vilken tyvärr är allra störst i de kommunala skolorna, riskerar vi nu att tappa kontrollen över nivån på våra elevers utbildning.</p><p>Fru talman! Med anledning av detta vill jag fråga statsrådet: Kommer statsrådet att se till att Skolverket tar fram fullgoda betygsstöd?</p>",
    "intressent_id": "0281670919717",
    "rel_dok_id": "H8C120210225fs",
    "replik": "N",
    "systemdatum": "2021-05-05 15:17:11"
  }
}