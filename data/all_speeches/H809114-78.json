{
  "anforande": {
    "dok_hangar_id": "5095419",
    "dok_id": "H809114",
    "dok_titel": "Protokoll 2020/21:114 Tisdagen den 27 april",
    "dok_rm": "2020/21",
    "dok_nummer": "114",
    "dok_datum": "2021-04-27 00:00:00",
    "avsnittsrubrik": "Svar på interpellationerna 2020/21:653 och 656 om sälfrågor",
    "underrubrik": "",
    "kammaraktivitet": "interpellationsdebatt",
    "anforande_id": "6c2b8c89-7706-ec11-9160-901b0e9b71a0",
    "anforande_nummer": "78",
    "talare": "Statsrådet Jennie Nilsson (S)",
    "parti": "S",
    "anforandetext": "<p>Fru talman! Tack, återigen, till interpellanterna! Jag kan bara på nytt konstatera att vi har helt olika bilder av vad som är de effektiva åtgärderna i sammanhanget. Vi fokuserar på att exempelvis säkerställa att vi har licensjakt på plats. Vi har redan beslutat om skyddsjakt på de arter som inte omfattas av licensjakt. Vi har lagt ett uppdrag om att utvärdera detta i syfte att ha en god förvaltning.</p><p>Så här långt har jag inte talat om skarv, men även där kan man konstatera att skyddsjaktsbesluten är omfattande. Vi har ingen licensjakt på skarv, för det är inte möjligt. Gävleborgs län har dock redan beslutat om jakt på 1 000 skarvar i Söderhamns skärgård under 2020. I Stockholms län har man beslutat om jakt på 1 900 skarvar vid Östersjökusten. Länsstyrelsen i Västra Götaland har beslutat att 3 000 skarvar får fällas i havet inom länet fram till 2024. Man försöker alltså att vara proaktiv och jobba med de verktyg man har.</p><p>Samtidigt finns just nu ett förslag som berör de här frågorna och handlar om ändrade jakttider. En del av förslaget handlar om skyddsjakt på storskarv på enskilds initiativ. Detta har nu varit på remiss, och vi bereder det. Jag ser fram emot att hantera den här frågan vidare.</p><p>Jag skulle vilja säga att den här regeringen har varit väldigt aktiv i de här frågorna. Vi har tagit helhetsgreppet, som jag tyvärr fortfarande tycker saknas hos i alla fall vissa av interpellanterna. Man tycks vara mer intresserad av att plocka kortsiktiga politiska plakatpoänger än att hitta ett sätt att hantera frågan.</p><p>Jag försäkrar ledamöterna om att vi tar de här frågorna på stort allvar. Vi försöker att i varje läge säkerställa att vi har en god förvaltning också av de här frågorna i Sverige.</p><p>Interpellationsdebatten var härmed avslutad.</p>",
    "intressent_id": "0339894357417",
    "rel_dok_id": "H8C120210427ip",
    "replik": "N",
    "systemdatum": "2021-08-26 16:12:22"
  }
}