{
  "anforande": {
    "dok_hangar_id": "5114018",
    "dok_id": "H90941",
    "dok_titel": "Protokoll 2021/22:41 Onsdagen den 8 december",
    "dok_rm": "2021/22",
    "dok_nummer": "41",
    "dok_datum": "2021-12-08 00:00:00",
    "avsnittsrubrik": "Energi",
    "underrubrik": "",
    "kammaraktivitet": "ärendedebatt",
    "anforande_id": "6d8dff13-4375-ec11-9168-901b0e9b71a8",
    "anforande_nummer": "300",
    "talare": "Lorentz Tovatt (MP)",
    "parti": "MP",
    "anforandetext": "<p>Fru talman! Nästan 60 terawattimmar - det är de projekt som Moderaterna motarbetar. Det är betydligt mer än den befintliga kärnkraften i Sverige i dag.</p><p>Jag ska räkna upp lite aktörer: LKAB, SSAB, Vattenfall, Hybritprojektet, H2GS, Holmen, Ovako, SCA, Jernhusen, den tunga industrin. Detta är aktörer som Moderaterna brukar gå hand i hand med och vars verksamhet de brukar underlätta på olika sätt. Det är aktörer som alla vill ha den här kraftproduktionen. De längtar efter billig, förnybar el som de kan producera stål av som de kan sälja vidare med en förnybar stämpel på. De vill ha den förnybara stämpeln. De vill kunna säga till sina kunder: Det här är förnybart stål.</p><p>Nu vill Moderaterna inte ge alla dessa aktörer det de verkligen vill ha: den förnybara, billiga elproduktionen.</p><p>Jag undrar: Vad säger Moderaterna till H2GS, till Holmen, till Ovako, till SCA och till Jernhusen när man motiverar sitt motstånd mot billigare elproduktion, mot förnybar elproduktion, mot havsbaserad vindkraft och mot landbaserad vindkraft? Varför vill man inte ge den svenska industrin förnybar och billig el?</p>",
    "intressent_id": "0495661214429",
    "rel_dok_id": "H901NU3",
    "replik": "Y",
    "systemdatum": "2022-01-14 15:06:34"
  }
}