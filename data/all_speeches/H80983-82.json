{
  "anforande": {
    "dok_hangar_id": "5088257",
    "dok_id": "H80983",
    "dok_titel": "Protokoll 2020/21:83 Onsdagen den 24 februari",
    "dok_rm": "2020/21",
    "dok_nummer": "83",
    "dok_datum": "2021-02-24 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "ea93bf96-a1ad-eb11-914f-901b0eac4c78",
    "anforande_nummer": "82",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Om vi stannar upp ett tag vid ordet \"kommunism\" ska vi ha klart för oss att ordet består av leden \"kommun\" och \"ism\", alltså samma form av \"kommun\" som en gång ledde fram till att våra kommuner heter just så, det vill säga gemenskap. Det är grunden för det.</p><p>Jag tror att det kanske är det som Ung Vänster är ute efter, alltså den gamla 1800-talsdefinitionen av kommunism. Det är en väldigt välvillig tolkning, och jag tycker kanske att man ska förstå att sedan kom 1900-talet, där vi har sett en hel del kommunistiska diktaturer som har begått vidriga brott mot mänskliga rättigheter. Borgerliga politiker kommer heller aldrig att släppa möjligheten att göra kopplingen tillbaka till dessa diktaturer.</p><p>Om man i klok demokratisk anda i Ung Vänster bestämmer sig för att formulera om det här stycket är det i vart fall min rekommendation att göra det. Det är dock upp till Ung Vänster att bestämma. Jag tänker aldrig lägga mig i vad de beslutar om.</p><p>Tyvärr hinner jag inte svara angående Venezuela, men det kommer fler politiker efter oss som säkert lär fråga om det.</p>",
    "intressent_id": "0682989845822",
    "rel_dok_id": "",
    "replik": "Y",
    "systemdatum": "2021-05-05 14:58:54"
  }
}