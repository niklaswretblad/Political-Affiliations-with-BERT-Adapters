{
  "anforande": {
    "dok_hangar_id": "5116499",
    "dok_id": "H90951",
    "dok_titel": "Protokoll 2021/22:51 Onsdagen den 12 januari",
    "dok_rm": "2021/22",
    "dok_nummer": "51",
    "dok_datum": "2022-01-12 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "b765139e-2ab4-ec11-9167-901b0eac4c78",
    "anforande_nummer": "72",
    "talare": "Per Bolund (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Fru talman! Under julledigheten såg jag filmen <em>Don't Look Up</em> med bland andra Leonardo DiCaprio och Jennifer Lawrence. Den handlar om två forskare som desperat försöker varna världen för en annalkande komet och deras svårigheter att få någon att lyssna till varningarna. Men egentligen handlar filmen, vilket kanske alla utom de i Sveriges Televisions morgonsoffa uppfattade, om misslyckandet med att hantera klimatkrisen. Den handlar om hur politiker inte tar forskningen på allvar och hur man vill skjuta åtgärder på framtiden i stället för att göra det som krävs här och nu. </p><p>Det är en rolig film som man gärna skrattar åt, men när man lyssnar till Jimmie Åkesson fastnar skrattet tyvärr i halsen. Sverigedemokraterna och Jimmie Åkesson gör nämligen precis allt det som beskrivs i filmen: De stoppar och motarbetar varje åtgärd för att sänka utsläppen och allt som tar klimathotet på allvar. Det är alltid någon annan som någon annan gång och någon annanstans ska göra någonting åt klimatet. Bonus malus, Industriklivet, Bränslebytet, klimatinvesteringsprogram - allt det är SD emot. </p><p>Varför vägrar ni att lyssna till klimatforskningen, Jimmie Åkesson? Och varför vill ni fortsätta importera fossil olja och fossilt kol, som förstör vårt klimat?</p><p>(Applåder)</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-04-04 17:19:56"
  }
}