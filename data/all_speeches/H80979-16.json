{
  "anforande": {
    "dok_hangar_id": "5084048",
    "dok_id": "H80979",
    "dok_titel": "Protokoll 2020/21:79 Onsdagen den 10 februari",
    "dok_rm": "2020/21",
    "dok_nummer": "79",
    "dok_datum": "2021-02-10 00:00:00",
    "avsnittsrubrik": "Frågor om placerade barn och unga",
    "underrubrik": "",
    "kammaraktivitet": "ärendedebatt",
    "anforande_id": "f7f28176-7da7-eb11-914f-901b0eac4c78",
    "anforande_nummer": "16",
    "talare": "Pia Steensland (KD)",
    "parti": "KD",
    "anforandetext": "<p>Fru talman! Tack för frågan, Mats Wiking! Från vår sida kommer vi att ha en fortsatt god dialog med alla partier. Som jag sa i mitt anförande uppskattar jag verkligen de konstruktiva samtal vi har och har haft i vår arbetsgrupp. Jag tror att det är en förutsättning för att komma framåt att se över det partipolitiska och de delarna. Det är den hela och fulla ingången från min och Kristdemokraternas sida - att vi ska bibehålla ett gott klimat och arbeta konstruktivt framåt. </p><p>Jag vill dock ändå beskriva lite mer varför vi går fram med de här förslagen och stöder flera förslag från andra partier, fru talman. Vi menar bland annat att det behövs ett större helhetsgrepp. De förslag som finns här nu är sådant som vi har motionerat om under allmänna motionstiden och som vi nu bryter ut från det stora socialtjänstbetänkandet, som kommer senare. Vi vill lyfta upp förslagen och fokusera extra på barns trygghet. Ett förslag från Liberalerna är att man ska se över helheten i LVU-lagstiftningen, vilket vi tror är oerhört viktigt. </p><p>Den utredning som nu kommer från regeringen ser vi fram emot, och vi hoppas att den ska göra någonting bra. Men alla de delar som finns i tillkännagivandena här berörs inte av den, och det är därför vi går vidare med detta. Skulle regeringen sedan bedöma att de här tillkännagivandena är tillgodosedda i och med utredningen som kommer är det gott så, men vi vill markera att detta är viktiga frågor att gå vidare med. Vi bedömer inte att den utredning som presenteras nu i slutet av februari kommer att beröra alla de här delarna, så det är därför vi går vidare.</p>",
    "intressent_id": "0465804601318",
    "rel_dok_id": "H801SoU19",
    "replik": "Y",
    "systemdatum": "2021-04-27 19:25:14"
  }
}