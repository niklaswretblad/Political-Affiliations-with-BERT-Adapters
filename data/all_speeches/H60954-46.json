{
  "anforande": {
    "dok_hangar_id": "5022456",
    "dok_id": "H60954",
    "dok_titel": "Protokoll 2018/19:54 Fredagen den 15 februari",
    "dok_rm": "2018/19",
    "dok_nummer": "54",
    "dok_datum": "2019-02-15 00:00:00",
    "avsnittsrubrik": "Svar på interpellation 2018/19:47 om åtgärder mot frånvaro",
    "underrubrik": null,
    "kammaraktivitet": "interpellationsdebatt",
    "anforande_id": "dd1e42b4-9141-e911-9116-901b0eac4c78",
    "anforande_nummer": "46",
    "talare": "Marie-Louise Hänel Sandström (M)",
    "parti": "M",
    "anforandetext": "<p>Fru talman! Jag vill också tacka ministern för de svar som hon har gett här. Det är många åtgärder som har vidtagits, men jag tycker inte att de alltid fungerar eftersom problemen tyvärr fortfarande eskalerar. </p><p>Jag instämmer i att det är huvudmännen i skolan som har ansvaret. Men vi har också ett ansvar att se till att det fungerar, men det gör det bevisligen inte. Det fungerar förstås på olika sätt i olika skolor. </p><p>Jag delar också uppfattningen att elevhälsan har ett stort ansvar. Det ser också väldigt olika ut när det gäller hur elevhälsan runt om i landet fungerar. I till exempel Göteborg ska det vara maximalt 500 elever per sjuksköterska och 5 000 per läkare. Så är det egentligen inte i någon stadsdel i Göteborg. Det är förstås någonting som man måste se till att det fungerar. Det är kommunerna som har ansvar för detta. Men staten måste ge sådana förutsättningar att man har en tillräcklig budget så att det fungerar. </p><p>Utbildningen för lärare är förstås också någonting som jag tycker att vi ska se över. Det kommer vi att följa vidare, så att lärarna är förberedda när de kommer ut i skolan. Många studenter vittnar om att när de kommer ut på sin VFU blir de tyvärr ganska skrämda av hur det ser ut i skolan. Här tror jag att vi har en viktig roll att se till att undervisningen för lärare blir bättre. </p>",
    "intressent_id": "0810852280213",
    "rel_dok_id": "H61047",
    "replik": "N",
    "systemdatum": "2019-03-08 12:03:31"
  }
}