{
  "anforande": {
    "dok_hangar_id": "5030586",
    "dok_id": "H60973",
    "dok_titel": "Protokoll 2018/19:73 Torsdagen den 4 april",
    "dok_rm": "2018/19",
    "dok_nummer": "73",
    "dok_datum": "2019-04-04 00:00:00",
    "avsnittsrubrik": "Frågestund",
    "underrubrik": "Åtgärder mot bostadsbristen bland unga",
    "kammaraktivitet": "frågestund",
    "anforande_id": "776e208f-7b67-e911-911b-901b0eac4c78",
    "anforande_nummer": "70",
    "talare": "David Josefsson (M)",
    "parti": "M",
    "anforandetext": "<p>Fru talman! Inför kommunvalet 1966 fick Tage Erlander frågan av de tre O:na om vilka råd han hade att ge till ett ungt par som stod i begrepp att bilda familj och saknade bostad. Statsrådet Per Bolund har också fått samma fråga sedan han tillträdde som bostadsminister. I <em>Aktuellt</em> i slutet av februari blev svaret att han önskade att det fanns ett magiskt trollspö så att vi kunde lösa situationen här och nu.</p><p> STYLEREF Kantrubrik \\* MERGEFORMAT Frågestund</p><p>Till skillnad från Per Bolund tror jag inte att det krävs ett trollspö. Däremot behövs konkreta politiska förslag, fru talman. Jag tror dock att vi alla kan vara överens om problembilden.</p><p>Sverige har en enorm bostadsbrist som slår hårdast mot dem som inte finns på bostadsmarknaden, bland annat ungdomar. Samtidigt finns det byggare som vill bygga fler bostäder för unga, men de säger att det är för svårt då byggreglerna i Sverige är komplexa och kostnadsdrivande.</p><p>Den 12 mars presenterade statsrådet Per Bolund sitt hittills enda konkreta förslag för hur byggreglerna ska mildras, nämligen att det ska bli lättare att bygga altan utan bygglov. Min fråga till bostadsministern är därför: På vilket sätt blir det lättare för ungdomar att få bostad genom att man minskar kravet på bygglov för altaner?</p>",
    "intressent_id": "0503029811325",
    "rel_dok_id": "H6C120190404fs",
    "replik": "N",
    "systemdatum": "2019-04-25 19:00:49"
  }
}