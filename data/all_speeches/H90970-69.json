{
  "anforande": {
    "dok_hangar_id": "5121224",
    "dok_id": "H90970",
    "dok_titel": "Protokoll 2021/22:70 Tisdagen den 22 februari",
    "dok_rm": "2021/22",
    "dok_nummer": "70",
    "dok_datum": "2022-02-22 00:00:00",
    "avsnittsrubrik": "Svar på interpellation 2021/22:336 om beslut om Operan",
    "underrubrik": "",
    "kammaraktivitet": "interpellationsdebatt",
    "anforande_id": "df3dab79-b2c7-ec11-9170-0090facf175a",
    "anforande_nummer": "69",
    "talare": "Roland Utbult (KD)",
    "parti": "KD",
    "anforandetext": "<p>Fru talman!</p><p>Så kall ni är om handenlåt mig värma den i minNi bör besinnadär intet står att finna</p><p>Så sjunger Rodolphe i operan La Bohème av Puccini.</p><p>Vi debatterar nu operahus - renovering eller möjligen nybygge. Det gäller alltså Kungliga Operan vid Gustav Adolfs torg här i Stockholm. Det är ett vackert hus från 1800-talet, men tiden ser ut att ha sprungit förbi det. Det talas om att renovera, bygga om, bygga ut eller bygga nytt.</p><p>Reykjavik, Oslo, Köpenhamn och Helsingfors - alla har moderna operahus, men inte Stockholm. Det finns ett alternativ till att renovera, och det är att bygga nytt. Skisser finns. Det gäller Masthamnen på Söder, nedanför Fåfängan, som många känner till efter att ha stått och blickat ut över bukten därifrån. Det skulle bli till en lägre kostnad än en renovering med tillbyggnad, enligt den skiss jag har sett.</p><p>I detta läge tar jag inte ställning till vad som är den bästa lösningen, men jag konstaterar att framtiden för operahuset har ältats och utretts under tio års tid till en kostnad för skattebetalarna på 200 miljoner kronor. Och ändå är vi kvar på ruta ett. Ingen av kulturministerns företrädare har lyckats föra frågan framåt. Det tycker jag är beklagansvärt.</p><p>Min fråga blir därför hur den nya kulturministern tar sig an frågan om operahusets vara eller inte vara. Det är frågan.</p>",
    "intressent_id": "0237055280513",
    "rel_dok_id": "H910336",
    "replik": "N",
    "systemdatum": "2022-04-29 13:50:37"
  }
}