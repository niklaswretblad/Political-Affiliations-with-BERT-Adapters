{
  "anforande": {
    "dok_hangar_id": "5152639",
    "dok_id": "HA0914",
    "dok_titel": "Protokoll 2022/23:14 Onsdagen den 26 oktober",
    "dok_rm": "2022/23",
    "dok_nummer": "14",
    "dok_datum": "2022-10-26 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "7e610b82-8b66-ed11-917b-901b0eac4c70",
    "anforande_nummer": "89",
    "talare": "Arbetsmarknads- och integrationsministern Johan Pehrson (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Partiledardebatt</p><p>Herr talman! Världen hänger samman vare sig man vill eller inte. Fred, frihet, klimat och välstånd - allt är beroende av en värld som hänger samman. För ett inte så litet men exportberoende land som Sverige är samarbete för fred och säkerhet, klimat och internationell handel helt avgörande för våra kommande generationers framtid.</p><p>Utmaningarna är stora, men vi måste också påminna oss om alla de framsteg som gjorts de senaste 50 åren. Människors levnadsstandard har ökat, liksom livslängden. Enorma framsteg har gjorts vad gäller barns skolgång i hela världen. Men vi har mycket kvar att göra.</p><p>Internationell handel, bistånd och samarbete gör skillnad när det är rätt utformat. Klimatet är gemensamt, liksom våra hav. Planetens biologiska mångfald hänger helt ihop med vår förmåga att driva på för mer samarbete och fler insatser. Här behövs EU som världens viktigaste miljöorganisation.</p><p>Den ryska aggressionen är blodig, skoningslös och vettlös. Människors liv och framtid trasas sönder, och i krigets skugga skymmer detta hela vårt närområde just nu. Samarbetet mellan Nato och EU är avgörande för att säkra inte bara Ukrainas framtid utan även vår egen framtid och säkerhet.</p><p>Sammantaget vill Liberalerna att vi samarbetar mer. Det kommande svenska ordförandeskapet i EU ger oss möjligheter att driva utvecklingen framåt, och ett svenskt Natomedlemskap behövs för Sveriges och Europas frihet och säkerhet.</p><p>Herr talman! Sverige, Europa och världen behöver mer samarbete - inte mindre. Det här kommer att vara vägledande för Liberalernas arbete i regeringen och riksdagen denna mandatperiod.</p><p>(Applåder)</p>",
    "intressent_id": "0224712677012",
    "rel_dok_id": "",
    "replik": "N",
    "systemdatum": "2022-11-17 16:21:58"
  }
}