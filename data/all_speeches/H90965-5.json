{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "19fad202-ccc0-ec11-9167-901b0eac4c78",
    "anforande_nummer": "5",
    "talare": "Rickard Nordin (C)",
    "parti": "C",
    "anforandetext": "<p>Fru talman! Ja, vintern har inneburit kraftiga prisökningar på el, och många svenska hushåll har drabbats ekonomiskt. Den stora orsaken till det, oavsett vad man har för politiskt färgade åsikter i denna kammare i dag, är att de höga naturgaspriserna spillt över på Europa. Det säger forskarna, industrin och de svenska myndigheterna. Det spelar ingen roll vad man tycker som politiker i kammaren; detta är fakta.</p><p></p><p>Det behövs kraftfulla åtgärder för att hantera dessa effekter så att vi slipper en upprepning av dem. Vi behöver åtgärder på både kort och lång sikt. Inte minst behöver vi se till att fossila bränslen fasas ut och att ryskt agerande inte ska kunna få så stora konsekvenser för svenska elkonsumenter.</p><p>Som enda parti förutsåg Centerpartiet att elpriserna kunde bli höga under vintern och tog höjd för det i sin budget. Vi föreslog ett kraftfullt stöd till både hushåll och företag för att de skulle kunna energieffektivisera och sänka sina elkostnader. Hushåll med direktverkande el, gamla oljepannor, dåliga värmepumpar och dåligt isolerade hus hade fått hjälp om Centerpartiets budget hade gått igenom.</p><p>Som tur är är det inte för sent. Detta förslag går fortfarande att genomföra. Om regeringen återkommer i vårändringsbudgeten finns det gott om tid att göra investeringar innan nästa vinter. Både säkerhetspolitiska bedömare och elprisbedömare säger att de ryska gaspriserna antagligen kommer att bestå. Putin kommer att nyttja de maktmedel han har, och den fossila gasen är ett mycket viktigt sådant.</p><p>Vi behöver även åtgärder på sikt. Vi behöver mycket ny produktion billigt och snabbt. Investerare står redan på kö för att få bygga, inte minst vindkraft. Låt dem göra det. Hjälp till att få lokal acceptans genom att låta dem som påverkas bli ersatta, inte bara markägarna. Låt fastighetsskatten gå tillbaka till de kommuner som berörs så att det blir lönsamt och attraktivt att ha kraftproduktion på bakgården oavsett kraftslag. Lös ersättningsfrågorna för elnätet och använd ny teknik som gör att det blir marksnålt. Se även till att försvaret nyttjar den teknik som finns så att man kan säga ja. Svenska kraftnät behöver bygga mer och mer marksnålt. Framför allt: Rensa i den byråkratiska djungeln.</p><p>Det finns ett otal saker att göra som i grunden är ganska enkla bara vilja i regering och riksdag finns. </p><p>Vi i politiken måste prioritera omställning, konkurrenskraft och klimatet. Centerpartiet är berett att göra det. Frågan är om det också finns andra partier som är beredda att ställa upp.</p>",
    "intressent_id": "0132818093422",
    "rel_dok_id": "",
    "replik": "N",
    "systemdatum": "2022-04-20 19:05:27"
  }
}