{
  "anforande": {
    "dok_hangar_id": "5067639",
    "dok_id": "H80911",
    "dok_titel": "Protokoll 2020/21:11 Måndagen den 21 september",
    "dok_rm": "2020/21",
    "dok_nummer": "11",
    "dok_datum": "2020-09-21 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "61c2708f-630d-eb11-9146-901b0e9b71a8",
    "anforande_nummer": "47",
    "talare": "Jakob Forssmed (KD)",
    "parti": "KD",
    "anforandetext": "<p>Herr talman! Jag tycker nog, även med Källströms svar, att detta inte riktigt håller utifrån de kriterier som Emil Källström själv tog upp här tidigare.</p><p>Det ska vara snabbt genomförbara åtgärder. Detta är snabbt genomförbart, men januaripartierna väljer ändå att genomföra det först den 1 april. Krisen är ju här och nu! Persistenseffekten av arbetslöshet uppstår ju på tre fyra månader. Det duger ju inte att vänta till den 1 april. Om man nu tror att det har en stor effekt på arbetslösheten gör man det med retroaktivitet, så att det gäller från och med i dag.</p><p>Det andra handlar om att det visserligen är en substantiell skattesänkning som sker men att den inte är effektiv. Det måste finnas bättre sätt, tror jag, att använda skatteinstrumentet än på någonting som faktiskt inte riktigt har fungerat.</p><p>Jag skulle vilja fråga Emil Källström: Ser inte Emil Källström en risk att \"you give skattesänkningar a bad name\" med denna reform?</p>",
    "intressent_id": "0982795248728",
    "rel_dok_id": "",
    "replik": "Y",
    "systemdatum": "2020-10-13 16:51:45"
  }
}