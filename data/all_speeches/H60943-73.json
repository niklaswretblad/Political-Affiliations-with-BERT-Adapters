{
  "anforande": {
    "dok_hangar_id": "5020416",
    "dok_id": "H60943",
    "dok_titel": "Protokoll 2018/19:43 Torsdagen den 24 januari",
    "dok_rm": "2018/19",
    "dok_nummer": "43",
    "dok_datum": "2019-01-24 00:00:00",
    "avsnittsrubrik": "Frågestund",
    "underrubrik": "Initiativ för att förbättra trafiksäkerheten",
    "kammaraktivitet": "frågestund",
    "anforande_id": "48dde488-9e2f-e911-9118-901b0e9b71a0",
    "anforande_nummer": "73",
    "talare": "Statsrådet Tomas Eneroth (S)",
    "parti": "S",
    "anforandetext": "<p>Fru talman! Tack, Elin Gustafsson, för frågan!</p><p>Det är alldeles rätt att det är en oroande utveckling att vi under föregående år har haft en ökning av antalet dödade och skadade i trafiken - annars får man säga att vi har haft en positiv utveckling under lång tid. Det hänger samman med att Sverige är världsledande i att arbeta med trafiksäkerhet men också med att vi har en fordonsindustri som är världsledande i att utveckla säkra fordon. Arbetet måste fortsätta med att utforma trafikmiljöerna så att oskyddade trafikanter inte skadas och med att använda ny teknik och digitalisering för säkra trafikmiljöer.</p><p>År 2020 ska Sverige vara värd för FN:s stora trafiksäkerhetskonferens. Hela världen kommer till Sverige för att dra lärdom av de svenska erfarenheterna. Nu gäller det att implementera ny teknik - geofencing, alltså digitala staket, och självkörande, uppkopplade fordon - för att se till att färre skadas och dödas i trafiken. Här finns väldigt mycket kvar att göra, men det är en mycket positiv utveckling vi kommer att se under kommande år när det gäller trafiksäkerhet.</p>",
    "intressent_id": "0284192765516",
    "rel_dok_id": "H6C120190124fs",
    "replik": "N",
    "systemdatum": "2019-02-13 15:49:43"
  }
}