{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "db829754-be2a-ed11-9178-901b0e9b71a8",
    "anforande_nummer": "45",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Jag delar justitieministerns oro över Sverigedemokraternas sätt att tendera att klumpa ihop människor. Man pratar om invandrartäta skuggsamhällen och om att ta i med hårdhandskarna mot de här kulturerna. Det går hela tiden i en riktning inte bara mot kriminalitet och våldsverkare - där är vi eniga om att det behövs hårda insatser - utan även mot grupper av människor. När Dick Erixon i Sverigedemokraternas tidning skriver att vi befinner oss i krig och att man vill att polisen ska skjuta för att döda för att undvika sharialagar är det en extremversion av den retoriken.</p><p>För mig är detta extremt farliga tankefigurer. Jag undrar om Sverigedemokraterna verkligen tror att vi befinner oss i ett krig där vi behöver döda muslimer för att inte bli en religiös diktatur. Är detta den världsbild Sverigedemokraterna har?</p><p>Jag har som sagt jobbat och verkat i dessa utsatta områden i ett tiotal år och vet vilken liten del av människorna som ställer till problem och hur stor gemenskap det finns mellan myndigheter, polis och resten av samhället i dessa utsatta områden.</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}