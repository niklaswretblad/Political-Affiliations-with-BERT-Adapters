{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "3cc790c4-7aba-ec11-9167-901b0eac4c78",
    "anforande_nummer": "59",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Vänsterpartiet och Nooshi Dadgostar personligen valde att under veckan, i samband med att det var 20 år sedan som Fadime Sahindal hedersmördades, uttrycka frustration och hat mot hedersförtryck. Det var vi många som gjorde. </p><p>Det som däremot skavde lite grann hos mig med flera var att just Vänsterpartiets utspel på 20-årsdagen av Sveriges mest uppmärksammade hedersmord inte stämmer överens med hur Vänsterpartiet agerade efter detta mord. </p><p>Inom en vecka efter mordet krävde Ung Vänster att dåvarande integrationsminister Mona Sahlin skulle avgå, detta eftersom de ansåg att hon hade gett uttryck för ett i grunden rasistiskt synsätt när hon mycket korrekt hade påtalat att mordet ägde rum inom en hederskulturell kontext. </p><p>Bedömer Vänsterpartiet att de har haft en skuld i att denna fråga inte har debatterats tillräckligt, tillräckligt tidigt?</p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-04-12 18:08:42"
  }
}