{
  "anforande": {
    "dok_hangar_id": "5155344",
    "dok_id": "HA0923",
    "dok_titel": "Protokoll 2022/23:23 Fredagen den 18 november",
    "dok_rm": "2022/23",
    "dok_nummer": "23",
    "dok_datum": "2022-11-18 00:00:00",
    "avsnittsrubrik": "Svar på interpellation 2022/23:17 om praktiska verkställighetshinder",
    "underrubrik": "",
    "kammaraktivitet": "interpellationsdebatt",
    "anforande_id": "617fee24-fa79-ed11-917b-901b0eac4c70",
    "anforande_nummer": "22",
    "talare": "Tony Haddou (V)",
    "parti": "V",
    "anforandetext": "<p>Fru talman! Självfallet förvärrar ni i Moderaterna skuggsamhället sedan tidigare. När ni var i opposition röstade ni ju för exempelvis ändringarna i LMA och gjorde så att människor fråntogs sina bostäder, sin försörjning och sin möjlighet att jobba och studera. De blev av med alla sina rättigheter, och så ser systemet ut i dag. Det är detta skuggsamhälle som ni förvärrar.</p><p>När det gäller rättssäkerheten, som statsrådet var inne på, fattas utvisningsbeslut till Afghanistan i dag. Detta kan inte vara rättssäkert över huvud taget. Kvinnor får utvisningsbeslut till Afghanistan, där det råder sharialagar. Man vet också att det inte går att utvisa dem till Afghanistan, och ändå fattas beslut om utvisning dit.</p><p>Hur kan statsrådet stå här och säga att det är en rättssäker asylpolitik? Det är det naturligtvis inte när man fattar beslut om att utvisa kvinnor och barn till Afghanistan, vilket är bland det värsta man kan göra. Många europeiska länder har satt stopp för detta men inte Sverige. Här lever man på något slags signalpolitik om att vi ska göra fler och fler utvisbara när vi vet att det inte går att verkställa. Då fungerar inte den legitimitet i asylsystemet som statsrådet pratar om. Det är klart att den inte kan göra det när man inte kan följa dessa beslut. Man fattar juridiska beslut som ändå inte går att följa. Då ryker denna legitimitet och rättssäkerheten i asylprocessen. </p>",
    "intressent_id": "0920901966627",
    "rel_dok_id": "HA1017",
    "replik": "N",
    "systemdatum": "2022-12-12 09:51:51"
  }
}