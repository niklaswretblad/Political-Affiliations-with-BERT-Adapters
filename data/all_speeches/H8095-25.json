{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:457 om säkerhetsbrister vid ungdomshem",
    "underrubrik": "",
    "kammaraktivitet": "interpellationsdebatt",
    "anforande_id": "6e48e5fe-ab04-eb11-9146-901b0e9b71a8",
    "anforande_nummer": "25",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag tackar Mikael Damsgaard för interpellationen.</p><p>Om Mikael Damsgaard vill ha en allmän kriminalpolitisk diskussion och diskutera höjda och skärpta straff eller kriminalvårdsinsatser utgår jag från att han ställer den interpellationen till något av statsråden på Justitiedepartementet. Men givetvis diskuterar jag Sis, och jag tycker att det finns all anledning att göra det.</p><p>Låt mig börja med att säga att myndigheten inte har <em>fått</em> en ny generaldirektör. Regeringen har <em>utsett</em> en ny generaldirektör. Mycket medvetet har Elisabeth Åbjörnsson Hollmark rekryterats från att tidigare ha varit ställföreträdande gd på Kriminalvården. Det finns givetvis en tanke med det.</p><p>Vi ser ett mycket stort behov av att skärpa säkerhetsarbetet, precis mot den bakgrund som jag beskrev i mitt svar och som Mikael Damsgaard beskriver. Vi har ett hårdnande samhällsklimat och gängkriminalitet, och det kryper ned i åldrarna. Det är ett annat klientel, om jag får använda det uttrycket. Detta gäller inte alla ungdomar som är omhändertagna med stöd av LVU och som har en placering på ett Sis-hem, utan det gäller en mindre del. Jag vill verkligen säga detta, för det sitter förstås många ungdomar på Sis-hem i dag som kanske känner sig inkluderade i denna diskussion. Det är ett sjuttiotal vi talar om som är dömda enligt LSU och som avtjänar sitt straff på ett Sis-hem.</p><p>Vi behöver skärpa säkerheten, och det är därför</p><p>vi har en ny generaldirektör med den bakgrunden</p><p> STYLEREF Kantrubrik \\* MERGEFORMAT Svar på interpellationer</p><p>regleringsbrevet har uppmärksammat detta och tydligt talat om det.</p><p>Mikael Damsgaard hänvisade till den senaste budgeten, och då var det 250 miljoner i tillskott, varav 10 miljoner som myndigheten bedömde kunde omsättas i säkerhetsfrämjande arbete under innevarande år. Sedan håller vi på och arbetar med en budget som jag inte kan kommentera i dagsläget och som påverkar och talar om vilket anslag myndigheten har för kommande år.</p><p>Det här är viktigt. Det handlar både om säkerhetshöjande åtgärder, som jag tror att vi kan se framför oss, såsom perimeterskydd, och om det som finns på några anstalter och institutioner och som jag tror att vi alla skulle uppleva ger en hög säkerhet. Men det behövs på fler av dem.</p><p>Vi talar om grupper och konstellationer av ungdomar som kanske inte kan vara på samma ställe. Man måste helt enkelt dela upp. Detta är ett viktigt arbete. Det handlar också om kompetensen hos dem som ska behandla, vårda och se till att ungdomarna har möjlighet att avtjäna sitt straff på dessa institutioner. Det är förstås otroligt traumatiskt för personal att bli utsatt för vapenhot. Det handlar inte om att man bara är slapp och låter någon gå omkring. Att som personal bli utsatt för vapenhot kräver naturligtvis mycket efteråt, och vi vill inte att någon personal ska hamna i en sådan situation.</p><p>Det handlar alltså om fysiska förändringar, ledning och styrning, kompetens och att personal ska kunna möta mycket svårare situationer än vad man tidigare har gjort inom ramen för Sis.</p>",
    "intressent_id": "0853395328224",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:04"
  }
}