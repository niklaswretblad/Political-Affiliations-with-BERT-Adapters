{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Återköpsprogram av aktier i Telia Company AB",
    "underrubrik": null,
    "kammaraktivitet": "ärendedebatt",
    "anforande_id": "148c39ea-ac66-e911-911b-901b0eac4c78",
    "anforande_nummer": "14",
    "talare": "Mathias Tegnér (S)",
    "parti": "S",
    "anforandetext": "<p>Herr talman! Det är inte alltid man får vara stjärna i kammaren. Jag får väl tacka för det.</p><p>Det är klart att man kan diskutera tonläget. Min uppfattning är att tonläget kommer sig av att frågan är väldigt viktig. Jag vidhåller min inställning till hela den här diskussionen, men får naturligtvis i framtiden vara beredd att ändra mig. Om man tittar på motioner från ledamöter i kammaren och den initiala debatten i utskottet var det en väldigt ideologisk diskussion om varför man ska sälja Telia.</p><p>När vi under frågans gång har diskuterat säkerhetsaspekterna har också de kommit mer på dagordningen. Det är bra. Jag är glad att flera borgerliga partier har svängt och nu talar om rikets säkerhet när de tidigare bara talat om en försäljning. Det är orsaken till det tonläge som ledamoten Lindahl tycker är högt.</p><p>När det gäller Försvarsmakten och deras analys uppfattar jag ändå att den är väldigt tydlig. Jag citerar igen: \"Ett eventuellt avyttrande av svenska statens ägarandel, helt eller delvis, kan däremot få allvarliga konsekvenser för verksamheter som är betydande för Sveriges säkerhet . Den analys som gjordes 2008 påvisade omfattande risker med en försäljning av svenska statens ägarandel.\"</p><p>Jag tror också - men där får ledamoten Lindahl rätta mig om jag har fel - att det var en av orsakerna till att den tidigare borgerliga regeringen ändrade uppfattning i frågan om Telia skulle säljas. Slutligen kan jag inte låta bli att reflektera över frågorna kopplade till Transportstyrelsen. Visst var det ändå så att hela den processen startades med en ideologisk utförsäljning av offentliga tillgångar.</p>",
    "intressent_id": "0613297818326",
    "rel_dok_id": "H601NU9",
    "replik": "Y",
    "systemdatum": "2019-04-24 18:21:27"
  }
}