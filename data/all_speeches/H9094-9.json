{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellationerna 2020/21:886 och 889 om skadestånd till våldtäktsmän",
    "underrubrik": "",
    "kammaraktivitet": "interpellationsdebatt",
    "anforande_id": "e5c0f047-4549-ec11-915f-901b0eac4c70",
    "anforande_nummer": "9",
    "talare": "Mikael Strandman (SD)",
    "parti": "SD",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack, ministern, för svaren!</p><p>I regel bör man inte gå in på enskilda rättsfall annat än när det finns särskilda skäl som pekar mot allvarliga brister i vårt rättssystem. I min interpellation tar jag upp det uppmärksammande fallet med en syrisk medborgare och hans bror som kidnappade en kvinna i en källare i Malmö. Med kniv och pistol tvingade de henne att klä av sig framför dem och började sedan att förgripa sig på henne.</p><p>Tortyren var brutal. Vid sidan av våldtäkterna band de fast henne och band för hennes mun. De turades om att slå henne med knuten näve. En stund efter de första övergreppen var en av männen upphetsad igen, och trots att kvinnan vädjade och förklarade hur ont hon hade utförde han ytterligare en våldtäkt.</p><p>De tvingade kvar henne under natten, och dagen efter fortsatte bröderna att våldta henne. De bjöd även dit ytterligare fem killar som alla förgrep sig på henne. I nästan ett dygn pågick händelseförloppet innan polisen befriade kvinnan.</p><p>Den syriske medborgaren hade även tidigare legat bakom en grov våldtäkt. Han hade då gjort inbrott i en lägenhet tillsammans med en annan man. De hade väckt en kvinna, börjat slå henne och tagit strupgrepp på henne. Sedan hade de turats om att våldta den hjälplösa kvinnan.</p><p>Mannen dömdes, och straffvärdet var tio års fängelse. Men när alla av regeringen oförändrade straffrabatter var utdelade återstod bara fyra och ett halvt år. Mannen var dock inte nöjd med domen utan överklagade. Detta resulterade i att straffet till slut landade på två års fängelse, då mannen plötsligt fick fram ett syriskt pass med födelseåret 2001 och lyckades få ännu mer rabatter.</p><p>Våldtäktsmannen krävde då ett skadestånd av staten eftersom han enligt det nya domslutet kommit att sitta 14 månader för länge. I augusti kom beskedet: Våldtäktsmannen får 840 000 kronor av staten.</p><p>Kvinnan blev tilldelad ett skadestånd på en tredjedel av våldtäktsmannens - ett skadestånd som hon dessutom själv måste kräva in av den multikriminella personen. Våldtäktsmannens skadestånd på 840 000 har Morgan Johansson fortsatt att skydda för utmätning, även till tidigare brottsoffer, varför hon aldrig lär se röken av dessa pengar från våldtäktsmannen. Denna fullständiga likgiltighet mot brottsoffren och denna millimeterrättvisa som visas grovt kriminella våldsverkare väcker anstöt.</p><p>Ministern hänvisar återigen till en utredning som på sikt, får vi hoppas, kommer att leda till lagändringar. Brottsofferjourer, jurister och företrädare för rättsväsendet har under decennier bett politikerna att se över lagstiftningen, särskilt den om skyddet för utmätning till tidigare brottsoffer. Det är helt orimligt och ytterst märkligt att nuvarande lagstiftning, som skadar allmänhetens förtroende för rättssystemet, ska få vara oförändrad år efter år.</p><p>Då Morgan Johansson varit justitieminister i nästan två mandatperioder undrar i alla fall jag varför inte detta lagstiftningsarbete har påbörjats långt tidigare. Problematiken har ju varit känd sedan länge, och i en intervju i Sveriges Radio våren 2017 lovade justitieministern att ändra på detta. Det är nu snart fem år sedan. </p><p>Det hela kokar ned i: Är det här en ideologisk fråga? Värnar regeringen mer om förövarna än om deras brottsoffer?</p>",
    "intressent_id": "0194021108712",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:15"
  }
}