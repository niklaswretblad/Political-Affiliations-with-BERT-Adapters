{
  "anforande": {
    "dok_hangar_id": "5044455",
    "dok_id": "H70923",
    "dok_titel": "Protokoll 2019/20:23 Tisdagen den 22 oktober",
    "dok_rm": "2019/20",
    "dok_nummer": "23",
    "dok_datum": "2019-10-22 00:00:00",
    "avsnittsrubrik": "Svar på interpellation 2019/20:24 om BDS-rörelsen och regeringens arbete mot antisemitism",
    "underrubrik": "",
    "kammaraktivitet": "interpellationsdebatt",
    "anforande_id": "6f01da8a-6305-ea11-9126-901b0eac4c70",
    "anforande_nummer": "86",
    "talare": "Lars Adaktusson (KD)",
    "parti": "KD",
    "anforandetext": "<p>Herr ålderspresident! Utrikesministern talar om Israels utsatthet, och det uppskattar jag; det är välkommet och viktigt. För Israel är antisemitismen ett både direkt och dödligt hot. Mellanöstern är i dag - låt oss inte glömma det - centrum för världens antisemitism, med massproduktion av antijudisk propaganda, mytbildning och direkta uppmaningar till våld mot judar.</p><p>Hamas stadgar kräver att Israel ska förintas, men också att judar ska dödas varhelst de befinner sig. Hizbullah välkomnar judisk migration till Israel för att det förenklar dödandet av världens judar. Iran proklamerar utplånande av den judiska staten som ett heligt uppdrag.</p><p>Herr ålderspresident! Antisemitismen startade inte med nazismen, och den upphörde inte med Förintelsen. I vårt land är antisemitismen i dag den gemensamma nämnaren för de destruktiva krafter som enligt Säkerhetspolisen utgör det allvarligaste hotet mot säkerheten. Islamismen, den autonoma vänstern och extremhögern - samtliga drivs de av antisemitiska villfarelser.</p><p>Därför har det som regeringen gör mot antisemitismen stor betydelse, och därför får det som regeringen <em>inte</em> gör stora konsekvenser, både för oss i Sverige och i omvärlden. </p>",
    "intressent_id": "0201207390210",
    "rel_dok_id": "H71024",
    "replik": "N",
    "systemdatum": "2019-11-12 16:47:05"
  }
}