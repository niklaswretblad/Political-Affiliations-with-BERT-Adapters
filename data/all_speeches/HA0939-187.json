{
  "anforande": {
    "dok_hangar_id": "5161708",
    "dok_id": "HA0939",
    "dok_titel": "Protokoll 2022/23:39 Torsdagen den 15 december",
    "dok_rm": "2022/23",
    "dok_nummer": "39",
    "dok_datum": "2022-12-15 00:00:00",
    "avsnittsrubrik": "(forts. från § 6) Hälsovård, sjukvård och social omsorg (forts. SoU1)",
    "underrubrik": "",
    "kammaraktivitet": "",
    "anforande_id": "f2554483-c098-ed11-917f-901b0eac4c70",
    "anforande_nummer": "187",
    "talare": "Johan Hultberg (M)",
    "parti": "M",
    "anforandetext": "<p>Herr talman! Jag fick inte svar på de frågor jag tidigare ställde till ledamoten Bergenblock. Därför upprepar jag dem. Låt mig börja med det.</p><p>Varför vill Centerpartiet spara på hälso- och sjukvården, socialtjänsten och det utgiftsområde som vi nu debatterar? Det är ju en rejäl neddragning som ledamoten Bergenblock och hans parti föreslår.</p><p>Herr talman! Jag konstaterar att den regering som ledamoten Bergenblock tidigare har stött och varit en förutsättning för, nämligen den rödgröna, inte levererade på välfärdens område. Det blev längre köer och försämringar inom en lång rad områden.</p><p>Jag förvånades också tidigare när ledamoten Bergenblock närmast raljerade över att vi vill ställa språkkrav inom äldreomsorgen. Jag förstod även av vad Bergenblock då sa att det tydligen är med arbetskraftsinvandring som man ska klara bemanningen inom äldreomsorgen. Jag vill bara försäkra mig om att det verkligen är vad Centerpartiet ser framför sig. Ska man trygga välfärden och klara äldreomsorgen genom arbetskraftsinvandring? Är det inte med språkkrav som man ska trygga kompetensen och kvaliteten i äldreomsorgen?</p>",
    "intressent_id": "069309987221",
    "rel_dok_id": "",
    "replik": "Y",
    "systemdatum": "2023-01-20 13:47:30"
  }
}