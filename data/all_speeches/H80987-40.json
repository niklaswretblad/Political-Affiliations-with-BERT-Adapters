{
  "anforande": {
    "dok_hangar_id": "5089269",
    "dok_id": "H80987",
    "dok_titel": "Protokoll 2020/21:87 Onsdagen den 3 mars",
    "dok_rm": "2020/21",
    "dok_nummer": "87",
    "dok_datum": "2021-03-03 00:00:00",
    "avsnittsrubrik": "Möjlighet till betyg från årskurs 4",
    "underrubrik": "",
    "kammaraktivitet": "ärendedebatt",
    "anforande_id": "566f8c75-feb7-eb11-914f-901b0eac4c78",
    "anforande_nummer": "40",
    "talare": "Gudrun Brunegård (KD)",
    "parti": "KD",
    "anforandetext": "<p>Fru talman! Ja, det är viktigt att våra beslut vilar på vetenskaplig grund. Samtidigt måste vi se det realpolitiska läget, och vi ser att det finns ett stöd för att rösta igenom denna reform.</p><p>Vi är i grunden inte emot att betyg införs i årskurs 4. Jag har inte läst alla vetenskapliga rapporter, men jag vet att i många länder har man betyg betydligt tidigare. Jag har som sagt egen erfarenhet av att ha fått betyg redan i årskurs 2.</p><p>Vi konstaterar att denna reform kommer att gå igenom. Det finns dock saker som vi vill att man ska följa upp. Vi ser tveksamheter i att det är rektor som ska besluta. Förutom att det blir en bristande likvärdighet mellan olika skolor i landet kan det, som en annan ledamot påpekade, också bli en ryckighet på en enskild skola. Därför menar vi att det är viktigt att utreda hur effekterna blir.</p><p>Vi har sett andra exempel på när regeringen har konstaterat att en reform inte gått hela vägen fram och då gjort justeringar. Vi ser det ju hela tiden nu i pandemisituationen. Även jag som kristdemokratisk oppositionspolitiker vill tro regeringen om att kunna korrigera om man i utvärderingen i höst ser att reformen inte håller måttet.</p>",
    "intressent_id": "0304498908019",
    "rel_dok_id": "H801UbU9",
    "replik": "Y",
    "systemdatum": "2021-05-18 19:29:15"
  }
}