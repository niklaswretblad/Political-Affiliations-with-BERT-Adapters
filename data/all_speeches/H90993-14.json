{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:414 om gröna näringar",
    "underrubrik": "",
    "kammaraktivitet": "interpellationsdebatt",
    "anforande_id": "d475054e-2af6-ec11-916f-901b0eac4c70",
    "anforande_nummer": "14",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p></p><p>Fru talman! I arbetet med att stärka Sverige är förstås konkurrenskraftiga gröna näringar någonting väldigt centralt. Vi behöver fortsätta se till att arbeta tillsammans med de gröna näringarna, med myndigheter på området och med parterna på svensk arbetsmarknad för att lyckas med matchningen mellan de behov som finns och de möjligheter som finns till arbete och egen försörjning.</p><p>Det är många människor som nu kommer till vårt land - jag tänker på till exempel många kvinnor från Ukraina - som har rätt att arbeta i Sverige. Säkerligen skulle flera av dem kunna tänka sig bland annat de här jobben men förstås också en hel del andra lediga jobb som finns, till exempel i batterifabrikerna i norra Sverige eller för all del i vården för att stärka och utveckla den.</p><p>Det är viktigt att Arbetsförmedlingen får förutsättningar att fortsätta med sitt viktiga arbete att matcha människor till jobben och att de satsningar som regeringen gör nu på både matchningstjänster och arbetsmarknadsutbildningar, även om jag beklagar att Moderaterna har dragit ned på volymerna, nu kan fortsätta. Det är också viktigt att näringarna själva fortsätter att ta ett gemensamt ansvar i sina branschråd, tillsammans som parter på arbetsmarknaden och också i de regionala satsningar som vi ser sker just nu.</p><p>Återigen vill jag uppmana alla de arbetsgivare som har lediga jobb att anmäla dem till Platsbanken, för det är en förutsättning för att Arbetsförmedlingen ska kunna informera om jobben och matcha arbetssökande till dem.</p><p>Tack för debatten!</p><p>Interpellationsdebatten var härmed avslutad.</p>",
    "intressent_id": "0661583406713",
    "rel_dok_id": "H910414",
    "replik": "N",
    "systemdatum": "2022-06-27 17:04:04"
  }
}