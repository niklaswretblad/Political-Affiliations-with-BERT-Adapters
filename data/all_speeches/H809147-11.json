{
  "anforande": {
    "dok_hangar_id": "5102439",
    "dok_id": "H809147",
    "dok_titel": "Protokoll 2020/21:147 Onsdagen den 23 juni",
    "dok_rm": "2020/21",
    "dok_nummer": "147",
    "dok_datum": "2021-06-23 00:00:00",
    "avsnittsrubrik": "Extra ändringsbudget för 2021 - Förlängda ersättningar på sjukförsäkringsområdet, stöd till företag, kultur, idrott och civilsamhälle samt andra åtgärder med anledning av coronaviruset",
    "underrubrik": "",
    "kammaraktivitet": "ärendedebatt",
    "anforande_id": "758f5a42-3428-ec11-915b-901b0eac4c78",
    "anforande_nummer": "11",
    "talare": "Maria Nilsson (L)",
    "parti": "L",
    "anforandetext": "<p> STYLEREF Kantrubrik \\* MERGEFORMAT Extra ändringsbudget för 2021 - Förlängda ersättningar på sjukförsäkrings-området, stöd till företag, kultur, idrott och civilsamhälle samt andra åtgärder med anledning av corona-viruset</p><p>Herr talman! Det här var verkligen ett <em>moment</em>. Jag vet inte hur jag ska kunna toppa det. Dessutom har inte Mats Persson skrivit in hyllningen till Emil Källström i mitt underlag. Så du, Emil, får helt enkelt återkomma till Mats.</p><p>Det är uppenbart att jag inte är en reinkarnation av Mats Persson. Men pandemin och den situation vi nu befinner oss i gör att vi får ta till alla till buds stående medel, och där är väl jag någonstans det sista budet.</p><p>Herr talman! Coronakrisen har inneburit enorma ansträngningar för Sverige. Liberalerna har tagit ansvar tillsammans med alla partier i riksdagen. Vi har drivit på för stöd till sjukvården, och vi har drivit på för stöd till jobben.</p><p>Alla de som arbetar i de här sektorerna - vården, skolan och så vidare - har gjort fantastiska och heroiska insatser. Alla de företagare som har kämpat för att deras livsverk ska stå pall förtjänar vår respekt. Det är när företagare kan undvika uppsägningar och konkurser som vi kan säkra jobben. Och så många svenskar som möjligt ska ha ett jobb att gå till. Därför krävs insatser.</p><p>Vi har hört, och vi vet, att delar av det svenska näringslivet har klarat coronakrisen mycket bra. Men för en del företagare har det varit oerhört tufft. Vi pratar då om taxiförare, krögare och kulturarbetare.</p><p>I Göteborg, som jag kommer ifrån, har restaurangägare, besöksnäring och handlare samlats varje fredag på ett ställe på Avenyn, digitalt men också fysiskt, för att tillsammans med politiker på olika nivåer tala om läget. Där har man pratat om just utbetalningar som försenats och i värsta fall inte kommit fram. Man har pratat om vad som händer efter pandemin och om den kompetensförsörjning som måste fungera för att en restaurangägare eller krogägare ska kunna anställa någon och för att det ska kunna finnas någon som är beredd och har kompetens att ta de jobb som kommer att finnas tillgängliga.</p><p>Men vi ser också nu i pandemin att det finns en ny arbetslöshet. Vi ser en långtidsarbetslöshet som fördjupas och hundratusentals människor som inte har möjligheten att försörja sig själva. Vi ser det också i växande klyftor mellan dem som har ett arbete och dem som står utanför. Vi vet att det är på arbetsplatsen som gemenskap fördjupas. När människor inte har denna möjlighet innebär det ett utanförskap som vi måste göra allt vi kan för att adressera och råda bot på.</p><p>Herr talman! När jag inte försöker föreställa Mats Persson sitter jag i utbildningsutskottet. Coronakrisen märks inte minst i skolan. Det är många elever som i pandemins spår mår sämre. De står utan möjlighet till stöd från elevhälsa eller att fångas upp av en vuxen i skolan.</p><p>Vi känner ännu inte till omfattningen av den utbildningsskuld som kommer i spåren av pandemin. Det är inte samma sak att sitta framför en skärm som att träffa läraren i klassrummet. Jag tror att vi kommer att behöva prata och hitta reformer för detta för en lång tid framöver.</p><p>Herr talman! Jag vill säga några ord om betydelsen av det civila samhället och hur viktigt det är att tillskjuta mer medel till den verksamhet som organisationer i det civila samhället bedriver. I en stabil demokrati som Sverige - och det är vi faktiskt trots den pågående krisen - uppskattar vi nog inte alltid den betydelse som det civila samhället har dels för demokratin, dels för enskilda individer som via det civila samhället blir del av en större gemenskap.</p><p> STYLEREF Kantrubrik \\* MERGEFORMAT Extra ändringsbudget för 2021 - Förlängda ersättningar på sjukförsäkrings-området, stöd till företag, kultur, idrott och civilsamhälle samt andra åtgärder med anledning av corona-viruset</p><p>Kombinationen av dessa två är det väsentliga - individen i det större samhället. Det visar inte minst Robert Putnam i boken <em>Bowling </em><em>A</em><em>lone</em>, som kanske kan vara ett boktips till regeringen inför sommaren.</p><p>Herr talman! I denna extra ändringsbudget finns medel till organisationer som arbetar med barn i utsatta situationer. Det kommer inte att vara tillräckligt, men det är en bit på väg. Vi vet, efter samtal med Bris och andra organisationer, att barn i utsatta hem och situationer har blivit än mer utsatta under pandemin. Isolering, i vissa fall tillsammans med en familjemedlem som dricker för mycket eller slår, gör att alldeles för många barn far illa. Tillskottet i budgeten är bra, men det är inte tillräckligt. Mer kommer att behöva göras i framtiden.</p><p>Herr talman! Med detta yrkar jag bifall till utskottets förslag i betänkandet.</p>",
    "intressent_id": "0228167770927",
    "rel_dok_id": "H801FiU52",
    "replik": "N",
    "systemdatum": "2021-10-08 14:36:15"
  }
}