{
  "anforande": {
    "dok_hangar_id": "5140546",
    "dok_id": "H909137",
    "dok_titel": "Protokoll 2021/22:137 Måndagen den 27 juni",
    "dok_rm": "2021/22",
    "dok_nummer": "137",
    "dok_datum": "2022-06-27 00:00:00",
    "avsnittsrubrik": "Svar på interpellation 2021/22:532 om insatser för återvandring",
    "underrubrik": "",
    "kammaraktivitet": "interpellationsdebatt",
    "anforande_id": "cbbc72cc-bb44-ed11-9177-901b0eac4c70",
    "anforande_nummer": "26",
    "talare": "Annika Hirvonen (MP)",
    "parti": "MP",
    "anforandetext": "<p>Fru talman! Det känns smått surrealistiskt att det i riksdagens kammare i dag debatteras hur man kan få fler människor att lämna Sverige för talibanernas Afghanistan.</p><p>Förra veckan ställde Marit Törnqvist på Mynttorget ut installationen <em>Den stora saknaden</em>, som handlar om människor som flytt Sverige för att inte tvingas bli utvisade till platser där de riskerar sitt liv och människovärde.</p><p>Sverige står nämligen ut jämfört med andra europeiska länder. Det finns inget annat land som är i närheten av att utvisa människor till Afghanistan lika ofta som Sverige. Det beror på att Afghanistan är ett av världens farligaste länder. Nu styrs det av talibanerna - som förvägrar flickor att ens gå klart grundskolan, som förvägrar kvinnor deras mänskliga rättigheter, som förföljer hbtq-personer, ateister och kristna och som förföljer alla som inte vill leva enligt deras medeltida seder och bruk.</p><p>Fru talman! I ett tidigare replikskifte inledde vi en diskussion om vilka prioriteringarna borde vara för en regering som ser att Sverige sticker ut på det här sättet. Jag noterar att regeringen har prioriterat att med tvång utvisa människor som fått negativa asylbeslut som jag varken anser vila på rättfärdiga grunder eller vara tillkomna genom rättssäkra processer.</p><p>Jag tycker att det är angeläget att migrationsministern tar en titt på de regelverk som möjliggör att unga kvinnor som levt i Sverige i sju år och kanske studerat till ingenjör - som Sahar, till exempel - får negativa asylbeslut av svenska myndigheter och får läsa att de ska anpassa sig till talibanernas kulturella seder och bruk och återvända till Afghanistan. Samtidigt är det i praktiken omöjligt, fru talman. Just nu genomförs inte tvångsutvisningar till Afghanistan enligt vad jag känner till. Människor hamnar i stället i limbo, ett vakuum, och är kvar i Sverige men utan rättigheter.</p><p> STYLEREF Kantrubrik \\* MERGEFORMAT Svar på interpellationer</p><p>Det här borde inte vara möjligt. Först och främst borde det inte vara möjligt att uppmana kvinnor från det feministiska Sverige att anpassa sig till talibanernas kulturella seder och bruk, men framför allt borde inte människor, om det är omöjligt att verkställa en utvisning, tvingas leva år ut och år in i limbo utan rättigheter i Sverige och utan rätt till vård, utan rätt att studera och i värsta fall, som en del jag har träffat, utan rätt att ens arbeta och försörja sig men också utan rätt till samhällets ekonomiska stöd. Det här är att sätta människor i ett läge där de inte kan leva ett liv över huvud taget.</p><p>Min och Miljöpartiets uppfattning är att regeringens prioriteringar först måste vara att komma till rätta med rättsosäkerheten innan man börjar vidta åtgärder för att tvinga kvinnor som Sahar till talibanernas Afghanistan.</p>",
    "intressent_id": "0819601620927",
    "rel_dok_id": "H910532",
    "replik": "N",
    "systemdatum": "2022-10-05 16:41:59"
  }
}