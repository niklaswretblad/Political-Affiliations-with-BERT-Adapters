{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "3ae5fe42-382c-ec11-915b-901b0eac4c78",
    "anforande_nummer": "99",
    "talare": "Karolina Skog (MP)",
    "parti": "MP",
    "anforandetext": "<p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Fru talman! Med den här budgeten får vi på plats en oerhört stor utbildningssatsning. Det är en kompetensutvecklingsmöjlighet för svenska arbetstagare som är utvecklad av parterna, och den är bra. Hade den varit utvecklad av ett grönt parti hade den kanske fått diverse smeknamn och blivit stoppad. Den är fascinerande lik vårt friår och vår utvecklingstid. Men nu är alla glada, och vi är också glada för att den kommer på plats. Det är stort. Men den kostar ganska mycket pengar och behöver finansieras.</p><p>När det gäller strukturen i det svenska samhället är högre utbildning en oerhört viktig del. Det är en viktig sak för att kunna komma till sin rätt på den svenska arbetsmarknaden.</p><p>Därför är det rimligt att förvänta sig att många av dem som kommer att behöva och utnyttja möjligheten att utbilda sig under tiden finns i gruppen som har en högre utbildning och ett studielån. Då är det rimligt att titta i den gruppen när vi ska hitta delar av men inte hela finansieringen. Miljöpartiet tyckte att detta var en rimlig avvägning.</p><p>Vi tar dock frågan om snedrekrytering till högre utbildning på stort allvar. Det är en komplex fråga som handlar om många saker, exempelvis strukturen på svenska universitet. Detta arbete måste givetvis fortsätta.</p>",
    "intressent_id": "0334816698724",
    "rel_dok_id": "",
    "replik": "Y",
    "systemdatum": "2021-10-13 17:14:54"
  }
}