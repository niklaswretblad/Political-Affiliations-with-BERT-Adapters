{
  "anforande": {
    "dok_hangar_id": "5118280",
    "dok_id": "H90959",
    "dok_titel": "Protokoll 2021/22:59 Onsdagen den 26 januari",
    "dok_rm": "2021/22",
    "dok_nummer": "59",
    "dok_datum": "2022-01-26 00:00:00",
    "avsnittsrubrik": "Utökade möjligheter att stänga skolor med allvarliga brister",
    "underrubrik": "",
    "kammaraktivitet": "ärendedebatt",
    "anforande_id": "ead350ca-aeb9-ec11-9167-901b0eac4c78",
    "anforande_nummer": "142",
    "talare": "Daniel Riazat (V)",
    "parti": "V",
    "anforandetext": "<p>Herr ålderspresident! Precis som har framkommit i den här diskussionen vill Vänsterpartiet något annat. Vi är inte nöjda med ett system där det är själva systemet som är problemet. I dag finns det problem även i de kommunala skolorna. Men vi måste gå till botten med orsakerna till att det finns problem på de kommunala skolorna. Det är väldigt tydligt att den kommunala skolan fått det allt sämre och fått det svårare att bedriva verksamhet sedan införandet av den här marknadslogiken och marknadsskolan.</p><p>När det kommer till skillnaden mellan kommunerna och de fristående aktörerna är det väldigt tydligt. Kommunerna har ansvar för alla barn, medan marknadsskolorna kan välja och vraka bland barnen. Vi ser också hur det väljs. Det här är en av anledningarna till att segregationen ökar. Man vill först och främst ha elever som det går att göra så mycket pengar som möjligt på, i första hand elever som kommer från studievana hem och miljöer och elever som har föräldrar med akademisk bakgrund.</p><p> STYLEREF Kantrubrik \\* MERGEFORMAT Utökade möjligheter att stänga skolor med allvarliga brister</p><p>Det här är systemfelet som även skadar den kommunala skolan. Det är därför vi i Vänsterpartiet anser att ett system som år efter år inte fungerat i 30 års tid måste förändras. Det krävs ett systemskifte. Där är inte Centerpartiet än. Samtidigt som man inte vill förändra systemet är Centerpartiet med och styr i 199 kommuner. En stor majoritet av de kommunerna, över 90 procent, skär ned på skolan.</p><p>Då är Centerpartiet svaret skyldigt till personalen och till eleverna. Varför vill man inte förändra ett icke-fungerande system med marknadslösningar och marknadslogik? Varför vill man också skära ned på den kommunala skolans resurser?</p><p>I Stockholm vill Centerpartiet till och med sälja ut kommunala skolbyggnader till privata aktörer och privata skolföretag. Är det här rimligt? Jag menar att så inte är fallet.</p><p>När kommunala skolor har problem ska de åtgärdas, men de är demokratiskt styrda. Det är skillnaden mellan den kommunala skolan och de fristående marknadsskolorna.</p>",
    "intressent_id": "07012286624",
    "rel_dok_id": "H901UbU10",
    "replik": "Y",
    "systemdatum": "2022-04-11 17:48:45"
  }
}