{
  "anforande": {
    "dok_hangar_id": "5074208",
    "dok_id": "H80933",
    "dok_titel": "Protokoll 2020/21:33 Onsdagen den 11 november",
    "dok_rm": "2020/21",
    "dok_nummer": "33",
    "dok_datum": "2020-11-11 00:00:00",
    "avsnittsrubrik": "Kapacitetsbrist i elnäten",
    "underrubrik": "",
    "kammaraktivitet": "ärendedebatt",
    "anforande_id": "66449a9d-ad34-eb11-914a-901b0e9b71a8",
    "anforande_nummer": "33",
    "talare": "Ann-Charlotte Hammar Johnsson (M)",
    "parti": "M",
    "anforandetext": "<p>Fru talman! Det har precis varit ett replikskifte mellan Lorentz Tovatt och Lotta Olsson. Moderaterna vill inte tvärnita Sverige. Vi vill se en framtid, och därför kan man inte bara rycka undan mattan utan att ha någonting att ersätta den med.</p><p>För Höganäs AB, Höganäs kommun, Pågen, Polykemi, Lindab, Ystad kommun, Malmö, Ängelholm, Båstad och Örkelljunga, ja, för alla kommuner och företag i Skåne och för oss i näringsutskottet är det viktigt att få en analys av lägesbilden för framtiden. Det kräver att man tittar på vad som är rätt och vad som behöver göras framåt.</p><p>De skånska företagen anställer tillsammans mer än 380 000 personer. Ju fler det blir, desto bättre för välfärden. Varje ny anställd bidrar med skatt, och tjänster blir till i både förskola och sjukvård.</p><p>Skåne är en region som har högre arbetslöshet än övriga landet, och antalet arbetslösa ökar kraftigt som en följd av coronakrisen. Samtidigt som Region Skåne tillsammans med de skånska kommunerna kämpar för att fler människor ska ha ett arbete att gå till konstaterar Tillväxtverket i en rapport att upp till 19 000 färre personer kan vara sysselsatta i Skåne 2040 som en konsekvens av elbristen och elkapacitetsbristen.</p><p>Det är detta som är cloun i den angelägna fråga som debatteras i dag om elförsörjning i södra Sverige och resten av landet.</p><p>Regeringens uppdrag är att ta fram ett underlag med en analys. Man varnade från Malmö, Uppsala och Borås. Vad händer om man nu varnar igen och om det smäller till i Malmö på något annat ställe? Då gäller det att man gör rätt saker och att man är förberedd.</p><p>Därför är det ytterst angeläget att de åtgärder som diskuteras kommer på plats. Man måste vidta åtgärder för att säkra elkapaciteten i södra Sverige, Skåne och övriga landet. Dessa analyser måste verkligen genomföras.</p><p>Jag vill därför yrka bifall till utskottets förslag, där vi får en ordentlig analys av vad som har hänt, på vilket sätt det har hanterats och vart vi ska i framtiden.</p><p>Överläggningen var härmed avslutad.</p><p>(Beslut fattades under § 20.)</p>",
    "intressent_id": "0810201628512",
    "rel_dok_id": "H801NU5",
    "replik": "N",
    "systemdatum": "2020-12-02 15:50:39"
  }
}