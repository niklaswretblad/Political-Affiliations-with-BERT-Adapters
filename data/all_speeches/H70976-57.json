{
  "anforande": {
    "dok_hangar_id": "5056077",
    "dok_id": "H70976",
    "dok_titel": "Protokoll 2019/20:76 Tisdagen den 18 februari",
    "dok_rm": "2019/20",
    "dok_nummer": "76",
    "dok_datum": "2020-02-18 00:00:00",
    "avsnittsrubrik": "(forts.) Skogspolitik (forts. MJU7)",
    "underrubrik": "",
    "kammaraktivitet": "",
    "anforande_id": "fd7ceb25-2e74-ea11-9134-0090facf175a",
    "anforande_nummer": "57",
    "talare": "Mats Nordberg (SD)",
    "parti": "SD",
    "anforandetext": "<p>Fru talman! Jag representerar Dalarna i riksdagen. När man betraktar Dalarnas länsstyrelses rapport om grön infrastruktur och den ingående kartan över så kallade värdetrakter i Dalarna finner man att de ofta täcker väldigt stora sjok av enskilt ägd gammal skog. Den allra minsta värdekärnan är 840 hektar, och det motsvarar en hel hög enskilda ägare. Den största är 10 500 hektar.</p><p></p><p>Givet hur stora problem skogsägare redan upplever med att de hindras att avverka skogar som de kanske har skött i generationer tycker vi inte att det är rimligt att lägga på dem detta därtill.</p><p>Jag vill lägga till att jag har talat med flera berörda markägare, och de har inte tillfrågats under utarbetandet av dessa planer. Tvärtom har flera - alla som jag har pratat med - varit överraskade när de har fått se sin egen skog i en värdekärna i den publicerade kartan över värdetrakter.</p><p>Detta rimmar väldigt illa med länsstyrelsens skrivning i samma rapport om framgångsrik landskapssamverkan, där man skriver: Framgångsrik landskapssamverkan kräver ett långsiktigt arbete där tillit byggs upp och man visar ömsesidig respekt. Jag har förkortat skrivningen lite.</p><p>Jag tror inte att det bara är länsstyrelsen i Dalarna som har gjort denna tabbe.</p><p>Min fråga till Maria Gardfjell blir därför: Anser ledamoten att publikationen av kartan med värdetrakter utan föregående samråd med berörda markägare är ett bra exempel på framgångsrik landskapssamverkan och ömsesidig respekt från länsstyrelsens sida?</p>",
    "intressent_id": "0365748677411",
    "rel_dok_id": "",
    "replik": "Y",
    "systemdatum": "2020-04-01 17:34:08"
  }
}