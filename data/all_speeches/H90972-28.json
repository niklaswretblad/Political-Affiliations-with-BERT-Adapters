{
  "anforande": {
    "dok_hangar_id": "5121928",
    "dok_id": "H90972",
    "dok_titel": "Protokoll 2021/22:72 Torsdagen den 24 februari",
    "dok_rm": "2021/22",
    "dok_nummer": "72",
    "dok_datum": "2022-02-24 00:00:00",
    "avsnittsrubrik": "Statsministerns frågestund",
    "underrubrik": "EU:s beroende av rysk gas och olja",
    "kammaraktivitet": "statsministerns frågestund",
    "anforande_id": "1dde50bf-f1ca-ec11-9170-0090facf175a",
    "anforande_nummer": "28",
    "talare": "Nooshi Dadgostar (V)",
    "parti": "V",
    "anforandetext": "<p>Herr talman! Detta är en sorgens dag för Europa. En suverän stat har invaderats av ett aggressivt grannland med stormaktsambitioner, och det sker i hjärtat av Europa. Ryssland har gång på gång visat att man inte drar sig för att uppfylla sina stormaktsbegär genom militär aggression. Vi måste nu inse att vi har att göra med en brutal, oberäknelig, högernationalistisk rysk ledare med drömmar om ett nytt Storryssland. </p><p>Låt mig vara mycket tydlig: Varje lands rätt att bestämma över sig självt och sin framtid är ovillkorlig. Detta är ett flagrant brott mot folkrätten. Varje land och varje folk ska i alla lägen få bestämma över sig själva. Inget land har rätt att sätta sig på andra länder, styra över andra länder och domdera över andra. </p><p>Herr talman! Låt mig ta tillfället i akt att rikta min solidaritet till folket i Ukraina. Det är vår plikt att nu göra allt vi kan för att förhindra denna mänskliga tragedi. Döda soldater, döda civila - mammor, pappor och barn. Krig är fruktansvärt. </p><p> STYLEREF Kantrubrik \\* MERGEFORMAT Statsministerns frågestund</p><p>Vi vet nu att Ryssland fyller sin krigskassa med de gasleveranser som görs till Tyskland och Europa. Det är det stora ryska maktmedlet mot Europa. Det är också det som skickar signaler till Putin om att Europa är försvagat. Att Tyskland nu lägger Nord Stream 2 på is är välkommet, men vad kan statsministern säga om vad den svenska regeringen driver för att minska EU:s beroende av Putins gas och olja?</p>",
    "intressent_id": "0721509806321",
    "rel_dok_id": "H9C120220224sf",
    "replik": "N",
    "systemdatum": "2022-05-03 17:00:52"
  }
}