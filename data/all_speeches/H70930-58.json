{
  "anforande": {
    "dok_hangar_id": "5046534",
    "dok_id": "H70930",
    "dok_titel": "Protokoll 2019/20:30 Tisdagen den 12 november",
    "dok_rm": "2019/20",
    "dok_nummer": "30",
    "dok_datum": "2019-11-12 00:00:00",
    "avsnittsrubrik": "Svar på interpellation 2019/20:99 om dödsfall på jobbet",
    "underrubrik": "",
    "kammaraktivitet": "interpellationsdebatt",
    "anforande_id": "f2ec490d-d015-ea11-912c-901b0e9b71a8",
    "anforande_nummer": "58",
    "talare": "Saila Quicklund (M)",
    "parti": "M",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag vill verkligen beklaga dödsfallet i arbetsmarknadsministerns familj. </p><p>Arbetsmarknadsministern uttrycker att hon inte har några egna idéer, teorier, som minister. Det är märkligt, oroväckande och högst oansvarigt av en minister som har detta ansvar.</p><p>Det är ett dödsfall i veckan. I januari hade vi flest dödsfall på tio år. Det är brist på samverkan mellan myndigheter och långa handläggningstider. Det är en nollvision och en arbetsmiljöstrategi som har misslyckats.</p><p>Alliansen skar under sin tid ned på Arbetsmiljöverket med 10 procent. Under allianstiden minskade antalet dödsfall med 56 procent per miljard arbetad timme. Det är riksdagens utredningstjänst som har tagit fram det. Arbetsmiljöverket blev effektivare. Vi hade 4 000 fler inspektioner än i dag. Regeringen har funnits på plats och jobbat med dessa frågor i nästan fem år. Sanktionssystem infördes som gjorde det tydligare med ansvarsdelen kring arbetsmiljöbrott och olyckor. Vi satsade på information och utbildning, som gav effekt.</p><p>Detta ser vi inte fungerar i dag. Regeringen skulle kunna dra lärdom av allianstidens arbetsmiljöarbete under tiden mellan 2006 och 2014.</p><p>Regeringen har det övergripande myndighetsansvaret och måste i samverkan med olika parter, inblandade aktörer, omgående ha en mycket effektivare arbetsmiljöpolitik. Detta fungerar inte. Och den mycket negativa dödsolycksstatistiken måste självklart brytas.</p><p>Tack för debatten!</p>",
    "intressent_id": "0519740099915",
    "rel_dok_id": "H71099",
    "replik": "N",
    "systemdatum": "2019-12-03 14:23:53"
  }
}