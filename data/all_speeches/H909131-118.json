{
  "anforande": {
    "dok_hangar_id": "5139239",
    "dok_id": "H909131",
    "dok_titel": "Protokoll 2021/22:131 Onsdagen den 15 juni",
    "dok_rm": "2021/22",
    "dok_nummer": "131",
    "dok_datum": "2022-06-15 00:00:00",
    "avsnittsrubrik": "Riksrevisionens rapport om Ekobrottsmyndighetens arbete mot den organiserade ekonomiska brottsligheten ",
    "underrubrik": "",
    "kammaraktivitet": "ärendedebatt",
    "anforande_id": "3f6f0aa7-3043-ed11-9177-901b0eac4c70",
    "anforande_nummer": "118",
    "talare": "Maria Strömkvist (S)",
    "parti": "S",
    "anforandetext": "<p>Fru talman! Det övergripande målet för rättsväsendet är den enskildes rättstrygghet och rättssäkerhet och för kriminalpolitiken att minska brottsligheten och öka människors trygghet. Ekobrottsmyndigheten är en åklagarmyndighet som bidrar till detta genom att bekämpa ekonomisk brottslighet. Myndigheten utreder och lagför ekonomiska brott, bedriver brottsförebyggande arbete samt underrättelseverksamhet.</p><p>Riksrevisionens rapport om Ekobrotts-myndighetens arbete mot den organiserade ekonomiska brottslig-heten</p><p>Riksrevisionen har granskat Ekobrottsmyndighetens arbete mot den organiserade ekonomiska brottsligheten under åren 2015-2020. Granskningen är välkommen, och allt som kan göras bättre när det gäller kampen mot ekonomisk brottslighet är av godo. Den ekonomiska brottsligheten utgör ett allvarligt samhällsproblem. Staten går årligen miste om skatter och avgifter samtidigt som våra välfärdssystem missbrukas av kriminella. Man räknar med att den årliga förlusten är cirka 100 miljarder. Den sunda konkurrensen påverkas negativt. Bidrag och stöd i form av pengar från välfärdssystemet betalas också ut på felaktiga grunder till personer och företag. Det innebär att pengar som vi alla bidrar med och som skulle ha gått till exempelvis skolor, infrastruktur och vård och omsorg i stället hamnar hos kriminella.</p><p>Ytterst drabbar den ekonomiska brottsligheten medborgarna. Det gör att vi alla är brottsoffer.</p><p>Ekobrottsmyndigheten samverkar med elva andra myndigheter i kampen mot denna brottslighet. Under 2020 har det myndighetsgemensamma arbetet mot organiserad brottslighet resulterat i följande: 101 miljoner kronor i eftertaxering, 35 miljoner kronor i utmätta tillgångar, 90 miljoner kronor i återkrav från Försäkringskassan och 49 miljoner kronor i besparingar för Försäkringskassan utifrån förhindrade felaktiga utbetalningar.</p><p>Lagföringen utifrån meddelade tingsrättsdomar samma år omfattade 282 åtalade, 145 fängelsedömda och 349 år i utdömd fängelsetid.</p><p>Fru talman! Myndigheten befinner sig i ett utvecklingsstadium när det gäller brottsförebyggande arbete. Man har tagit viktiga steg för att öka det systematiska och långsiktiga arbetet med dessa frågor.</p><p>Fler brottsförebyggande specialister har tillsatts för att stärka det regionala förebyggande arbetet runt om i landet genom att stötta bland annat myndigheter, kommuner och branschorganisationer i deras arbete mot den ekonomiska brottsligheten.</p><p>Samarbetet mellan Ekobrottsmyndighetens olika yrkesgrupper och verksamhetsdelar är myndighetens största styrka. Det är genom det och samverkan med andra myndigheter som man gör skillnad.</p><p>Fru talman! Jag yrkar bifall till reservation 1.</p><p>I sin rapport skriver Riksrevisionen att regeringen bör klargöra ansvarsförhållandena när det gäller underrättelseverksamheten.</p><p>Ekobrottsmyndigheten är en åklagarmyndighet med ett utökat uppdrag. Det innebär att åklagarverksamheten integreras med den polisiära verksamhet som krävs för att utreda de brott som myndigheten har i uppdrag att bekämpa.</p><p>Det förekommer också underrättelseverksamhet vid myndigheten. Att den bedrivs av Polismyndigheten står i den bestämmelse som anger att Polismyndigheten är personuppgiftsansvarig. Vi menar att det i nuläget inte finns behov av att ytterligare klargöra ansvarsförhållandena.</p><p>(Applåder)</p>",
    "intressent_id": "0136801772915",
    "rel_dok_id": "H901JuU45",
    "replik": "N",
    "systemdatum": "2022-10-03 17:33:36"
  }
}