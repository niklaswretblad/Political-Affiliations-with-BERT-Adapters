{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:181 om bättre tillgång till läkemedelsassisterad behandling vid opioidberoende",
    "underrubrik": "",
    "kammaraktivitet": "interpellationsdebatt",
    "anforande_id": "93d9026a-3062-eb11-914e-901b0e9b71a0",
    "anforande_nummer": "53",
    "talare": "Socialministern Lena Hallengren (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Jag valde medvetet att inte börja i änden tidig upptäckt och begränsad tillgång, utan just i att vi behöver ha den typ av åtgärder som kan häva överdoser, minska skador och göra att människor med svårt missbruk ges allt stöd, all vård och all behandling som kan tänkas för att de ska kunna lämna missbruket.</p><p>Jag vill kommentera frågan om sprutbyten. Johan Hultberg nämner Skåne, och det är väldigt träffande. Oavsett partifärg kan man väl säga att Skåne har stuckit ut lite grann och gått lite före. Både Johan Hultberg och jag känner till slitningen mellan regionerna; synen på sprutbyten i Skåne har rört upp övriga landet. Tack och lov har vi kommit över det värsta. Vi måste förstås se till att man inte ska behöva bo i Skåne eller i rätt del av landet; det här är vård som man har rätt till på likvärdiga villkor oavsett var man bor. Just därför blir naloxon ett bra exempel, tycker jag. Det handlar om att tillgängligheten ska finnas i landet. Det finns också informationsmaterial, rekommendationer och nationella riktlinjer.</p><p>Ska då en person som har ett svårt missbruk och söker vård hänvisas till någon allmän väntan? Man skulle mycket väl kunna säga att det är ett akut behov och att det krävs akut vård. Då väntar man inte. Detta är verkligen ett förhållningssätt som man behöver arbeta med i vården.</p><p>Kanske är det så som Johan Hultberg sa - vi vet nog hur många som får behandling, men hur många som har behov av behandling sa jag inte att vi har full koll på. Det är förstås viktigt att vi ökar den kunskapen. Hur många som får LARO-behandling är det viktigt att vi vet för att kunna göra bedömningar av vad det leder till, hur framgångsrikt det är och om man lyckas hantera LARO-behandlingen på rätt sätt i vården.</p><p>Jag har egentligen inte så mycket mer att tillägga annat än att säga att vi behöver arbeta vidare med det här på det sätt som vi har gjort med naloxon och sprutbyten. Detta är någonting som vi måste få ett gemensamt förhållningssätt till över landet, för det här är vård. Det är väl om inte annat lite grann av en gemensam mission för socialutskottet i Sveriges riksdag att se till att det betraktas som vård. Det är inte säkert att alla andra i samhället alltid ser det så. Det här skapar väldigt mycket känslor, debatt och diskussion.</p><p>Jag välkomnar att socialutskottet tar de initiativen och att vi gemensamt ser till att flytta fram positionerna när det gäller synen på människor med missbruk. De har rätt till vård och behandling. Vi måste också enträget fortsätta arbetet med att se till att människor som lider av samsjuklighet - det är inte nödvändigtvis alltid samma grupp - får den behandling som de har rätt till.</p>",
    "intressent_id": "0853395328224",
    "rel_dok_id": "H810181",
    "replik": "N",
    "systemdatum": "2021-01-29 13:49:57"
  }
}