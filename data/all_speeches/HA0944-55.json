{
  "anforande": {
    "dok_hangar_id": "5163046",
    "dok_id": "HA0944",
    "dok_titel": "Protokoll 2022/23:44 Onsdagen den 21 december",
    "dok_rm": "2022/23",
    "dok_nummer": "44",
    "dok_datum": "2022-12-21 00:00:00",
    "avsnittsrubrik": "En tillfällig skatt på extraordinära vinster för vissa företag under 2023 ",
    "underrubrik": "",
    "kammaraktivitet": "ärendedebatt",
    "anforande_id": "7967caa4-97a1-ed11-917f-901b0eac4c70",
    "anforande_nummer": "55",
    "talare": "Rickard Nordin (C)",
    "parti": "C",
    "anforandetext": "<p>Herr talman! Från Centerpartiets sida har vi varit tydliga. Vi är beredda att införa en skatt på det fossila och de övervinster som förekommit där. Det tycker vi är bra. Skillnaden mellan Centerpartiet och Socialdemokraterna är att Socialdemokraterna i detta fall inte gör skillnad mellan förnybart och fossilt.</p><p>Ledamoten säger att man inte vill och aldrig har velat beskatta allt. Ändå är det precis det man gör med detta förslag. Man gör ingen skillnad när det gäller det som kan hjälpa oss ur krisen, det vill säga mer produktion av förnybara bränslen, vilket skapar arbetstillfällen i Sverige, ökar vårt säkerhetspolitiska fokus och skulle kunna göra skillnad även för priset vid pump. Det vill man fortsätta beskatta från Socialdemokraternas sida.</p><p>Vi har haft ett gott samarbete med Socialdemokraterna de senaste åren. Det är synd att man inte väljer att fortsätta det samarbetet här i riksdagen genom att fokusera på det som är framtiden och beskatta bort det som tillhör det förgångna. Jag kan bara beklaga att Socialdemokraterna inte fortsätter på den inslagna linjen utan går tillbaka till gamla synder genom att välja att beskatta både det förnybara och det fossila. Det är tråkigt.</p><p>(Applåder)</p>",
    "intressent_id": "0132818093422",
    "rel_dok_id": "HA01SkU9",
    "replik": "Y",
    "systemdatum": "2023-01-31 19:47:44"
  }
}