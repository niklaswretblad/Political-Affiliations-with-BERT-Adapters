{
  "anforande": {
    "dok_hangar_id": "5062332",
    "dok_id": "H709128",
    "dok_titel": "Protokoll 2019/20:128 Fredagen den 29 maj",
    "dok_rm": "2019/20",
    "dok_nummer": "128",
    "dok_datum": "2020-05-29 00:00:00",
    "avsnittsrubrik": "Särskild debatt om åtgärder för att hindra smittspridning inom äldreomsorgen",
    "underrubrik": "",
    "kammaraktivitet": "",
    "anforande_id": "551ec86e-0ebd-ea11-9135-901b0eac4c70",
    "anforande_nummer": "26",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Jag vill tacka Acko Ankarberg för ett väldigt intressant inlägg och för väldigt konstruktivt samarbete under den här pandemin. Jag vill också med all respekt säga att det är mycket som behöver utvärderas. Hur många veckor gick det mellan det ena och det andra beslutet? Jag hoppas att det finns en viss förståelse för att jag inte bara kan stå och svara på det på en minut.</p><p>Jag vill dock understryka att vi ju känner till svårigheten med att ha 290 kommuner. Vi tycker att det finns många fördelar med att ha kommunalt självstyre, men svårigheten är att kommunerna inte på samma sätt som regionerna är vana att ge lägesbilder, att stämma av sina lager och att veta vilken skyddsutrustning man behöver. Det handlar helt enkelt om en väldig svårighet att få kommunerna att riktigt förstå frågan, förstå uppdraget och veta vad man behövde.</p><p>Återigen - det här kommer jag väl att få säga många gånger - hoppas jag att vi kan vara överens om att när man tittar i backspegeln är det <em>en </em>sak. För kommunerna var det dock väldigt svårt att se hur deras behov egentligen såg ut, och kan man inte uttrycka behoven blir det väldigt svårt för Socialstyrelsen som nationell myndighet att göra en egen bedömning av hur behoven ser ut.</p>",
    "intressent_id": "0853395328224",
    "rel_dok_id": "",
    "replik": "Y",
    "systemdatum": "2020-07-03 11:20:48"
  }
}