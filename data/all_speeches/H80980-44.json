{
  "anforande": {
    "dok_hangar_id": "5084255",
    "dok_id": "H80980",
    "dok_titel": "Protokoll 2020/21:80 Torsdagen den 11 februari",
    "dok_rm": "2020/21",
    "dok_nummer": "80",
    "dok_datum": "2021-02-11 00:00:00",
    "avsnittsrubrik": "Statsministerns frågestund",
    "underrubrik": "Utbetalningen av stöd till restaurangbranschen",
    "kammaraktivitet": "statsministerns frågestund",
    "anforande_id": "af002102-7ea7-eb11-914f-901b0eac4c78",
    "anforande_nummer": "44",
    "talare": "Annie Lööf (C)",
    "parti": "C",
    "anforandetext": "<p>Fru talman! Jag förutsätter att regeringen jobbar stenhårt för att de stöd man har rätt till också ska betalas ut. Men det många företagare nu kämpar med är att det är svårt att få plus och minus att gå ihop. Man har nu i nästan ett år levt utan vare sig gäster eller intäkter, och det tär på den ekonomiska situationen.</p><p>Vi hör nu om många, inte bara ett fåtal, som har fått vänta i över ett halvår och om att det nu inte ens går att söka stöden på grund av havererade datasystem och utökade kontroller. Nu är det viktigt att utbetalningarna kommer och att det sker mycket snabbare. Skramlet med kastruller och grytlock måste bytas ut mot klirret av det stöd man har rätt till.</p><p>Jag har därför ett medskick till statsministern: Här behöver regeringen ta sitt ansvar. Det är inte rimligt att det tar ett halvår att få stöd som man har rätt till.</p>",
    "intressent_id": "0862868280923",
    "rel_dok_id": "H8C120210211sf",
    "replik": "N",
    "systemdatum": "2021-04-27 19:29:13"
  }
}