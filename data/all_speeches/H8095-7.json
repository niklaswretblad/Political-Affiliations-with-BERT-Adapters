{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellationerna 2019/20:449 och 453 om särbehandling av enskilda bolag",
    "underrubrik": "",
    "kammaraktivitet": "interpellationsdebatt",
    "anforande_id": "5c48e5fe-ab04-eb11-9146-901b0e9b71a8",
    "anforande_nummer": "7",
    "talare": "Tony Haddou (V)",
    "parti": "V",
    "anforandetext": "<p>Fru talman! Det var skatteflykt jag nämnde, och av de fyra minuterna lades kanske 15 sekunder på skatteflyktsfrågan.</p><p>En fråga står dock obesvarad, nämligen om Baylan kan tänka sig att rösta för en offentlig land-för-land-rapportering. Då skulle de här jättarna som Baylan fjäskat för visa offentligt var de betalar sin skatt och hur mycket av vinsterna som de skickar iväg till Irland eller Luxemburg.</p><p>Varsel togs upp, och det är ju otroligt sorgligt när det händer. Jag tycker att Baylan ska fundera på vilka jobb som slås ut och vilken arbetsmarknad man skapar när man tar in företag som Amazon, för medan världens länder just nu diskuterar hur vi ska beskatta nätjättarna - Baylan var inne på digitaliseringen - gör Socialdemokraterna precis tvärtom. Ni köper lobbyismen från storföretagen som inte betalar skatt. Företagen spelar ut stater mot varandra. De kommer till Sverige men ska inte betala någon skatt här.</p><p> STYLEREF Kantrubrik \\* MERGEFORMAT Svar på interpellationer</p><p>Medan världen går in i en ekonomisk depression och kriser avlöser varandra - vi är inne i en djup kris just nu - har miljarder rullat in till de amerikanska nätjättarna som fortsätter att göra miljardutdelningar och inte betalar någon skatt. Skatteflykt är deras affärsmodell, och de nätjättar som vi pratar om nu har blivit så stora och rika att de har tagit över världens marknadsandelar inom den här branschen, på hela området. Jag hoppas att näringsministern förstår hur domino fungerar: Det är en bit som slår ut en annan bit som i sin tur slår ut en annan.</p><p>När Baylan sitter här och räknar på jobb som etableras måste man också räkna på jobb som slås ut. När regeringen räknar på skatteintäkter som kommer in med anledning av att folk arbetar kanske ni ska ha en kolumn i en Excelfil på Näringsdepartementet för hur mycket skatteflykten kostar eller för hur mycket skattepengar som försvinner när mindre bolag tvingas att lägga ned - mindre bolag som gör rätt för sig och betalar skatt, medan Amazon på sikt har monopol på marknaden och inte betalar någon skatt.</p><p>Näringsministern tar upp Facebook i sitt svar. De fick ju 140 miljoner av regeringen, vilket ledde till 56 jobb enligt Aftonbladets granskning. Det är över 2,5 miljoner kronor per jobb. Det är väldigt dyr arbetsmarknadspolitik. Dessutom toppar bolaget Panamaläckan när det gäller bolag som bygger sin affärsverksamhet på skatteflykt.</p><p>När det kommer till Amazon slussas pengarna till Luxemburg. För Facebooks del går upplägget ut på att inte redovisa intäkter lokalt utan slussa dem vidare till bolagets europeiska huvudkontor på Irland.</p><p>Det här är också anledningen till att Socialdemokraterna måste börja se europeiska länder som skatteparadis. I dag gör tyvärr inte regeringen det, utan både Luxemburg och Irland går fria från EU:s svarta lista över skatteparadis. Socialdemokraterna verkar tycka att det är helt okej; vi har digitalisering och sedan jobbar man internationellt med det. Men ni blockerar ju förslagen när de kommer internationellt. Ni blockerade förslagen om offentlig land-för-land-rapportering senast i höstas.</p><p>Nu har ni en chans till. Ett sådant initiativ ligger hos Sveriges riksdag. Frågan tas upp igen i EU, efter OECD:s ramverk. Varför röstar ni inte för en offentlig land-för-land-rapportering så att man faktiskt kan se vart dessa företag flyttar sina vinster och hur mycket de beskattas i de länder där de är? Det tycker jag att Baylan ska kika på.</p><p>Då kvarstår frågan om Sverige ska vara ett centrum för den här typen av upplägg och avtal, där storföretagen tar del av allt vi har byggt upp tillsammans i form av infrastruktur, vägar, offentlig service och fiber medan de inte ger någonting alls tillbaka utan tvärtom kommer att slå ut mindre bolag som faktiskt gör rätt för sig och betalar skatt.</p>",
    "intressent_id": "0920901966627",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:00"
  }
}