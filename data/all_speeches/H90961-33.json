{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "22c790c4-7aba-ec11-9167-901b0eac4c78",
    "anforande_nummer": "33",
    "talare": "Johan Forssell (M)",
    "parti": "M",
    "anforandetext": "<p>Fru talman! Den här debatten handlar om hedersrelaterat våld och förtryck. Den handlar om hur friheten tas ifrån väldigt många människor i vårt land och hur de blir utsatta för fasansfulla saker och medeltida värderingar. Då väljer Miljöpartiet att tala om vårdnadsbidrag. För mig, fru talman, illustrerar detta att Miljöpartiet tyvärr fortfarande inte förstår problemen och dess omfattning eller var vi befinner oss. Det här är i sammanhanget, med all respekt, en väldigt perifer fråga.</p><p>Vi moderater tror på valfriheten. Vi tror att familjer ser olika ut och tycker att det ska kunna finnas en möjlighet att bestämma själva - det begrepp som så många politiker på vänsterkanten har så svårt för, eftersom de då inte får bestämma över alla utan man fattar den typen av beslut själv. Vi kommer att fortsätta stå upp för den politiken.</p><p>Men när det gäller just detta, det hedersrelaterade våldet och förtrycket, kommer vi att vara glasklara på ett helt annat sätt än vad den här regeringen har lyckats vara.</p>",
    "intressent_id": "0126797549328",
    "rel_dok_id": "",
    "replik": "Y",
    "systemdatum": "2022-04-12 18:08:41"
  }
}