{
  "anforande": {
    "dok_hangar_id": "5112846",
    "dok_id": "H90933",
    "dok_titel": "Protokoll 2021/22:33 Onsdagen den 24 november",
    "dok_rm": "2021/22",
    "dok_nummer": "33",
    "dok_datum": "2021-11-24 00:00:00",
    "avsnittsrubrik": "Statens budget 2022 - Rambeslutet ",
    "underrubrik": "",
    "kammaraktivitet": "ärendedebatt",
    "anforande_id": "b09c9294-3e5f-ec11-915f-901b0eac4c70",
    "anforande_nummer": "72",
    "talare": "Elisabeth Svantesson (M)",
    "parti": "M",
    "anforandetext": "<p>Herr ålderspresident! Det går ett rykte här utanför och i medierna om att Miljöpartiet vill lämna regeringen. Jag tänker att det bästa vore om Miljöpartiet lämnade riksdagen. Jag tänker göra allt jag kan för att de ska göra det nästa höst. Låt mig säga några ord om varför.</p><p>Karolina Skog pratar om kriser. Ja, men en av dessa kriser har ju Karolina Skog själv varit med och orsakat: elkrisen. Den elkris vi ser nu och har sett de senaste åren beror ju på politiska beslut som Socialdemokraterna och Miljöpartiet tillsammans har fattat.</p><p> STYLEREF Kantrubrik \\* MERGEFORMAT Statens budget 2022 - Rambeslutet</p><p>Hushållen märker av det. Företag märker av det. I februari i år stängde Holmen två av sina pappersbruk på grund av extrema elpriser. Pågen i Malmö har skjutit upp planer på att expandera. Oljekraftverket i Karlshamn har periodvis startats. Det har eldats mycket olja där. Detta drabbar dem som också Åsa Westlund pratar om: vanligt folk. Elpriserna är höga och kommer att vara höga under vintern. Vattenfall räknar med detta.</p><p>Dessutom, herr ålderspresident, är drivmedelspriserna väldigt höga i Sverige. Jag vet att Miljöpartiet verkligen ogillar att vi vill sänka skatten på drivmedel. Men låt mig göra klart att Sverige har de högsta drivmedelspriserna. Priset på diesel är högst i hela världen. Jag ska rätta mig där; jag tror att Hongkong kan ha lite högre. Men Sverige har bland de högsta drivmedelspriserna i världen, och många är verkligen påverkade av detta - ensamhushåll och ensamstående mammor och pappor som är helt beroende av sin bil.</p><p>Min fråga, min enkla fråga, till Miljöpartiet är när Miljöpartiet tycker att det är nog. Finns det någon gräns, menar Miljöpartiet, för hur höga drivmedelspriserna i Sverige kan vara?</p>",
    "intressent_id": "0899112324519",
    "rel_dok_id": "H901FiU1",
    "replik": "Y",
    "systemdatum": "2021-12-17 14:38:47"
  }
}