{
  "anforande": {
    "dok_hangar_id": "5094406",
    "dok_id": "H809109",
    "dok_titel": "Protokoll 2020/21:109 Fredagen den 16 april",
    "dok_rm": "2020/21",
    "dok_nummer": "109",
    "dok_datum": "2021-04-16 00:00:00",
    "avsnittsrubrik": "Svar på interpellation 2020/21:573 om SJ och Mälardalstrafik",
    "underrubrik": "",
    "kammaraktivitet": "interpellationsdebatt",
    "anforande_id": "610c2916-aee0-eb11-9153-901b0eac4c78",
    "anforande_nummer": "33",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Herr ålderspresident! Jag blir lite förvånad. Först röstar man igenom ett regelverk, och det är det som jag redogör för. Det är det som styr i dag. Det är en konkurrensutsatt marknad. Det har Kerstin Lundgren och hennes parti tillsammans med de fyra borgerliga partierna bestämt. Min bedömning är att det fortfarande finns en ganska bastant majoritet för detta i Sveriges riksdag. Skulle det förändras är jag den första att tillsammans med konstruktiva parter diskutera en annan tingens ordning. Men det är i alla fall inte min bild av hur läget är i Sveriges riksdag, och det är det som jag redogör för. Det är också det som styr. </p><p> STYLEREF Kantrubrik \\* MERGEFORMAT Svar på interpellationer</p><p>Ett riksdagsbeslut med ett direktiv - ett ägardirektiv i detta fall - är inte frivilligt valt arbete för regeringen. Vi har naturligtvis den djupaste respekt för de beslut som riksdagen tar. Så är det, och så ska det också vara därför att riksdagen är de folkvalda och folkets främsta företrädare. </p><p>När det gäller kollektivtrafiken är det precis som Kerstin Lundgren säger att den, precis som många andra branscher och trafikslag, har drabbats hårt. Det är mot den bakgrunden som vi tillsammans har sett till att vi också har avsatt extra pengar i budgeten för att se till att upprätthålla kollektivtrafiken under dessa ganska svåra omständigheter. </p><p>I den budget som gäller har vi sett till att det har utbetalats 3 miljarder kronor till kollektivtrafikmyndigheterna. Av dessa 3 miljarder kronor har 1,6 miljarder kronor gått till Mälardalstrafik för att de ska kunna upprätthålla trafik. Ytterligare 2 miljarder kronor kommer att fördelas när bokslutet är klart den 30 juni 2021. Detta har vi gjort tillsammans i det budgetsamarbete som vi har just för att kunna upprätthålla trafiken. </p><p>Parallellt med detta är det här, precis som Kerstin Lundgren säger, en verksamhet som har pågått. Jag behöver inte säga det i ägarsammanhang utan jag kan säga det här från riksdagens talarstol: Det vore väldigt bra om man hittade lösningar inom ramen för det avtal som man har träffat. </p><p>Vad är ett föredöme? Ett föredöme är att se till att agera på hederligt och sjyst sätt i enlighet med de avtal man träffar på en konkurrensutsatt marknad. Dessa krav ställer vi på alla de statliga bolagen och också på SJ AB. </p><p>Jag är den första att önska att man kan hitta en lösning som innebär att man kan klara av att lösa de kollektivtrafiksutmaningar som finns så länge denna pandemi pågår men också att man gör det på ett sådant sätt att man också tar gemensamt ansvar. </p><p>Det är klart att skattekollektivet tar kostnaden. Hittills har vi gemensamt, i detta fall via förluster hos SJ, tagit kostnader på närmare en halv miljard för Mälardalstrafiken från statens sida enligt SJ - 3-4 miljoner kronor per dag enligt SJ:s vd. Då är det naturligt att man också har en förhandling. Det absolut bästa vore om man i stället för att ha en massa konflikter helt i onödan hittar lösningar på detta. Då krävs det naturligtvis att det finns en vilja och en konstruktivitet. Och det hoppas jag finns hos alla parter. </p><p>Men jag skulle också vilja fråga Kerstin Lundgren lite mer konkret. Givet direktiven - jag har uppfattat att det inte finns någon majoritet i Sveriges för andra direktiv - vad tycker Kerstin Lundgren att jag mer exakt ska beordra SJ att göra? Det vore väldigt intressant att få reda på, givet de regler som finns. </p>",
    "intressent_id": "0973474532717",
    "rel_dok_id": "H810573",
    "replik": "N",
    "systemdatum": "2021-07-09 14:07:02"
  }
}