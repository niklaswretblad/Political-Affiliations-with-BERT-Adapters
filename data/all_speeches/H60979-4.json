{
  "anforande": {
    "dok_hangar_id": "5031716",
    "dok_id": "H60979",
    "dok_titel": "Protokoll 2018/19:79 Tisdagen den 23 april",
    "dok_rm": "2018/19",
    "dok_nummer": "79",
    "dok_datum": "2019-04-23 00:00:00",
    "avsnittsrubrik": "Svar på interpellationerna 2018/19:96 och 154 om den ekonomiska politikens konsekvenser för boende på landsbygden",
    "underrubrik": null,
    "kammaraktivitet": "interpellationsdebatt",
    "anforande_id": "2cc748da-4176-e911-911b-901b0eac4c78",
    "anforande_nummer": "4",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag vill börja med att tacka Mattias Karlsson och Sofia Westergren för två mycket viktiga interpellationer som handlar om att man ska kunna bo, leva och driva företag i hela Sverige. Jag vill påpeka att bilen har en särskild roll för den fria rörligheten. Den ger oss möjlighet att resa när vi vill, vart vi vill och med vem vi vill. Bilen konkurrensutsätter också alla andra trafiksystem och gör dem bättre. Bil och vägtransporter är en förutsättning för ett fungerande samhälle. Och, fru talman, alla vinner på bilen. Däremot är det självklart att vi ska bekämpa utsläpp. </p><p>Jag är född och uppvuxen i Norrbotten, jag har mycket släkt i Norrbotten och jag vet hur viktigt det är med bil. Jag bor i Gävleborg, och jag kan konstatera att vi har en väl utbyggd lokaltrafik där. Men om man bor i byarna i Hälsingland eller Gästrikland är man beroende av bilen. Om man bor i Nacka eller i Stockholm har man en bekväm tunnelbana och annan bekväm kollektivtrafik. Man kanske också har ett apotek som är öppet dygnet runt. Det är något fundamentalt annorlunda mot att bo i en by i Ljusdals kommun. </p><p></p><p>Jag råkar känna en ensamstående trebarnsmamma som bor i Ljusdals kommun. Hon är helt beroende av bilen. Hon är beroende av bilen för att skjutsa sina barn till träningar, för att åka och handla och för att ta sig till det lilla företag som hon driver. </p><p>Vi beslutsfattare måste ha respekt för att olika människor har olika levnadssituationer. I ett avlångt land som Sverige är bilen mycket viktig. </p><p>Jag noterar att finansministern i sitt svar sa att hon vill se över reseavdraget. Det är gott så, även om kollegan Mattias Karlsson pekade på de problem som finns med reseavdraget. </p><p>Men, fru talman, den som är funktionsnedsatt och är beroende av bil eller den som är pensionär - till exempel mina svärföräldrar i Boden som har jobbat hela sitt liv i Bodens kommun - har inget reseavdrag. Mina svärföräldrar är beroende av att kunna tanka sin Seat för att åka och hälsa på sina vänner i Boden. Alternativet är naturligtvis att säga till svärfar att om de inte har råd att tanka bilen får de stanna hemma. </p><p>Jag noterar också att ett socialdemokratiskt kommunalråd, Niklas Nordström, i Luleå rasar över regeringens politik på detta område. Det händer inte varje dag. </p><p>Dagens industri hade en löpsedel och skrev på ett dubbeluppslag om bensinskatteuppror i Norrbotten. Ja, det är en ren beställning. Om man chockhöjer bensinskatterna och drivmedelsskatterna är det en ren beställning att folk reagerar. Det gör de naturligtvis med all rätt. </p><p>Sedan finns det ett perspektiv till, och det är näringslivets konkurrenskraft. Det är naturligtvis rimligt att även de som driver företag utanför storstäderna ska ha möjlighet att skicka sina säljare med bil och att transportera varor och gods. Det är självklart att det är så. </p><p>Jag vet att Miljöpartiet har haft idéer om att man ska köra gods i tunnelbanan i Stockholm. Men till och med Miljöpartiets representant i Norrbotten talade i artikeln i Dagens industri om att man inte kan chockhöja drivmedelsskatterna så att folk inte har råd att bo och verka. Det kommer inte att lösas med en reseavdragsutredning, utan det krävs en politik som på riktigt tillåter människor att bo och leva i hela Sverige. </p>",
    "intressent_id": "0588282566419",
    "rel_dok_id": "H6C120190423ip",
    "replik": "N",
    "systemdatum": "2019-05-14 14:15:26"
  }
}