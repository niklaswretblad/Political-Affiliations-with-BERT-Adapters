{
  "anforande": {
    "dok_hangar_id": "5031093",
    "dok_id": "H60976",
    "dok_titel": "Protokoll 2018/19:76 Onsdagen den 10 april",
    "dok_rm": "2018/19",
    "dok_nummer": "76",
    "dok_datum": "2019-04-10 00:00:00",
    "avsnittsrubrik": "Debatt med anledning av vårpropositionens avlämnande",
    "underrubrik": null,
    "kammaraktivitet": null,
    "anforande_id": "774c6077-006d-e911-911b-901b0eac4c78",
    "anforande_nummer": "92",
    "talare": "Ulla Andersson (V)",
    "parti": "V",
    "anforandetext": "<p>Herr talman! Sverigedemokraterna har varit med och genomdrivit stora besparingar på Arbetsförmedlingen och är därmed också medansvariga för ett av vår tids största varsel. De är nu medansvariga för att 4 500 personer riskerar att förlora sina jobb - professionella arbetsförmedlare som verkligen behövs i arbetet för att få fler människor som står långt ifrån arbetsmarknaden närmare arbetsmarknaden och i arbete.</p><p> STYLEREF Kantrubrik \\* MERGEFORMAT Debatt med anledning av vårpropositionens avlämnande</p><p>Mer än hälften av landets alla kontor riskerar att försvinna, och framför allt drabbas små landsbygdskommuner väldigt hårt. Hemma i Gävleborg försvinner fem av tio kontor, och då är vi ändå det län som har högst arbetslöshet med över 10 000 som står långt ifrån arbetsmarknaden, och det är främst för att man inte har klarat av grundskolan eller har gymnasieutbildning.</p><p>I Oscar Sjöstedts valkrets i Västmanland är det ca 11 000 öppet arbetslösa eller i program, och även där försvinner hälften av kontoren. Fagersta, en bruksort med hög arbetslöshet, blir av med sitt kontor, och likaså drabbas Arboga och Hallstahammar.</p><p>Egentligen ville Sverigedemokraterna ha ännu större besparingar än de som genomförts. Men, herr talman, jag undrar verkligen vad Oscar Sjöstedt har att säga till alla de 4 500 personer som har varslats och riskerar att mista sina jobb, till deras familjer och till alla dem som är i behov av Arbetsförmedlingens professionella arbetsförmedlare för att få stöd och hjälp. Och vad säger han till de landsbygdskommuner som Fagersta som drabbas hårt av neddragningarna och kommer att få ökade kostnader?</p>",
    "intressent_id": "0628190530410",
    "rel_dok_id": null,
    "replik": "Y",
    "systemdatum": "2019-05-02 19:34:51"
  }
}