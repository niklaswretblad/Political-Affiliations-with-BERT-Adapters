{
  "anforande": {
    "dok_hangar_id": "5063601",
    "dok_id": "H709137",
    "dok_titel": "Protokoll 2019/20:137 Torsdagen den 11 juni",
    "dok_rm": "2019/20",
    "dok_nummer": "137",
    "dok_datum": "2020-06-11 00:00:00",
    "avsnittsrubrik": "Svenskt deltagande i militär insats för stärkt säkerhet i Mali",
    "underrubrik": "",
    "kammaraktivitet": "",
    "anforande_id": "655ab799-a4e3-ea11-913b-901b0eac4c70",
    "anforande_nummer": "26",
    "talare": "Sven-Olof Sällström (SD)",
    "parti": "SD",
    "anforandetext": "<p>Fru talman! När jag tänker på svenska internationella militära insatser tänker jag inte på filmen <em>Återstoden av dagen</em> utan snarare på filmen <em>The Neverending Story</em>. Nästa gång vi sänder folk till Afghanistan kommer män och kvinnor att delta som inte ens var födda när de insatserna började.</p><p>Ser regeringen något slut på insatsen i Mali - något stoppdatum? När ska den svenska insatsen vara färdig i Mali?</p><p>Det har framförts från både försvarsministern och Liberalernas representant att insatsen kostar nästan inget - 190 miljoner per år. Det är lite grann av det resonemang man kan se i tv-programmet <em>Lyxfällan</em> på TV3. Man går in i Icabutiken och köper en chipspåse, två colaflaskor och ett paket cigaretter. Det blir inte så mycket pengar vid det tillfället, men om man sitter fast i en insats under årtionden blir det mycket pengar. Det är pengar som skulle kunna användas till ett civilt försvar, försvar mot pandemier eller upprustning av försvaret på hemmaplan.</p><p>Finns det ett stoppdatum, försvarsministern? Finns det också en gräns för hur mycket pengar insatserna får kosta?</p>",
    "intressent_id": "0772402807013",
    "rel_dok_id": "",
    "replik": "Y",
    "systemdatum": "2020-08-21 13:51:32"
  }
}