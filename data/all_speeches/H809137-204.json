{
  "anforande": {
    "dok_hangar_id": "5100553",
    "dok_id": "H809137",
    "dok_titel": "Protokoll 2020/21:137 Onsdagen den 9 juni",
    "dok_rm": "2020/21",
    "dok_nummer": "137",
    "dok_datum": "2021-06-09 00:00:00",
    "avsnittsrubrik": "Strategisk exportkontroll 2020 - krigsmateriel och produkter med dubbla användningsområden",
    "underrubrik": "",
    "kammaraktivitet": "ärendedebatt",
    "anforande_id": "e3184259-3c1d-ec11-915b-901b0eac4c78",
    "anforande_nummer": "204",
    "talare": "Håkan Svenneling (V)",
    "parti": "V",
    "anforandetext": "<p>Fru talman! Ja, då står vi här för tredje gången, Kenneth G Forslund, och debatterar vapenexport och punkt 70 i januariöverenskommelsen. För tredje gången har jag försökt få svar på när och hur regeringen ska säkerställa genomförandet av punkt 70. Tyvärr verkar det som att det bara är jag och Lars Adaktusson som brinner för januariöverenskommelsens punkt 70 - åtminstone den.</p><p>När man läser årets skrivelse från regeringen kan man bara konstatera att vapenexporten till de krigförande parterna i Jemenkriget inte bara fortsätter utan ökar. Nu är den svenska vapenexporten nästan tio gånger så stor som det svenska biståndet. Den i särklass största mottagaren av svensk krigsmateriel 2020 var diktaturen Förenade Arabemiraten, som är en av de krigande parterna i Jemen.</p><p>Förutom det visar årets redovisning att Sverige har inlett två nya, hemliga militära samarbeten med Saudiarabien. Regeringen har slagit sig för bröstet och sagt: Ingen vapenexport till Saudiarabien längre! Det är ett avslutat kapitel! Nu har man inlett två nya samarbeten. De dyker inte upp i pengasiffrorna i den här redovisningen, utan de kommer om några år.</p><p></p><p>Hur, Kenneth G Forslund, kan vi ha fått en ökad vapenexport till den saudiskledda koalitionen? Hur kan nya vapenaffärer med Saudiarabien vara förenliga med punkt 70 i januariöverenskommelsen? Är det rent av så att punkt 70 är struken ur januariöverenskommelsen?</p>",
    "intressent_id": "0682989845822",
    "rel_dok_id": "H801UU9",
    "replik": "Y",
    "systemdatum": "2021-09-24 15:36:45"
  }
}