{
  "anforande": {
    "dok_hangar_id": "5063419",
    "dok_id": "H709136",
    "dok_titel": "Protokoll 2019/20:136 Onsdagen den 10 juni",
    "dok_rm": "2019/20",
    "dok_nummer": "136",
    "dok_datum": "2020-06-10 00:00:00",
    "avsnittsrubrik": "Partiledardebatt",
    "underrubrik": "",
    "kammaraktivitet": "",
    "anforande_id": "eb22fc02-a4e3-ea11-913b-901b0eac4c70",
    "anforande_nummer": "56",
    "talare": "Statsministern Stefan Löfven (S)",
    "parti": "S",
    "anforandetext": "<p>Herr talman! Den 1 februari klassade regeringen covidsjukdomen som samhällsfarlig och allmänfarlig. Det är detsamma som att politiskt peka med hela handen. Därefter har vi, som jag sa tidigare, haft 30 extra regeringssammanträden för att se till att det ska finnas resurser i vård och omsorg. Vi kommer att behöva göra ännu mer, men hittills har vi lagt 250 miljarder som är direkt budgetpåverkande.</p><p>Att regera i en kris innebär att man får fatta beslut precis efter den situation som råder här och nu. Man måste ha en uttänkt strategi och en plan, och sedan får man fatta beslut i takt med utvecklingen och kunskapen om viruset.</p><p>Sverigedemokraterna har under våren varit mycket angelägna om att svenska grundskolor skulle stängas. Det var vi emot, eftersom det dels hade försämrat barnens lärande och trygghet, dels hade det riskerat nya smittorisker för mor- och farföräldrar. Vi stängde inte grundskolorna.</p><p>Kan vi vara överens, Jimmie Åkesson, om att beslutet att inte stänga skolorna var rätt?</p>",
    "intressent_id": "0218878014918",
    "rel_dok_id": "",
    "replik": "Y",
    "systemdatum": "2020-08-21 13:47:23"
  }
}