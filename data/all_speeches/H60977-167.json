{
  "anforande": {
    "dok_hangar_id": "5031376",
    "dok_id": "H60977",
    "dok_titel": "Protokoll 2018/19:77 Torsdagen den 11 april",
    "dok_rm": "2018/19",
    "dok_nummer": "77",
    "dok_datum": "2019-04-11 00:00:00",
    "avsnittsrubrik": "Yrkestrafik och taxi",
    "underrubrik": null,
    "kammaraktivitet": "ärendedebatt",
    "anforande_id": "7ed6f22d-016d-e911-911b-901b0eac4c78",
    "anforande_nummer": "167",
    "talare": "Thomas Morell (SD)",
    "parti": "SD",
    "anforandetext": "<p>Fru talman! Tack så mycket, Teres Lindberg! Det var intressant att få höra en beskrivning av mitt tidigare yrke. Du bommade på en hel del saker där.</p><p>Låt oss ta det här med beväpningen. Det kan vara bra om man läser hela texten i motionen. Då hade man också sett att vi föreslår en kompetenshöjning för bilinspektörer. Därefter kan man beväpna dem, om det skulle behövas. Detta skulle vara i jämnhöjd med en polisman. Men jag kanske får göra på samma sätt som jag gjorde när jag var ute på vägen och hade förare som inte hade riktig koll på läget: Jag hade högläsning.</p><p>Jag vill ta upp några andra saker också, som irriterar mig lite grann. Det är dock ganska vanligt när Socialdemokraterna ska beskriva verkligheten. Det är helt rätt att två ledamöter i parlamentet jobbade hårt med dessa frågor. Den ena var Jens Nilsson. Han är tyvärr avliden. Den andre är Peter Lundgren. De som har kommit efteråt har ärvt det arbete som dessa två herrar gjorde. En mer korrekt beskrivning av verkligheten vore önskvärd.</p><p>Jag måste få ställa en fråga till ledamot Teres Lindberg. Hur har Socialdemokraterna tänkt lösa problemet ute på vägarna om det inte finns människor som kan göra jobbet?</p><p>På min gamla arbetsplats fanns det när jag jobbade i yttre tjänst tre turlag med nio man i varje turlag. I dag är de totalt fem stycken. På den plats där jag gjorde min praktik fanns 46 poliser i yttre tjänst. De är i dag fyra.</p><p>Man kan naturligtvis skärpa lagstiftningen, men det hjälper inte om någon inte tar verktygslådan och går ut. Hur tänker ni alltså lösa detta?</p>",
    "intressent_id": "0880018341619",
    "rel_dok_id": "H601TU11",
    "replik": "Y",
    "systemdatum": "2019-05-02 19:40:00"
  }
}