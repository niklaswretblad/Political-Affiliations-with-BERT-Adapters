{
  "anforande": {
    "dok_hangar_id": "5047744",
    "dok_id": "H70936",
    "dok_titel": "Protokoll 2019/20:36 Torsdagen den 21 november",
    "dok_rm": "2019/20",
    "dok_nummer": "36",
    "dok_datum": "2019-11-21 00:00:00",
    "avsnittsrubrik": "Frågestund",
    "underrubrik": "Kostnaden för höghastighetståg",
    "kammaraktivitet": "frågestund",
    "anforande_id": "9cf68a3d-d11c-ea11-912c-901b0e9b71a8",
    "anforande_nummer": "64",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Jag noterar att Riksrevisionens granskning och den rapport som har kommit - jag ska läsa den ordentligt sedan - i huvudsak tar sin utgångspunkt i det arbete som bedrevs under alliansregeringen. Det var ju under den alliansledda regeringen man började arbeta med det som blev Sverigebygget, det stora löfte som man gick till val på 2014 och som vi sedan har tagit över eftersom vi delar den visionen.</p><p>Vi måste kunna fortsätta utveckla den svenska järnvägen och få nya stambanor på plats för att pendeltågen och godstågen ska komma fram. Det är fullt i det svenska järnvägssystemet. Det behövs utvecklad kapacitet. Att Moderaterna inte har kvar den visionen kan jag bara beklaga även om jag vet att många moderater ute i landet fortfarande delar den.</p><p>Kostnadsberäkningarna som Trafikverket gör ligger kring 230 miljarder. Det är ungefär samma kostnad som Sverigeförhandlingen kom fram till. Men då exkluderar vi också det bostadsbyggande på kanske 100 000 bostäder som många kommuner och regioner nu förbundit sig att genomföra.</p>",
    "intressent_id": "0284192765516",
    "rel_dok_id": "H7C120191121fs",
    "replik": "N",
    "systemdatum": "2019-12-12 12:19:54"
  }
}