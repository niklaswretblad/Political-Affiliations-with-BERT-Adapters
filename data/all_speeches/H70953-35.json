{
  "anforande": {
    "dok_hangar_id": "5050738",
    "dok_id": "H70953",
    "dok_titel": "Protokoll 2019/20:53 Tisdagen den 17 december",
    "dok_rm": "2019/20",
    "dok_nummer": "53",
    "dok_datum": "2019-12-17 00:00:00",
    "avsnittsrubrik": "Ekonomisk trygghet vid sjukdom och funktionsnedsättning",
    "underrubrik": "",
    "kammaraktivitet": "ärendedebatt",
    "anforande_id": "addc40d6-3148-ea11-9130-901b0e9b71a0",
    "anforande_nummer": "35",
    "talare": "Björn Petersson (S)",
    "parti": "S",
    "anforandetext": "<p>Fru talman! Vi hörde Elisabeth Björnsdotter Rahm inleda med ett lidelsefullt anförande om hur de sjukskrivna har det och om hur de med psykiska diagnoser kämpar och har det svårt och ibland till och med har det omöjligt att ta sig till vårdcentralen för att träffa läkare.</p><p>Sedan kom vi mot slutet av anförandet, och Moderaternas lösning på detta gav sig till känna: en ny karensdag vid dag 15 och mer avtrappning i sjukpenningnivåerna. Från dag 90 ska sjukpenningen nu dras ned till 75 procent och från dag 180 till 70 procent.</p><p>Man vill återinföra den bortre tidsgränsen. Man vill ha sänkt tak i sjukförsäkringen. I motionen kan vi också läsa att man vill skärpa kvalificeringskraven för ersättning i sjuk- och aktivitetsersättningen.</p><p>Samhällskontraktet ska skärpas, skriver Moderaterna. Detta är något som jag själv brukar säga.</p><p>Fru talman! Jag undrar hur Elisabeth Björnsdotter Rahm och Moderaterna ser på samhällskontraktet.</p>",
    "intressent_id": "0358278412329",
    "rel_dok_id": "H701SfU1",
    "replik": "Y",
    "systemdatum": "2020-02-05 17:09:38"
  }
}