{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:463 om ersättning för att hindra smittspridning i riskgrupper",
    "underrubrik": "",
    "kammaraktivitet": "interpellationsdebatt",
    "anforande_id": "7648e5fe-ab04-eb11-9146-901b0e9b71a8",
    "anforande_nummer": "33",
    "talare": "Lars Beckman (M)",
    "parti": "M",
    "anforandetext": "<p>Fru talman! Jag citerar gärna Maria Persdotter, som statsrådet säkert har träffat många gånger, inte minst i den tidigare rollen som kommunikationschef i arbetarrörelsen:</p><p>\"Här och nu ser vi inget slut på coronaeländet och för många RBU-familjer uppstår nya problem nu när skolorna har dragit igång igen. Fortfarande finns det inga rekommendationer när det gäller barn med omfattande funktionsnedsättningar och andningsproblematik. Fortfarande anser myndigheterna att barn aldrig kan tillhöra riskgrupp just på grund av att de är barn.</p><p>Men barn som behöver andningshjälp i form av olika maskiner även i sitt friska tillstånd, de barnen tillhör riskgrupp. Riskgrupp när det gäller säsongsinfluensa, riskgrupp när det gäller olika virus, ja till och med när det gäller en helt vanlig förkylning. I våras hade RBU en debattartikel publicerad i Svenska Dagbladet där vi krävde ett omtag när det gäller barn med omfattande fysiska funktionsnedsättningar.\"</p><p>Fru talman! Den här frågan handlar om liv och död. Den här frågan kan handla om en flicka som har andningsmaskin dygnet runt och som dör om hon får covid-19. Hon dör om hon får covid-19. Det borde vara statsrådets absolut högsta angelägenhet i en sådan här allvarlig samhällssituation att börja med att skydda de svagaste. Börja med att skydda dem som behöver samhällets skyddsnät absolut mest av alla: de som är beroende av att inte få covid-19 beroende på att de i princip vet att då är det kört.</p><p> STYLEREF Kantrubrik \\* MERGEFORMAT Svar på interpellationer</p><p>Det här har föräldrar löst på många olika sätt. Det finns familjer som är tjänstlediga om de lyckats ordna det. Man försöker lösa det på alla sätt och vis. Men jag blir bekymrad när statsrådet säger att hon inte har något besked att ge. Betyder det att regeringen inte arbetar med frågan? Betyder det att statsrådet inte tar RBU:s och FUB:s oro, tillsammans med alla de familjer som berörs, på allvar? Det är många som förväntar sig ett besked.</p><p>Har statsrådet förstått den absurda skillnaden? Här har vi en person som blivit av med sin statliga assistansersättning. Vi vet vilka konsekvenser regleringsbrevet 2016 fick, när tusentals personer med stort vårdbehov slängdes ut från den statliga LSS-ersättningen. Eftersom de här personerna fortfarande har samma behov har kommunerna fått ta ett stort ansvar. Det är statsrådet väl medveten om. Då kommer nästa förolämpning. De som slängdes ut från den statliga LSS-ersättningen får nu nästa förnedring när de inte kan tillhöra riskgrupp.</p><p>Kan statsrådet föreställa sig hur det är att ha det så här med ett litet barn eller en ung vuxen? Föräldrarna känner naturligtvis ett stort ansvar att skydda sitt barn från en allvarlig sjukdom. Och så får de nästa hån, nämligen att statsrådet säger att \"jag har inget nytt besked att ge till er\".</p><p>Det här handlar om liv och död. Det handlar om att vi i den här församlingen har ett oavkortat ansvar att se till att de mest sårbara i samhället skyddas mest och först.</p><p>Jag tror att svenska folket hade förstått om vi sagt att \"vi kunde inte höja a-kassan så här mycket för oss som är friska och blir kortvarigt arbetslösa, för vi var tvungna att skydda barnen med svår funktionsnedsättning\". Jag tror att många hade accepterat det.</p><p>Jag skulle vilja veta, statsrådet: När kommer det någon form av handling från regeringen som skyddar samhällets mest utsatta barn?</p>",
    "intressent_id": "0588282566419",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:06"
  }
}