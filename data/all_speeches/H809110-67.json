{
  "anforande": {
    "dok_hangar_id": "5094595",
    "dok_id": "H809110",
    "dok_titel": "Protokoll 2020/21:110 Tisdagen den 20 april",
    "dok_rm": "2020/21",
    "dok_nummer": "110",
    "dok_datum": "2021-04-20 00:00:00",
    "avsnittsrubrik": "(forts.) Svar på interpellation 2020/21:623 om ökande säkerhetshot mot Sverige",
    "underrubrik": "",
    "kammaraktivitet": "interpellationsdebatt",
    "anforande_id": "6218b480-7506-ec11-9160-901b0e9b71a0",
    "anforande_nummer": "67",
    "talare": "Alexandra Anstrell (M)",
    "parti": "M",
    "anforandetext": "<p>Fru talman! Tack för svaret, ministern! Det var verkligen glädjande att höra att vi vann den tävlingen, inte minst för mig som är tävlingsnörd.</p><p>Under påskhelgen fick vi rapporterat att två personer blev gripna av Säpo här i Stockholm, misstänkta för stämpling till terroristbrott. Islamistisk och högerextremistiskt motiverad terrorism bedöms utgöra det främsta terrorhotet mot Sverige. Det konstaterar Nationellt centrum för terrorhotbedömning, NCT, i sin helårsbedömning för 2021.</p><p>Inom dessa extremistmiljöer kommer det under 2021 möjligen att finnas ett fåtal personer som utvecklar avsikt och förmåga att utföra ett terrorattentat i Sverige. Nu har Säpo redan gripit två personer. Då ställer man sig ju frågan: Hur många fler finns det? Och har vi tillräckliga resurser? Hur ska vi lugna ned våra tonåringar?</p><p>Sverige beskrivs som ett attraktivt mål för främmande makt, och Säpo bedömer att underrättelsehotet fortsätter att öka. Attentatshotet är fortsatt förhöjt - det är en trea, vilket innebär att ett attentat kan inträffa i Sverige.</p><p>Fru talman! Säpo, Must och FRA föredrog häromveckan sina årsrapporter för försvarsutskottet. Jag är tacksam och uppskattar ärligheten i deras rapporter, men jag kan inte säga att jag blev mindre oroad.</p><p>När ett problem belyses behöver vi hitta lösningar som vi tror förbättrar det hela. Jag undrar om ministern - handen på hjärtat - är nöjd med läget i Sverige i dag? Är man nöjd med insatserna och med verkningsgraden av insatserna? Den frågan har jag inte fått svar på.</p><p>Jag tror nämligen att vi kan bättre än så. Men tiden går, och det dröjer. Varför dröjer det så länge?</p>",
    "intressent_id": "0866055333028",
    "rel_dok_id": "H810623",
    "replik": "N",
    "systemdatum": "2021-08-26 15:57:51"
  }
}