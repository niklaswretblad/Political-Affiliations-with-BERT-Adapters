{
  "anforande": {
    "dok_hangar_id": "5164476",
    "dok_id": "HA0952",
    "dok_titel": "Protokoll 2022/23:52 Torsdagen den 26 januari",
    "dok_rm": "2022/23",
    "dok_nummer": "52",
    "dok_datum": "2023-01-26 00:00:00",
    "avsnittsrubrik": "Frågestund",
    "underrubrik": "Gotlandsfärjornas biljettpriser",
    "kammaraktivitet": "frågestund",
    "anforande_id": "55b055ee-37b1-ed11-917f-901b0eac4c70",
    "anforande_nummer": "103",
    "talare": "Statsrådet Andreas Carlson (KD)",
    "parti": "KD",
    "anforandetext": "<p>Fru talman! Tack, Mattias Ottosson, för en angelägen fråga!</p><p>Det här handlar om gotlänningarnas landsväg, livsnerven mellan Gotland och fastlandet. Och det handlar inte bara om gotlänningarna; detta är en viktig fråga för livsmedelsförsörjningen eftersom en del av vår livsmedelsproduktion sker just på Gotland. Jag har nyligen träffat en delegation från Region Gotland och är väl bekant med både problematiken och de gotländska ståndpunkterna.</p><p>Det finns ett avtal som reglerar hur trafiken är upphandlad. Inom ramen för det avtalet har regeringen fattat de beslut vi kan fatta för att tillskjuta medel som ska gå till aktörer och kunna användas för sänkta priser. Övriga åtgärder som kan vidtas ligger på andra departement, men regeringens agerande inom ramen för detta avtal har varit att skjuta till de medel som vi kunnat till just biljettpriser och annat.</p>",
    "intressent_id": "0542160909628",
    "rel_dok_id": "HAC120230126fs",
    "replik": "N",
    "systemdatum": "2023-02-20 17:02:55"
  }
}