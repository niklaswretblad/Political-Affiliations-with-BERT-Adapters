{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellationerna 2019/20:102 och 116 om Svenska institutets marknadsföring av Sverige",
    "underrubrik": "",
    "kammaraktivitet": "interpellationsdebatt",
    "anforande_id": "44607034-f620-ea11-912c-901b0e9b71a8",
    "anforande_nummer": "117",
    "talare": "Statsrådet Anna Hallberg (S)",
    "parti": "S",
    "anforandetext": "<p>Fru talman! Katarina Brännström har frågat mig vad jag som ansvarigt statsråd gör för att säkerställa att svenska myndigheter inte beskriver Sverige som ett kravlöst bidragsparadis internationellt. Katarina Brännström har även frågat mig på vilket sätt jag tror att det hjälper Sveriges internationella bild att sweden.se lyfter fram vad människor som är här illegalt kan få för förmåner.</p><p>Likaså har Ludvig Aspling frågat mig hur jag som statsråd säkerställer att Svenska institutets information till allmänheten överensstämmer med regeringens mål att få fler människor att söka asyl i andra EU-länder än Sverige. Ludvig Asplund har också frågat mig hur jag säkerställer att myndigheten inte lämnar uppgifter som riskerar att locka personer till Sverige för att erhålla bidrag.</p><p>Marknadsföringen av Sverige ska lyfta fram det välfärdssamhälle som byggts upp av generationer. Den svenska välfärden och den svenska modellen bygger lika mycket på rätt som på plikt.</p><p>Svenska institutet är den myndighet som har i uppdrag att sprida information och kunskap om Sverige. Det gör den bland annat via webbplatsen sweden.se, där det finns cirka 150 artiklar som på olika sätt berättar om Sverige. Bland annat ska Svenska institutet sprida information om Sveriges värderingar och erfarenheter på områdena innovation, hållbarhet, kultur och kreativitet och om olika samhällslösningar.</p><p>En del är att beskriva hur det svenska välfärdssystemet fungerar. Genom att alla bidrar och gör sin plikt har Sverige kommit att utveckla världens mest utvecklade välfärdssystem. Via sajten kan information om vår samhällsmodell och våra svenska värderingar spridas vidare.</p><p>Information om Sverige är därtill relevant information för den som planerar att studera, jobba eller etablera sitt företag i vårt land. Inte minst är det relevant för att attrahera talanger inom olika verksamhetsområden till Sverige, något som är av stor vikt för att våra företag ska växa. Det är samtidigt viktigt att informationen är motiverad utifrån detta övergripande syfte och den relevanta målgruppen.</p><p>Det betyder också att informationen ska vara balanserad, att de exempeltexter som används ska vara relevanta för ändamålet och att lämpliga formuleringar ska användas. Informationen bör förmedlas på ett mycket tydligt sätt. Det ska exempelvis inte finnas utrymme för tolkningar av hur extensiva eller restriktiva möjligheterna att ta del av akut och livshotande sjukvård för icke-medborgare är.</p><p>I egenskap av ansvarig minister för Sverigefrämjande träffade jag generaldirektören för Svenska institutet i slutet av oktober för att prata bland annat om myndighetens Sverigeinformation. Myndigheten har sedan tidigare påbörjat ett arbete med att se över vilken information den publicerar i sina kanaler. Jag kommer noga att följa Svenska institutets förändringsarbete, och jag konstaterar att de redan gjort ett antal förändringar.</p>",
    "intressent_id": "0828690288413",
    "rel_dok_id": "H7C120191126ip",
    "replik": "N",
    "systemdatum": "2019-12-17 18:55:06"
  }
}