{
  "anforande": {
    "dok_hangar_id": "5062828",
    "dok_id": "H709132",
    "dok_titel": "Protokoll 2019/20:132 Torsdagen den 4 juni",
    "dok_rm": "2019/20",
    "dok_nummer": "132",
    "dok_datum": "2020-06-04 00:00:00",
    "avsnittsrubrik": "Frågestund",
    "underrubrik": "Ökad satsning på träbyggande",
    "kammaraktivitet": "frågestund",
    "anforande_id": "62248147-10bd-ea11-9135-901b0eac4c70",
    "anforande_nummer": "84",
    "talare": "Isak From (S)",
    "parti": "S",
    "anforandetext": "<p>Fru talman! Pandemin som vi är inne i har verkligen visat på behovet av det goda, hållbara samhället. För ett gott och hållbart samhälle är det inte minst viktigt att alla har någonstans att bo. Behovet av bostäder är stort. Takten för bostadsbyggandet har också varit hög. Men nu befaras att byggaktiviteten i Sverige riskerar att falla med minst 10 procent till följd av coronakrisen. Det spår bland annat Prognoscentret i en färsk marknadsanalys.</p><p>Samtidigt är det viktigt att det som byggs är långsiktigt och hållbart. Det ska vara klimatsäkert. Träbyggande är ett långsiktigt hållbart byggsätt, speciellt industriellt träbyggande. Det kan ske ute i landet, där skogen finns, och skapa jobb och utveckling här och nu.</p><p>Vi behöver också se framtiden an. Byggkranar är ett kvitto på utveckling och framtidstro. Regeringen har antagit en viktig träbyggnadsstrategi. Hur ser bostadsministern på en ökad satsning på träbyggande i coronakrisens spår?</p>",
    "intressent_id": "0506482805418",
    "rel_dok_id": "H7C120200604fs",
    "replik": "N",
    "systemdatum": "2020-07-03 11:34:11"
  }
}