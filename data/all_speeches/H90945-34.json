{
  "anforande": {
    "dok_hangar_id": "5114839",
    "dok_id": "H90945",
    "dok_titel": "Protokoll 2021/22:45 Tisdagen den 14 december",
    "dok_rm": "2021/22",
    "dok_nummer": "45",
    "dok_datum": "2021-12-14 00:00:00",
    "avsnittsrubrik": "Utbildning och universitetsforskning ",
    "underrubrik": "",
    "kammaraktivitet": "ärendedebatt",
    "anforande_id": "1827f1f6-d085-ec11-9163-901b0eac4c70",
    "anforande_nummer": "34",
    "talare": "Gunilla Svantorp (S)",
    "parti": "S",
    "anforandetext": "<p>Fru talman! Jag hade inte tänkt ta någon replik, men jag blev ganska irriterad över Fredrik Malms anförande. Det är märkligt att man, som Daniel Riazat nyss sa, inte tar något som helst ansvar för den påverkansmöjlighet man ändå har haft, inte minst under de åtta år som man satt med i Fredrik Reinfeldts regering och sedan under den tid vi hade januariavtalet tillsammans. Där har Liberalerna haft stort inflytande och har ibland kanske också bromsat takten för att man har velat fundera lite längre på olika saker.</p><p>Det är många saker som är på väg fram. Det vet Fredrik Malm. Många saker som vi har diskuterat under flera år är på väg fram, inte minst när det handlar om trygghet och studiero.</p><p>Jag blev lite fundersam på det Fredrik Malm sa om likvärdighet och ganska ilsken över att man påstämplar Socialdemokraterna att det för oss skulle handla om likriktning. Det gör det verkligen inte. Det handlar om att alla barn, oavsett vad de har med sig hemifrån, ska ha samma möjligheter i livet.</p><p> STYLEREF Kantrubrik \\* MERGEFORMAT Utbildning och universitetsforskning</p><p>Fru talman! Våra två partier har genom åren haft samma inställning i mångt och mycket när det gäller just likvärdigheten och det kompensatoriska uppdraget. Jag vill nu fråga Fredrik Malm om det har ändrats. Tycker inte längre Liberalerna att likvärdigheten är viktig, eftersom man inte vill göra något åt systemfelet? Över huvud taget vill flera av partierna i kammaren inte göra någonting åt systemfelet som skapar olikvärdigheten. Vad vill Liberalerna egentligen göra åt den olikvärdighet som vi ser i dag, mer än att skylla på Socialdemokraterna?</p><p>(Applåder)</p>",
    "intressent_id": "0801311569314",
    "rel_dok_id": "H901UbU1",
    "replik": "Y",
    "systemdatum": "2022-02-04 16:42:21"
  }
}