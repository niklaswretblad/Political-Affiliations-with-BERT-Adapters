{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "Europarådet",
    "underrubrik": "",
    "kammaraktivitet": "ärendedebatt",
    "anforande_id": "97838e95-3a1d-ec11-915b-901b0eac4c78",
    "anforande_nummer": "152",
    "talare": "Markus Wiechel (SD)",
    "parti": "SD",
    "anforandetext": "<p>Fru talman! Jag tackar Azadeh Rojhan Gustafsson för ett intressant inlägg.</p><p>Vi har mycket gemensamt i den svenska delegationen, precis som jag nämnde i mitt anförande. Synen på Ryssland är, som bekant, en av de frågor där vi under de år som vi har varit representerade i Europarådet har haft en likalydande syn.</p><p>Det var många som för snart två år sedan blev chockade när Socialdemokraterna helt plötsligt bytte fot i frågan om Rysslands deltagande i delegationen. Bara veckor innan sessionen talades det om att Socialdemokraterna givetvis höll fast vid linjen om att Ryssland inte skulle ha rösträtt, vilket övriga partier stod för.</p><p>Mot bakgrund av detta lyfte jag upp frågan under förra veckans aktuella debatt om händelseutvecklingen i Ryssland. Jag ställde då frågan till utrikesminister Ann Linde om hur hon såg på att hennes partivänner Socialdemokraterna i Europarådet släppte in Ryssland i värmen igen i Europarådet. Jag citerar hennes svar: \"När det gäller handlingarna i Europarådet är det naturligtvis den parlamentariska församlingen och de riksdagsledamöter som sitter där som får svara för sitt agerande.\"</p><p>Mot bakgrund av detta, fru talman, vill jag fråga Azadeh Rojhan Gustafsson hur hon ser på detta.</p>",
    "intressent_id": "0204240926023",
    "rel_dok_id": "H801UU13",
    "replik": "Y",
    "systemdatum": "2021-09-24 15:24:14"
  }
}