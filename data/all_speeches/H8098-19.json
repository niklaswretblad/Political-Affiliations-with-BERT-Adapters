{
  "anforande": {
    "dok_hangar_id": "5067257",
    "dok_id": "H8098",
    "dok_titel": "Protokoll 2020/21:8 Onsdagen den 16 september",
    "dok_rm": "2020/21",
    "dok_nummer": "8",
    "dok_datum": "2020-09-16 00:00:00",
    "avsnittsrubrik": "Särskild debatt om den organiserade gängkriminaliteten",
    "underrubrik": "",
    "kammaraktivitet": "",
    "anforande_id": "f89937a3-620d-eb11-9146-901b0e9b71a8",
    "anforande_nummer": "19",
    "talare": "Linda Westerlund Snecker (V)",
    "parti": "V",
    "anforandetext": "<p>Fru talman! Jag tror att du och jag, Mikael Damberg, är helt överens om att vi behöver satsa på välfärden. Vi behöver rusta upp förorterna, och vi måste börja bygga trygghet. Vi kan inte ha den ekonomiska skillnad som i dag finns mellan fattiga och rika.</p><p>Vad som bekymrar mig är regeringens politik för att bygga trygghet på riktigt. Det behövs till exempel bostäder, men regeringen vill införa marknadshyror. Det behövs jobb, men regeringen vill helt slå sönder anställningstryggheten. Det behövs en ordentlig och bra skola, men regeringen har nu beslutat att man inte längre ska ha insyn i friskolorna. Vi har dessutom religiösa skolor som till och med har extremistisk undervisning. Integrationen vill regeringen helt slå sönder genom tillfälliga uppehållstillstånd. När det kommer till vård och sjukvård fortsätter privatiseringen av vårdcentraler, som bara behöver finnas i rika områden.</p><p>Hur skapar detta trygghet i utsatta områden?</p>",
    "intressent_id": "0150118366721",
    "rel_dok_id": "",
    "replik": "Y",
    "systemdatum": "2020-10-13 16:45:08"
  }
}