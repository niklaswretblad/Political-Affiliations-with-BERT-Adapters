{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Särskild debatt om hedersrelaterat våld och förtryck",
    "underrubrik": "",
    "kammaraktivitet": "",
    "anforande_id": "0bc790c4-7aba-ec11-9167-901b0eac4c78",
    "anforande_nummer": "10",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Jag tackar för en intressant inledande omgång i debatten.</p><p>Till att börja med kan jag inte låta bli att reagera på det magstarka hyckleriet i Sverigedemokraternas inlägg. Sanningen är den att om Sverigedemokraterna hade fått bestämma skulle ni ha kastat ut alla de tjejer och pojkar som är förtryckta. Om Sverigedemokraterna hade fått bestämma hade Fadime aldrig fått stanna i Sverige. Ni skulle ha kastat ut henne. Jag säger återigen att det inte är hedersbrotten som Sverigedemokraterna är emot, utan det är invandrarna.</p><p> STYLEREF Kantrubrik \\* MERGEFORMAT Särskild debatt om hedersrelaterat våld och förtryck</p><p>Det är tack vare att barnen och ungdomarna har kunnat komma till ett land, Sverige, präglat av socialdemokratiska progressiva värderingar, präglat av frihet och jämlikhet, som de över huvud taget har haft en chans att bryta sig loss från förtrycket. Om de hade kastats ut tillbaka till sina hemländer hade de aldrig haft den möjligheten.</p><p>Fadime var en sådan tjej. Jag minns mycket väl mordet för 20 år sedan. Jag var ledamot i kammaren, och jag satt i justitieutskottet med bland annat Nalin Pekgul, socialdemokratisk ledamot. Hon var Fadimes vän och stöd under många år. Om ni inte har läst Nalin Pekguls artikel i Expressen i förra veckan, gör gärna det. Där tecknar hon bakgrunden till mordet.</p><p>Fadime var socialdemokrat - SSU:are. Arbetarrörelsen gav henne den kraft som hon behövde för att bryta sig loss. Hon är ett exempel, och det finns tusentals andra som har klarat av att med stöd och hjälp från andra, inte minst från föreningslivet, bryta sig loss från hederstrukturerna. Detta bygger på att de över huvud taget får vara i Sverige. Om Sverigedemokraterna hade fått bestämma skulle man ha gett sig på brottsoffren. Då skulle flickorna och pojkarna inte haft en chans att bryta sig loss.</p><p>Jag välkomnar också allianspartiernas engagemang, och det finns en hel del bra förslag. Men jag kan inte låta bli att konstatera att det som har hänt på området har hänt under den här regeringen. Under allianspartiernas åtta år vid regeringsmakten hände ingenting. Jag kan inte komma på en enda reform som allianspartierna drev igenom när det gäller hedersbrott. </p><p>Nu finns straffskärpningsgrunden, och det finns 350 nya utredare. Nu finns barnäktenskapsbrottet och utreseförbudet. Om några veckor läggs en proposition fram om ett särskilt hedersbrott. Jag ser fram emot att fortsätta reformarbetet.</p><p>Till den kommande debatten vill jag skicka med en fråga om problemet med de religiösa friskolorna. Högern har ju backat upp dem och har varit med om att driva fram dem. Vi socialdemokrater är emot den utvecklingen eftersom vi anser att de låser in flickorna och pojkarna i gamla konservativa strukturer. Hur tänker ni göra med de religiösa friskolorna?</p>",
    "intressent_id": "0473783431010",
    "rel_dok_id": "",
    "replik": "N",
    "systemdatum": "2022-04-12 18:08:41"
  }
}