{
  "anforande": {
    "dok_hangar_id": "5016506",
    "dok_id": "H60932",
    "dok_titel": "Protokoll 2018/19:32 Tisdagen den 18 december",
    "dok_rm": "2018/19",
    "dok_nummer": "32",
    "dok_datum": "2018-12-18 00:00:00",
    "avsnittsrubrik": "Kultur, medier, trossamfund och fritid",
    "underrubrik": null,
    "kammaraktivitet": "ärendedebatt",
    "anforande_id": "e5bfcc56-0623-e911-9118-901b0e9b71a0",
    "anforande_nummer": "57",
    "talare": "Vasiliki Tsouplaki (V)",
    "parti": "V",
    "anforandetext": "<p>Fru talman! Det problem som jag försöker belysa är att det är väldigt många familjer med barn som lever i ekonomiskt utsatthet men som inte har försörjningsstöd utan lever på marginalerna. De får kanske precis ihop ekonomin eller knappt det. De har inte försörjningsstöd, men de har en mycket tuff situation ändå. Då hjälper inte fritidspengen, utan det behövs generella satsningar för att få bort avgifterna i kulturskolan, få ned avgifterna till exempel i idrottsföreningarna och inom kultursektorn för att barnen ska få en rik fritid. </p><p>Det är lite bekymmersamt med denna debatt. Den har sina utmaningar. Vi jämför egentligen äpplen och päron när vi talar om övergångsbudgeten och partimotionerna samtidigt. Ni kan strössla med reformer och pytsa pengar hit och dit och 3 miljarder kronor till kommunerna, eftersom ni inte behöver följa principerna för övergångsbudgeten. I övergångsbudgeten utnyttjas inte detta reformutrymme. Ni slår fast en ekonomisk politik som gör det mycket svårt för en ny regering. Hur ser du på det?</p>",
    "intressent_id": "0228027853620",
    "rel_dok_id": "H601KrU1",
    "replik": "Y",
    "systemdatum": "2019-01-28 15:10:06"
  }
}