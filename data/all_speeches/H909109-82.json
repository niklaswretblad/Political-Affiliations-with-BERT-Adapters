{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "00839754-be2a-ed11-9178-901b0e9b71a8",
    "anforande_nummer": "82",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Många av korankravallerna ägde ju rum i vad Sverigedemokraterna beskriver som inte bara kriminellt belastade utan också kulturellt belastade områden som särskiljer sig från de svenska. Där finns det en annan värderingsbas, andra normer och - om man drar det till sin spets - andra rättssystem.</p><p>Martin Marmgren har bitvis jobbat i delar av de här områdena, och frågan jag har till Martin Marmgren om han också har upplevt att dessa områden är inte bara kriminellt belastade utan också kulturellt belastade. Det var nämligen inte bara gängkriminella eller sedan tidigare aktivt kriminella aktörer som deltog, utan det rörde sig om små barn som följde med sina föräldrar och om gamla som sannolikt gått i pension för länge sedan, om de nu har jobbat någon gång, som var delaktiga i detta besinningslösa våld mot svensk polis. Då är det ju inte bara kriminalitet, utan då är det också en kulturell fråga.</p><p>Har Martin Marmgren upplevt detta? </p>",
    "intressent_id": "086684470825",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}