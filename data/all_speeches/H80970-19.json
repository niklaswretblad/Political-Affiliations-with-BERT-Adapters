{
  "anforande": {
    "dok_hangar_id": "5082067",
    "dok_id": "H80970",
    "dok_titel": "Protokoll 2020/21:70 Tisdagen den 26 januari",
    "dok_rm": "2020/21",
    "dok_nummer": "70",
    "dok_datum": "2021-01-26 00:00:00",
    "avsnittsrubrik": "Svar på interpellationerna 2020/21:298 och 320 om stöd till restaurangnäringen",
    "underrubrik": "",
    "kammaraktivitet": "interpellationsdebatt",
    "anforande_id": "49311abc-c58c-eb11-9152-901b0e9b71a8",
    "anforande_nummer": "19",
    "talare": "Näringsministern Ibrahim Baylan (S)",
    "parti": "S",
    "anforandetext": "<p>Fru talman! Vi aviserade ytterligare åtgärder redan förra veckan, vilket Lars Beckman är mycket väl medveten om.</p><p>Vi är i ett tufft läge. Jag tror att vi alla inser det, och även om jag nu hör ett antal synpunkter har mig veterligt inte Moderaterna föreslagit någon annan strategi för att hantera smittspridningen.</p><p>Jag har ändå uppfattat att vi har haft en ganska stor samsyn i att så långt det är möjligt försöka att balansera det faktum att vi gör vårt yttersta för att rädda människoliv, ge sjukvården goda förutsättningar och se till att stävja smittspridningen med att så långt det är möjligt ändå inte gå in i lockdowns av det snitt som vi har sett i många andra länder. Det har funnits en bred samsyn kring detta.</p><p>Så låter det förstås inte när man står i talarstolen och ifrågasätter enskilda åtgärder, men det är ett ändå ett faktum, vad jag vet.</p><p>Fru talman! Det är ett tufft läge. Jag hade helst inte velat införa några som helst restriktioner. Det finns en frustration som kommer till uttryck både här och definitivt i min dialog med de företag som på grund av restriktioner eller i allmänhet drabbas av den väldigt hårda pandemi som vi är mitt i.</p><p>Det är klart att man önskar att vi inte hade varit det. Man önskar att man hade kunnat få bedriva sin verksamhet som man normalt brukar göra. Det hade jag också önskat. Men där är vi inte.</p><p>Det är mot denna bakgrund som vi kommer att behöva fortsätta jobba stenhårt för att stävja smittan, för att se till att sjukvården fungerar men också naturligtvis för att mildra effekterna av denna pandemi för restaurangbranschen, för hotellbranschen, för resebranschen och för kulturbranschen - för alla branscher som just nu är väldigt hårt drabbade av det faktum att de inte kan bedriva sin verksamhet och därmed har svårt att få intäkter och kunna gå runt. </p><p>Jag tackar för en väldigt viktig diskussion. </p><p>Interpellationsdebatten var härmed avslutad. </p>",
    "intressent_id": "0973474532717",
    "rel_dok_id": "H8C120210126ip",
    "replik": "N",
    "systemdatum": "2021-03-24 18:24:38"
  }
}