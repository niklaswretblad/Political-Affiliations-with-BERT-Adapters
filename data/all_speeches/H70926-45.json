{
  "anforande": {
    "dok_hangar_id": "5044945",
    "dok_id": "H70926",
    "dok_titel": "Protokoll 2019/20:26 Fredagen den 25 oktober",
    "dok_rm": "2019/20",
    "dok_nummer": "26",
    "dok_datum": "2019-10-25 00:00:00",
    "avsnittsrubrik": "Aktuell debatt med anledning av det höga antalet dödsolyckor i arbetslivet",
    "underrubrik": "",
    "kammaraktivitet": "aktuell debatt",
    "anforande_id": "fee7bfaf-2106-ea11-9126-901b0eac4c70",
    "anforande_nummer": "45",
    "talare": "Alireza Akhondi (C)",
    "parti": "C",
    "anforandetext": "<p>Fru talman! Arbetsmiljöfrågor existerar inte utan arbeten och arbetsgivare. Det är därför naturligt att diskussionen om hur arbetsmiljöfrågorna kan utvecklas börjar just hos arbetsgivarna.</p><p>Men samtidigt kan vi konstatera att det finns en besvikelse hos många företag när det gäller politikers och myndigheters förståelse för företagens villkor. Detta blir extra tydligt när det kommer till Arbetsmiljöverket och dess brist på fokus på att stödja och informera företagen vad gäller regelverk inom arbetsmiljöområdet. Här finns det en enorm utvecklingspotential. Fler än fyra av tio företag anser att det är ganska eller mycket svårt att förstå regelverket på detta område.</p><p>Fru talman! Vi har i grunden en bra ordning, där Arbetsmiljöverket inspekterar och informerar och fackförbundens skyddsombud övervakar och rapporterar. Vi har också Mynak, Myndigheten för arbetsmiljökunskap, vars uppgift är att sammanställa och sprida den senaste forskningen inom området, även om det fungerar lite sisådär just nu. Kraven på säkerhet är numera höga. Men fortfarande är det långt ifrån tillräckligt - det står alldeles tydligt.</p><p> STYLEREF Kantrubrik \\* MERGEFORMAT Aktuell debatt med anledning av det höga antalet dödsolyckor i arbetslivet</p><p>Fru talman! Forskningen visar att det går att minska den arbetsrelaterade dödligheten genom förebyggande åtgärder på arbetsplatsen och tillämpning av ny kunskap som minskar förekomsten av stress och skiftarbete.</p><p>För att minska antalet arbetsrelaterade sjukdomar och skador är det dock helt avgörande att ha ett fungerande och systematiskt lokalt arbetsmiljöarbete och en god säkerhetskultur som inkluderar alla på arbetsplatsen. Arbetsgivaren har naturligtvis det yttersta ansvaret för arbetsmiljön, men det utesluter inte att alla som finns på arbetsplatsen har ett ansvar att bidra till en god arbetsmiljö. Det kan till exempel handla om att följa de instruktioner och säkerhetsrutiner som finns om att använda skyddsutrustning.</p><p>Vi måste minska risker i varje arbetsmoment. Vi måste analysera och diskutera beteenden och attityder. Arbetsgivaren har ett ansvar för att skapa en kultur där det är okej att säga ifrån när det finns risk för olycka eller sjukdom. Det är avgörande med en miljö där man är rädd om varandra och vågar diskutera både risker och hur man förebygger ohälsa.</p>",
    "intressent_id": "0364687971222",
    "rel_dok_id": "H7C120191025ad",
    "replik": "N",
    "systemdatum": "2019-11-13 15:27:36"
  }
}