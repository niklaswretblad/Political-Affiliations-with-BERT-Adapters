{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "c0829754-be2a-ed11-9178-901b0e9b71a8",
    "anforande_nummer": "18",
    "talare": "Justitie- och inrikesministern Morgan Johansson (S)",
    "parti": "S",
    "anforandetext": "<p>Fru talman! Problemet är att i alla samhällen kommer det att finnas extremister av olika slag som försöker piska upp grupper mot varandra. Vi har högerextremisterna på ena sidan och islamisterna på den andra. Det är väl precis det som vi har sett: två onda krafter som triggar varandra. </p><p>För oss som står för något annat och har en demokratisk samhällssyn där vi försöker skapa trygghet och sammanhållning är det oerhört viktigt att fortsätta bekämpa de där ytterkanterna, men då måste man också se att det är ytterkanter. Från Sverigedemokraternas sida vill man gärna säga att det är ett integrationsproblem, men jag menar att det är ett demokratiproblem. Vi har islamisterna på den ena sidan - de som står för något annat än det som majoriteten som bor i de utsatta områdena står för - och på den andra sidan har vi nazisterna, som bedriver sin kampanj.</p><p>Nu handlar det om att fortsätta föra en politik som håller samman Sverige och inte bidrar till att splittra landet.</p>",
    "intressent_id": "0473783431010",
    "rel_dok_id": "",
    "replik": "Y",
    "systemdatum": "2022-09-02 14:54:39"
  }
}