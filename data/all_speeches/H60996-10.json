{
  "anforande": {
    "dok_hangar_id": "5034813",
    "dok_id": "H60996",
    "dok_titel": "Protokoll 2018/19:96 Tisdagen den 28 maj",
    "dok_rm": "2018/19",
    "dok_nummer": "96",
    "dok_datum": "2019-05-28 00:00:00",
    "avsnittsrubrik": "Fråga om hänvisning av motion till utskott",
    "underrubrik": null,
    "kammaraktivitet": null,
    "anforande_id": "6ebbd4a7-e591-e911-9121-901b0e9b71a0",
    "anforande_nummer": "10",
    "talare": "TALMANNEN",
    "parti": "TALMANNEN",
    "anforandetext": "<p>Mattias Karlsson i Norrhult med flera från Sverigedemokraterna har lämnat in en motion med åberopande av 9 kap. 15 § riksdagsordningen. Enligt denna bestämmelse får motioner med anledning av en händelse av större vikt väckas gemensamt av minst tio ledamöter om händelsen inte kunde förutses eller beaktas under allmänna motionstiden eller någon annan motionstid i 9 kap. riksdagsordningen. </p><p>Motionen handlar om risken för effektbrist och minskad leveranssäkerhet då Ringhals 1 och 2 läggs ned. I motionen föreslås ett tillkännagivande om att regeringen ska genomföra en oberoende utredning kring de samhällsekonomiska konsekvenserna av nedläggningen av Ringhals 1 och 2 och möjligheterna att livstidsförlänga driften av reaktorerna.  </p><p>Motionen bordlades vid gårdagens sammanträde. </p><p>Rätten att väcka motioner med anledning av en händelse av större vikt infördes i samband med grundlagsreformen 1974. Det underströks då att den föreslagna bestämmelsen är av undantagskaraktär. Riksdagen har också tillämpat bestämmelsen restriktivt. </p><p>Besluten om att stänga Ringhals 1 och 2 fattades redan 2015. Motionsyrkanden som rör detta väcktes under allmänna motionstiden 2018/19. Dessa motionsyrkanden har behandlats av riksdagen under våren. Den 27 februari avslogs således yrkanden från allmänna motionstiden om att Vattenfall skulle åläggas dels att värna den svenska elförsörjningen ur ett långsiktigt perspektiv, dels att stoppa avvecklingen av Ringhals 1 och 2 (bet. 2018/19:NU4). Den 9 maj i år biföll riksdagen vidare ett yrkande från allmänna motionstiden om att regeringen ska ta fram leverenssäkerhetsmål som beaktar hela samhällets behov och som utgår från elförsörjningens betydelse för Sveriges konkurrenskraft som industrination (bet. 2018/19:NU12). Härutöver har näringsutskottet den 2 maj i år behandlat och avslagit ett förslag till utskottsinitiativ om att behålla Ringhals 1 och 2 (utskottsmöte 2018/19:33). </p><p> STYLEREF Kantrubrik \\* MERGEFORMAT Fråga om hänvisning av motion till utskott</p><p>Yrkandet i den motion som nu har lämnats in rör därmed en fråga som har kunnat förutses och beaktas under allmänna motionstiden och som nyligen också har behandlats i riksdagen. Det har inte tillkommit någon ny information som skulle kunna anses innebära att en oförutsedd händelse av större vikt därefter har uppkommit. </p><p>Min bedömning är därför att motionen inte kan väckas med stöd av 9 kap. 15 § riksdagsordningen. Enligt 11 kap. 7 § riksdagsordningen föreligger därmed hinder mot att hänvisa motionen till utskott. </p><p>Jag föreslår därför att kammaren lägger motionen till handlingarna. </p><p>Bifalls detta? Svaret är ja.</p><p>Motionen lades till handlingarna.</p>",
    "intressent_id": null,
    "rel_dok_id": null,
    "replik": "N",
    "systemdatum": "2019-06-18 18:26:03"
  }
}