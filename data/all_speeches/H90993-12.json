{
  "anforande": {
    "dok_hangar_id": "5127024",
    "dok_id": "H90993",
    "dok_titel": "Protokoll 2021/22:93 Tisdagen den 5 april",
    "dok_rm": "2021/22",
    "dok_nummer": "93",
    "dok_datum": "2022-04-05 00:00:00",
    "avsnittsrubrik": "Svar på interpellation 2021/22:414 om gröna näringar",
    "underrubrik": "",
    "kammaraktivitet": "interpellationsdebatt",
    "anforande_id": "d275054e-2af6-ec11-916f-901b0eac4c70",
    "anforande_nummer": "12",
    "talare": "Arbetsmarknads- och jämställdhetsministern Eva Nordmark (S)",
    "parti": "S",
    "anforandetext": "<p>Fru talman! Mötet var i förra veckan. Samarbetet fortsätter mellan de gröna näringarna och Arbetsförmedlingen.</p><p>Om man tittar på de särskilda arbetsmarknadsutbildningarna just riktade till de gröna näringarna var det under förra året 309 personer per månad i arbetsmarknadsutbildning med inriktning mot naturbruk och skogsbruk. Året dessförinnan var motsvarande siffra 166, så vi har utökat de här utbildningarna väldigt tydligt och är såklart fortsatt beredda att vidta fler åtgärder. Men då gäller det att vi inte har någon opposition i Sveriges riksdag som hela tiden rycker undan mattan när det är dags att göra viktiga arbetsmarknadspolitiska insatser.</p><p>Jag tycker också att det inte är riktigt hederligt när Lars Beckman pratar om att 700 000 utrikesfödda inte är självförsörjande. Ska man kunna jämföra på riktigt är faktiskt försörjningsstödet ett betydligt bättre mått för att titta på hur många personer som har behov av ekonomiskt bistånd. Tittar vi på hur det såg ut i januari i år var det knappt 82 000 utrikesfödda personer som hade ekonomiskt bistånd. Det är en betydande minskning från förra året, då antalet översteg 100 000.</p><p></p><p>Med Socialdemokraternas politik går alltså fler från bidrag till arbete. Det vi behöver göra är att fortsätta satsa på en aktiv arbetsmarknadspolitik där människor får stöd att komma i jobb och inte en politik som Moderaterna står för som rycker undan mattan. Man tar bort extratjänsterna och arbetsmarknadsutbildningar, som är ett väldigt viktigt verktyg för att människor ska kunna försörja sig själva.</p><p>Fru talman! En aktiv arbetsmarknadspolitik är vägen framåt. Det som Moderaterna ägnar sig åt är dålig politik. Det är tydligt att Moderaterna gärna pratar om betydelsen av de gröna näringarna, men vilka är egentligen deras lösningar? Det hör vi ingenting om här.</p><p>Det regeringen gör är att vi satsar på riktade arbetsmarknadsutbildningar som leder till jobb. Moderaterna försöker hela tiden få möjlighet att avskaffa allt som handlar om aktiv arbetsmarknadspolitik.</p><p>Fru talman! Moderaternas politik är plikt och ingenting som handlar om rätt. För oss handlar det om både plikt och rätt - att få rätt stöd att komma i arbete. Jag beklagar verkligen, återigen, att Moderaterna har ryckt undan mattan för bland annat extratjänsterna.</p>",
    "intressent_id": "0661583406713",
    "rel_dok_id": "H910414",
    "replik": "N",
    "systemdatum": "2022-06-27 17:04:04"
  }
}