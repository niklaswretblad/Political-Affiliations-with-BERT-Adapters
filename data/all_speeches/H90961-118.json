{
  "anforande": {
    "dok_hangar_id": "5118676",
    "dok_id": "H90961",
    "dok_titel": "Protokoll 2021/22:61 Fredagen den 28 januari",
    "dok_rm": "2021/22",
    "dok_nummer": "61",
    "dok_datum": "2022-01-28 00:00:00",
    "avsnittsrubrik": "Svar på interpellation 2021/22:159 om skatten på begagnad elektronik",
    "underrubrik": "",
    "kammaraktivitet": "interpellationsdebatt",
    "anforande_id": "7dc790c4-7aba-ec11-9167-901b0eac4c78",
    "anforande_nummer": "118",
    "talare": "Helena Bouveng (M)",
    "parti": "M",
    "anforandetext": "<p>Herr talman! Vilket intressant svar från finansministern! Han har nog inte lyssnat på Delegationen för cirkulär ekonomi, som ju faktiskt har fått i uppdrag av regeringen att identifiera hinder och styrmedel samt ge råd och föreslå åtgärder. </p><p>Delegationen har vid flera tillfällen påpekat problemet med kemikalieskatten. Senast i februari 2020 påpekade delegationen i en särskild skrivelse till regeringen: \"Slutsatsen är att den nuvarande skattens konstruktion motverkar det övergripande syftet att främja cirkularitet. Därför bör skatten tas bort på begagnade produkter när de återförs till marknaden.\"</p><p>I en IVL-rapport som publicerades 2020 kom man fram till att återbruk av en bärbar dator kan spara 280 kilo koldioxidutsläpp jämfört med att köpa en ny och att 95 procent av besparingen kommer från den uteblivna tillverkningen av ny dator.</p><p> STYLEREF Kantrubrik \\* MERGEFORMAT Svar på interpellationer</p><p>På regeringens hemsida läser jag: \"Utforma styrmedel som bidrar till ökat utbud och efterfrågan på cirkulära produkter, tjänster, återbruk och återvunna material.\"</p><p>Det låter bra, som så många gånger när man lyssnar till den socialdemokratiska regeringen. Ändå blir det så fel. I bästa fall händer ingenting. I värsta fall blir det rent skadligt, som med utformningen av kemikalieskatten.</p><p>Skatten är nu ute på remissrunda. Varför inte ta tillfället i akt att göra om och göra rätt och lyssna till Delegationen för cirkulär ekonomi, som regeringen själv har tillsatt, som fått uppdraget att identifiera hinder och styrmedel?</p><p>Vi moderater anser att återanvändning är mer än viktigt i vår gröna omställning. Hur det är med Socialdemokraterna är svårare att utröna.</p>",
    "intressent_id": "0729710260118",
    "rel_dok_id": "H910159",
    "replik": "N",
    "systemdatum": "2022-04-12 18:08:54"
  }
}