{
  "anforande": {
    "dok_hangar_id": "5104666",
    "dok_id": "H9094",
    "dok_titel": "Protokoll 2021/22:4 Torsdagen den 16 september",
    "dok_rm": "2021/22",
    "dok_nummer": "4",
    "dok_datum": "2021-09-16 00:00:00",
    "avsnittsrubrik": "Svar på interpellation 2020/21:887 om oskyldiga offer",
    "underrubrik": "",
    "kammaraktivitet": "interpellationsdebatt",
    "anforande_id": "f3c0f047-4549-ec11-915f-901b0eac4c70",
    "anforande_nummer": "23",
    "talare": "Tobias Andersson (SD)",
    "parti": "SD",
    "anforandetext": "<p>Fru talman! Ett av Morgan Johanssons mest bevingade uttalanden som justitieminister kommer från när han kommenterade att skjutningarna nådde rekordnivåer 2017 genom att säga att risken är liten att oskyldiga drabbas.</p><p>Oavsett partipolitiska skiljelinjer hoppades sannolikt samtliga på att justitieministern hade rätt i det, men med facit i hand över utvecklingen sedan dess vet vi hur fel Morgan Johansson hade. Sedan 2018, med andra ord ungefär sedan Morgan Johanssons uttalande, har enligt de siffror SVT kommunicerat i veckan 1 272 skjutningar rapporterats, 168 människor dött och 450 personer skadats. Det är fruktansvärda siffror som borde ge de allra flesta en fingervisning om hur det går för Morgan Johansson på jobbet.</p><p>Fru talman! Nu kanske Morgan Johansson vill inflika ett konstaterande om att det faktiskt endast var oskyldiga som han menade hade en liten risk att drabbas, att han i övrigt hade rätt och att dessa siffror därför inte spelar någon roll.</p><p>Det är dock inte riktigt så det fungerar. Det säger sig självt att ju fler skjutningar som äger rum, desto mer sannolikt är det att ett oskyldigt offer förr eller senare också drabbas av desamma. Ambitionen borde rimligtvis vara att pressa ned antalet skjutningar och därigenom, på köpet, få ned antalet oskyldiga offer.</p><p>Fru talman! Morgan Johanssons utspel om att det är en liten risk att oskyldiga drabbas kan likställas med den profetia, eller snarare det cyniska och verklighetsfrånvända önsketänkande som han gav uttryck för när han som hälsominister för snart 20 år sedan sa: \"Om tio år är Sverige narkotikafritt.\" Att Morgan Johansson inte får stå till svars mer för sina uppenbart bristfälliga analyser av framtiden är för mig obegripligt.</p><p> STYLEREF Kantrubrik \\* MERGEFORMAT Svar på interpellationer</p><p>Som jag ser det, fru talman, finns det tre potentiella förklaringar till Morgan Johanssons bristfälliga analyser.</p><p>Ministern överskattar kraftigt sin egen förmåga att som minister lösa de samhällsproblem som ryms inom hans portfölj.</p><p>Ministerns verklighetsuppfattning är djupt bristfällig, vilket föranleder att Morgan Johansson inte ser vidden av de problem han ska motarbeta.</p><p>Ministern förstår mycket väl vidden av problemen och osannolikheten att han löser dem men värderar att signalera politisk handlingskraft högre än att kommunicera sanningen.</p><p>Min fråga i detta första anförande är därför vilken av de tre förklaringarna som Morgan Johansson anser bäst förklarar hans felaktiga analyser.</p>",
    "intressent_id": "086684470825",
    "rel_dok_id": "H9C120210916ip",
    "replik": "N",
    "systemdatum": "2021-11-19 15:31:17"
  }
}