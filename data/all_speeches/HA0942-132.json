{
  "anforande": {
    "dok_hangar_id": "5162413",
    "dok_id": "HA0942",
    "dok_titel": "Protokoll 2022/23:42 Måndagen den 19 december",
    "dok_rm": "2022/23",
    "dok_nummer": "42",
    "dok_datum": "2022-12-19 00:00:00",
    "avsnittsrubrik": "Arbetsmarknad och arbetsliv",
    "underrubrik": "",
    "kammaraktivitet": "ärendedebatt",
    "anforande_id": "14d7d288-ff9b-ed11-917f-901b0eac4c70",
    "anforande_nummer": "132",
    "talare": "Oliver Rosengren (M)",
    "parti": "M",
    "anforandetext": "<p>Herr talman! Jag tackar Teresa Carvalho för repliken.</p><p>Man förstår ju varför det inte bar riktigt hela vägen för Socialdemokraterna i valet i höstas. Många hade varit i en svår situation på arbetsmarknaden med en förhållandevis hög arbetslöshet, trots det goda ekonomiska läge vi har haft.</p><p>När ni tillträdde var Sverige det land i EU med 20:e högsta arbetslöshet och när ni lämnade med 4:e eller 5:e högsta arbetslöshet tillsammans med krisekonomier som Grekland och Italien. När man då bara vill berömma sig för en hög sysselsättningsgrad eller liknande kan såklart även väljarna undra varför man inte ser de uppenbara problem som finns på svensk arbetsmarknad med ett stort integrationsmisslyckande, hög långtidsarbetslöshet och så vidare.</p><p>Socialdemokratins lösning, herr talman, är ju mer pengar till allt som det går att lägga pengar på. Det är en känd metod från Socialdemokraterna. Men faktum är att under Socialdemokraternas tid i regeringen lämnade Arbetsförmedlingen tillbaka pengar år efter år. Trots höga anslag och trots att man satsade på yrkesvux stod nästan en tredjedel av platserna tomma, ett tydligt tecken på att mer pengar inte alltid är svaret om insatserna inte är tillräckligt bra.</p><p>Därför är svaret i vår budget tillsammans med Sverigedemokraterna att vi måste vässa arbetsmarknadspolitiken. Vi måste prioritera insatser utifrån vad som fungerar. Vi måste se till att Arbetsförmedlingen följer regeringens prioriteringar, inte lämnar tillbaka miljardanslag för nystartsjobb utan verkligen lägger resurserna på det som funkar. Vi vet att till exempel reguljär vuxenutbildning fungerar. Därför satsar vi 5 000 fler platser än planerat på yrkesvux.</p><p>Det är den typen av satsningar vi ska göra. Så återupprättar vi arbetslinjen och följer inte det dåliga exempel som Socialdemokraterna har erbjudit Sverige under åtta år.</p>",
    "intressent_id": "039102787629",
    "rel_dok_id": "HA01AU2",
    "replik": "Y",
    "systemdatum": "2023-01-24 16:56:01"
  }
}