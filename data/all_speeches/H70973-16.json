{
  "anforande": {
    "dok_hangar_id": "5055645",
    "dok_id": "H70973",
    "dok_titel": "Protokoll 2019/20:73 Onsdagen den 12 februari",
    "dok_rm": "2019/20",
    "dok_nummer": "73",
    "dok_datum": "2020-02-12 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "fe2fb099-7c6f-ea11-9134-0090facf175a",
    "anforande_nummer": "16",
    "talare": "Utrikesministern Ann Linde (S)",
    "parti": "S",
    "anforandetext": "<p>Herr talman! Att vi ens tillåter tillverkning och export av vapen handlar ytterst om Sveriges nationella säkerhet och försvarsförmåga och om vår militära alliansfrihet. Syftet är att vidmakthålla dessa nationella intressen. Exporten behövs för att bibehålla en stark och konkurrenskraftig teknologinivå och den kompetens som krävs för att underhålla och vidmakthålla Försvarsmaktens materielsystem. Detta gör att vi måste vara trovärdiga som handelspartner. Denna trovärdighet är viktig, faktiskt helt avgörande, för att vi ska kunna fortsätta att vara alliansfria.</p><p></p><p>Vi har valt att kombinera detta med ett av världens mest strikta regelverk för exportkontroll, som det finns en bred politisk samsyn om här i riksdagen. Sedan ett antal år tillbaka har inga nya exportaffärer till Saudiarabien eller Förenade Arabemiraten tillåtits. Som utrikesminister står jag självfallet bakom det mycket strikta regelverket och de politiska överenskommelser som finns.</p>",
    "intressent_id": "0992800527915",
    "rel_dok_id": "",
    "replik": "Y",
    "systemdatum": "2020-03-26 17:12:58"
  }
}