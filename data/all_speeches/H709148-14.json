{
  "anforande": {
    "dok_hangar_id": "5066121",
    "dok_id": "H709148",
    "dok_titel": "Protokoll 2019/20:148 Torsdagen den 3 september",
    "dok_rm": "2019/20",
    "dok_nummer": "148",
    "dok_datum": "2020-09-03 00:00:00",
    "avsnittsrubrik": "Svar på interpellation 2019/20:443 om hållbara investeringar",
    "underrubrik": "",
    "kammaraktivitet": "interpellationsdebatt",
    "anforande_id": "59286346-4dfe-ea11-9146-901b0e9b71a8",
    "anforande_nummer": "14",
    "talare": "Statsrådet Per Bolund (MP)",
    "parti": "MP",
    "anforandetext": "<p>Fru talman! Självklart ligger inte hela ansvaret hos individen, men vi som individer kan också göra vår del när det gäller att investera våra pengar på ett bra sätt som innebär positiva investeringar för framtiden.</p><p>Det är i det här sammanhanget viktigt att komma ihåg att de investeringar vi gör i dag avgör vilken framtid vi får i morgon och om tio år. Därför ligger vi på otroligt intensivt från regeringens sida för att just styra över till hållbara investeringar.</p><p>Det är glädjande, och jag hoppas att Lorena Delgado Varas också kan glädjas åt detta, att det ger enormt tydlig effekt. Vi kan se det. Efter första året med den nya lagstiftningen om AP-fonderna har man gjort en utredning om koldioxidintensiteten, alltså det koldioxidavtryck som fonderna ger. Tittar man på avtrycket i form av de totala koldioxidutsläppen för de aktieportföljer man har kan man se att det minskade med 9 procent på ett år, och det är då bara det första året med denna lagstiftning på plats. Det är en högre minskningstakt än vad bedömarna har angett som nödvändig för att vi ska kunna nå våra klimatmål. </p><p>Även i samhället i stort kan vi se att den gröna politik som vi har genomdrivit ger effekt. Den ger stor effekt. Första kvartalet i år, från januari till mars, minskade utsläppen med 8,1 procent i Sverige, trots att ekonomin växte - mycket beroende på att vi har sett till att ta betalt för de utsläpp som görs i värme- och elsektorn. </p><p>Vi driver på enormt hårt. Vi har gjort mycket. Vi har väldigt många förslag som vi nu håller på att genomföra. Vi kommer att arbeta stenhårt tills alla investeringar i vårt samhälle är hållbara. </p><p>Vi är ledande när det gäller att nå Parisavtalet. De globala miljörörelserna har för tredje året i rad satt Sverige i topp bland alla länder när det gäller just klimatinsatser och klimatpolitik.</p><p>Vi tycker att detta är en viktig fråga. Jag hoppas att Lorena Delgado Varas fortsätter att ställa frågor om detta, för det är ett ämne som jag gärna pratar om och där jag är väldigt stolt över det vi har åstadkommit. Ingen regering har någonsin gjort så mycket för en grön finansmarknad som min.</p><p>Interpellationsdebatten var härmed avslutad.</p>",
    "intressent_id": "0956444284814",
    "rel_dok_id": "H710443",
    "replik": "N",
    "systemdatum": "2020-09-24 12:04:50"
  }
}