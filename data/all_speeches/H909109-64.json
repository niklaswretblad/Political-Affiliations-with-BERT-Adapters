{
  "anforande": {
    "dok_hangar_id": "5130898",
    "dok_id": "H909109",
    "dok_titel": "Protokoll 2021/22:109 Fredagen den 6 maj",
    "dok_rm": "2021/22",
    "dok_nummer": "109",
    "dok_datum": "2022-05-06 00:00:00",
    "avsnittsrubrik": "Särskild debatt om påskhelgens kravaller",
    "underrubrik": "",
    "kammaraktivitet": "",
    "anforande_id": "ee829754-be2a-ed11-9178-901b0e9b71a8",
    "anforande_nummer": "64",
    "talare": "Martin Marmgren (MP)",
    "parti": "MP",
    "anforandetext": "<p>Fru talman! Jag undrar vad Kristdemokraterna och Andreas Carlson tänker om att svensk polisledning är svaret skyldig när det gäller att det inte sköts skarpt under kravallerna. Tror Kristdemokraterna att det hade blivit bättre om vi hade haft hundratals skott avlossade av polis under upploppen? Ser Kristdemokraterna en risk att den retoriken kan påverka de extremister som finns i båda läger, som justitieministern påpekade? Det är islamister och högerextremister. Ser man en risk när politiker verkar uppmana till mer skottlossning från svensk polis? Och har Kristdemokraterna någon kommentar kring den extremt kraftfulla kritik som kom från Polisförbundet?</p><p>Jag noterar att Kristdemokraterna har skrivit en ny artikel - i en annan ton, får jag säga - om kravallerna. Innebär det att man har sett över och backat lite från tonen i lördagsintervjun? Kommer det i så fall kanske också en ursäkt till de poliser som blev misstänkliggjorda genom kritiken om att de inte sköt skarpt?</p>",
    "intressent_id": "0389795960120",
    "rel_dok_id": "",
    "replik": "Y",
    "systemdatum": "2022-09-02 14:54:40"
  }
}