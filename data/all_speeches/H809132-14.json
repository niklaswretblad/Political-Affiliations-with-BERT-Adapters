{
  "anforande": {
    "dok_hangar_id": "5099588",
    "dok_id": "H809132",
    "dok_titel": "Protokoll 2020/21:132 Onsdagen den 2 juni",
    "dok_rm": "2020/21",
    "dok_nummer": "132",
    "dok_datum": "2021-06-02 00:00:00",
    "avsnittsrubrik": "Justerad beräkning av bilförmån",
    "underrubrik": "",
    "kammaraktivitet": "ärendedebatt",
    "anforande_id": "fe828e95-3a1d-ec11-915b-901b0eac4c78",
    "anforande_nummer": "14",
    "talare": "Rebecka Le Moine (MP)",
    "parti": "MP",
    "anforandetext": "<p>Fru talman! Jag uppskattar Boriana Åbergs kreativitet i det här replikskiftet.</p><p>Det här är något som Miljöpartiet har kämpat för länge. Det går helt i linje med det vi ser är nödvändigt för att minska transportsektorns miljö- och klimatutsläpp. Vi är samtidigt helt för den delningsekonomi som Miljöpartiet har drivit på för i decennier. Jag tycker inte att man på något sätt kan göra den kopplingen utan att ha ett stort uns av just fantasi och kreativitet.</p><p>De bilar som används i jobbet kan till stor del vara just tjänstebilar, som inte ingår i det här förslaget. Att gå över till bilpooler och andra delningsekonomiska sammanhang står inte heller i kontrast till förslaget.</p><p>Den förmån som gäller nu har varit oförändrad under lång tid. Den gynnar rika män i storstäder.</p><p>Förslaget står inte på något sätt i kontrast till det miljöarbete som Miljöpartiet har jobbat med under decennier.</p><p>Det här är ett litet steg, men i rätt riktning, på väg mot att det inte ska subventioneras att äga en egen bil, dessutom inte för de personer som är mest välbärgade och som bor på ställen där det bör finnas bra kollektivtrafik.</p>",
    "intressent_id": "0546731406922",
    "rel_dok_id": "H801SkU28",
    "replik": "Y",
    "systemdatum": "2021-09-24 15:23:53"
  }
}