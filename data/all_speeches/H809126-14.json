{
  "anforande": {
    "dok_hangar_id": "5098173",
    "dok_id": "H809126",
    "dok_titel": "Protokoll 2020/21:126 Tisdagen den 25 maj",
    "dok_rm": "2020/21",
    "dok_nummer": "126",
    "dok_datum": "2021-05-25 00:00:00",
    "avsnittsrubrik": "Vissa insatser för ökad lärarkompetens",
    "underrubrik": "",
    "kammaraktivitet": "ärendedebatt",
    "anforande_id": "5b51d933-3416-ec11-9160-901b0e9b71a0",
    "anforande_nummer": "14",
    "talare": "Jörgen Grubb (SD)",
    "parti": "SD",
    "anforandetext": "<p>Fru talman! Sverigedemokraterna ställer sig bakom alla våra reservationer, men för tids vinning yrkar vi bifall endast till reservation 1.</p><p>Regeringen lämnar i denna proposition förslag på åtgärder som i huvudsak syftar till ökad lärarkompetens. Det gäller bland annat förslag om huvudmäns skyldighet att se till att all personal har möjlighet till kompetensutveckling och om förlängda undantag från krav på legitimation. Det är jättebra förslag som innebär en klar förstärkning som kan behövas.</p><p>Regeringen föreslår även fler tidsbegränsade anställningar av personer som ska undervisa i kommunal vuxenutbildning i svenska för invandrare, sfi, i en försöksverksamhet. Vi har förståelse för detta behov men hävdar att med en klokt förd politik, baserad på krav och förväntningar knutna till sfi-undervisning, skulle den föreslagna försöksverksamheten kunna vara överflödig.</p><p> STYLEREF Kantrubrik \\* MERGEFORMAT Vissa insatser för ökad lärarkompetens</p><p>Man ska veta att i Skolverkets lärarprognos för 2019 var 73 procent av alla sfi-lärare behöriga. Det är vår bestämda uppfattning att dessa lärare skulle kunna täcka de behov som finns ifall tillgång till sfi-undervisning skulle ha en bortre tidsgräns och bidrag skulle baseras på resultat och närvaro och inte enbart närvaro.</p><p>Fru talman! Det finns tyvärr ett hårresande förslag i denna proposition, nämligen förslaget om en slapphänt hantering av registerutdrag vid anställning i skolväsendet. Med regeringens förslag kommer det att bli lättare för till exempel pedofiler att söka sig till tjänster inom skolväsendet och äventyra våra barns säkerhet.</p><p>För oss sverigedemokrater är det fullkomligt obegripligt att en majoritet i denna kammare hellre värnar integriteten hos vuxna än våra barns bästa. Vi motsätter oss bestämt regeringens förslag att utdrag från belastningsregistret framgent endast ska behöva visas upp och att en enkel notering - ett kryss i en ruta - ska räcka som bevis för att registerutdraget är klanderfritt.</p><p>Som kontrast till regeringens förslag kan nämnas att familjehem ofta behöver lämna in årliga utdrag från belastningsregistret i oöppnade kuvert för att förhindra manipulation.</p><p>Fru talman! Se det så här: Jag visar upp utdraget ur mitt belastningsregister. Mottagaren tittar som hastigast på detta och skriver ett kryss i rutan men har inte kontrollerat noggrant och upptäcker inte allt som stod där. En annan variant kan vara: Jag säger att jag tyvärr glömde ta med utdraget denna gång och mottagaren, som jag av en händelse känner sedan förut, bryr sig inte om detta utan sätter ändå ett kryss i rutan för att jag ju är en pålitlig person.</p><p>Jag vill inte påstå att det alltid kommer att gå till på det här viset, men en gång är faktiskt en gång för mycket, och det är rätt många tusen personer som anställs.</p><p>Fru talman! Sverigedemokraterna anser i likhet med Skolverket att ett inlämnat registerutdrag är av mycket stor vikt för skolans säkerhetsarbete och att barnperspektivet väger absolut tyngst i denna fråga. Ingen kan väl bortse från att den mänskliga faktorn öppnar för fusk och personliga bedömningar i en fråga som kan vara av helt avgörande betydelse för den enskilda elevens väl och ve. Det måste naturligtvis finnas en väldokumenterad historik för uppföljning om någon oegentlighet uppstår.</p><p>Sverigedemokraternas budskap till regeringen är helt enkelt: Gör om och gör rätt! Detsamma gäller övriga ledamöter som hitintills bejakat detta vansinniga förslag.</p><p>I detta anförande instämde Michael Rubbestad (SD).</p>",
    "intressent_id": "0281670919717",
    "rel_dok_id": "H801UbU19",
    "replik": "N",
    "systemdatum": "2021-09-15 16:50:33"
  }
}