{
  "anforande": {
    "dok_hangar_id": "5016018",
    "dok_id": "H60930",
    "dok_titel": "Protokoll 2018/19:30 Lördagen den 15 december",
    "dok_rm": "2018/19",
    "dok_nummer": "30",
    "dok_datum": "2018-12-15 00:00:00",
    "avsnittsrubrik": "Samhällsplanering, bostadsförsörjning och byggande samt konsumentpolitik",
    "underrubrik": null,
    "kammaraktivitet": "ärendedebatt",
    "anforande_id": "db2318ca-1a18-e911-9112-901b0eac4c70",
    "anforande_nummer": "60",
    "talare": "Jon Thorbjörnson (V)",
    "parti": "V",
    "anforandetext": "<p>Herr talman! Mats Green! Ökat bostadsbyggande har vi behövt sedan 90-talet. Från andra världskrigets slut och fram till 90-talet fick vi många fler bostäder i Sverige. Det var en period när folk behövde det. Detta blev fallet tack vare en statlig byggnadspolitik där vi gick in och styrde och såg till att det byggdes för dem som behövde.</p><p>Investeringsstödet har gett 16 600 beviljade bostäder. 4,6 miljarder har beviljats. Det är pengar som går till bostadsbyggande. Att det är privata bolag som bygger ser jag inget konstigt med. Det viktiga är att vi får bostäder till dem som behöver dem. Det behövs hyresrätter med rimliga hyror. Folk ska inte behöva lägga upp 1, 2 eller 3 miljoner för att få möjlighet att bo någonstans. Att bo någonstans är en grundläggande rättighet i vårt samhälle.</p><p>Det råder bostadsbrist i en majoritet av landets kommuner. Framför allt saknas det hyresrätter med rimliga hyror, bostäder som vanligt folk kan bo i utan att ta stora lån. Investeringsstöden infördes för att öka byggandet av de här hyresrätterna. När ni nu avskaffar dem, vilka åtgärder tänker ni vidta för att öka byggandet av hyresrätter som folk har råd med? Eller är det upp till marknaden att lösa allting på egen hand?</p>",
    "intressent_id": "0272006117024",
    "rel_dok_id": "H601CU1",
    "replik": "Y",
    "systemdatum": "2019-01-14 17:38:41"
  }
}