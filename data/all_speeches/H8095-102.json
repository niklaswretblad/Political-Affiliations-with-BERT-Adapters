{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:458 om åtgärder mot den organiserade brottsligheten i Sveriges storstäder",
    "underrubrik": "",
    "kammaraktivitet": "interpellationsdebatt",
    "anforande_id": "bd48e5fe-ab04-eb11-9146-901b0e9b71a8",
    "anforande_nummer": "102",
    "talare": "Ellen Juntti (M)",
    "parti": "M",
    "anforandetext": "<p>Herr talman! Vi ska krossa gängen. Vi ska utrota gängen. Det säger regeringen med Morgan Johansson i spetsen, och även Löfven. Det är tuffa ord, men vad är facit?</p><p>De senaste fyra åren, medan Damberg och hans kompisar har suttit i regeringen, har 150 personer dödats och massor av människor skadats i över 1 100 skjutningar. Det här är alltså vardagsbrott i Sverige. När jag vaknar på morgnarna och tittar på tv blir jag nästan förvånad när det inte har varit en skjutning eller ett bombdåd någonstans. Det är helt enkelt förfärligt att det har blivit så vanligt.</p><p>Den senaste tiden har våldet blivit grövre och grövre. Många har pratat om tolvåringen, och ni kan tänka er själva: en tolvårig liten flicka som blir nedmejad med automatvapen! Det är så förfärligt att man nästan inte ens vill tro att det är sant. Det andra exemplet är det som hände i Solna med de två unga killarna på 16 år som torterades i tio timmar, våldtogs, grävdes ned och knivhöggs i benen.</p><p>Våldet har blivit så fruktansvärt allvarligt och grovt att jag ibland känner att jag inte vet vad jag ska göra. Jag vet att det inte ser ut så här i Finland, och jag, som är finne från början, kanske ska flytta tillbaka dit. Det verkar ju lite lugnare där. Damberg är också välkommen. Jag vet att du har finska rötter, så vi kanske kan flytta tillsammans.</p><p>Polisen säger att det finns 5 000 personer som ingår i de här kriminella gängen. Majoriteten av dem har invandrarbakgrund. Det vet de flesta. Det säger polisen, och det vet jag själv också efter att ha jobbat som polis i 30 år. Vi i Moderaterna har länge påtalat att migrationen, med den dåliga integration som vi har i Sverige, göder gängkriminaliteten. Detta har Löfven nekat till in i döden, fram till i går kväll kl. 21. Då såg han helt plötsligt ett samband. Det är bra att han äntligen börjar erkänna detta.</p><p>Med tanke på att ni säger att ni vill krossa gängen undrar jag om det verkligen är så. Det första steget är ju då att kraftigt minska migrationen till Sverige, som vi moderater vill. Men det vill inte regeringen, utan ni har föreslagit att man ska öka invandringen från dagens nivåer. Vi har gjort uträkningar på detta, och det är vad ert förslag innebär jämfört med dagens nivåer.</p><p>Därför undrar jag: Hur får ni ihop det med att ni ska göra allt för att krossa gängen? Det här går ju inte ihop. Om migrationen fortsätter i den här höga takten kommer man aldrig att krossa gängen, som ni har sagt att ni vill göra. Jag skulle gärna vilja höra hur ni tror att en ökad migration kan krossa gängkriminaliteten.</p>",
    "intressent_id": "0144048894712",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:10"
  }
}