{
  "anforande": {
    "dok_hangar_id": "5103946",
    "dok_id": "H809156",
    "dok_titel": "Protokoll 2020/21:156 Onsdagen den 8 september",
    "dok_rm": "2020/21",
    "dok_nummer": "156",
    "dok_datum": "2021-09-08 00:00:00",
    "avsnittsrubrik": "Återupptaget sammanträde",
    "underrubrik": "",
    "kammaraktivitet": "",
    "anforande_id": "6da77c8f-3728-ec11-915b-901b0eac4c78",
    "anforande_nummer": "66",
    "talare": "Magnus Ek (C)",
    "parti": "C",
    "anforandetext": "<p>Fru talman! Med förlov sagt: Att vi har haft enprocentsmålet beror ju på precis detta, det vill säga att vi inte ska ha ett politiskt race to the bottom och inte bli lite för taggade att låna pengar till investeringar i Sverige. De är säkert vällovliga, för det finns saker som behöver förstärkas - så är det - men som liberal vet jag också att det finns ett antal saker jag hellre skulle stryka ur statsbudgeten än det vi i solidaritet lägger för att stötta världens fattiga, bygga en grön omställning och främja demokrati och fattigdomsbekämpning i andra delar av världen.</p><p>När det gäller klimatbiståndet är det också så att det finns en oerhört underutnyttjad potential att växla upp varje svensk biståndskrona med investeringar från näringslivet i gröna omställningar. Redan i dagsläget har vi projekt för elektrifiering i Afrika, där vi växlar upp med en faktor på tio så att en svensk biståndskrona blir tio investerade kronor. </p><p>Jag måste ändå fråga hur det går ihop. Vi är nu på väg ut ur en global pandemi, och vi vet att hundratals miljoner människor riskerar att kastas tillbaka in i fattigdom samtidigt som vi skulle behöva öka det svenska klimatbiståndet - oavsett från vilken nivå vi pratar om. Hur går det här ihop?</p>",
    "intressent_id": "057993099726",
    "rel_dok_id": "",
    "replik": "Y",
    "systemdatum": "2021-10-08 14:59:48"
  }
}