{
  "anforande": {
    "dok_hangar_id": "5137850",
    "dok_id": "H909127",
    "dok_titel": "Protokoll 2021/22:127 Torsdagen den 9 juni",
    "dok_rm": "2021/22",
    "dok_nummer": "127",
    "dok_datum": "2022-06-09 00:00:00",
    "avsnittsrubrik": "Frågestund",
    "underrubrik": "Näringsministerns uttalande om kärnkraft",
    "kammaraktivitet": "frågestund",
    "anforande_id": "de82ac7c-2e43-ed11-9177-901b0eac4c70",
    "anforande_nummer": "85",
    "talare": "Carl-Oskar Bohlin (M)",
    "parti": "M",
    "anforandetext": "<p>Fru talman! För ungefär två veckor sedan anmäldes energiministern till konstitutionsutskottet efter att han hade framfört osanningar om att det tar ett till två år att få havsbaserad vindkraft på plats.</p><p>I <em>Ekots lördagsintervju</em> i lördags valde näringsministern att återupprepa osanningen att havsvindkraft är här och nu. Efter att han hade gjort det fortsatte han med att säga att det inte finns någon anledning att göra om regelverket för små modulära kärnkraftverk. Han gick så långt som att säga att det inte finns några seriösa aktörer i Sverige som vill bygga kärnkraftverk. Det är ju ett ganska uppseendeväckande uttalande från en näringsminister om de aktörer som har sagt att de vill göra detta.</p><p>En av dessa aktörer är statens eget bolag Vattenfall. Anser näringsministern att det bolag han själv styr är ett oseriöst bolag?</p>",
    "intressent_id": "0108109641223",
    "rel_dok_id": "H9C120220609fs",
    "replik": "N",
    "systemdatum": "2022-10-03 17:18:06"
  }
}