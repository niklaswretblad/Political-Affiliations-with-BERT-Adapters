{
  "anforande": {
    "dok_hangar_id": "5048061",
    "dok_id": "H70938",
    "dok_titel": "Protokoll 2019/20:38 Tisdagen den 26 november",
    "dok_rm": "2019/20",
    "dok_nummer": "38",
    "dok_datum": "2019-11-26 00:00:00",
    "avsnittsrubrik": "Svar på interpellation 2019/20:119 om kontroll av samordningsnummer",
    "underrubrik": "",
    "kammaraktivitet": "interpellationsdebatt",
    "anforande_id": "01607034-f620-ea11-912c-901b0e9b71a8",
    "anforande_nummer": "52",
    "talare": "Boriana Åberg (M)",
    "parti": "M",
    "anforandetext": "<p>Fru talman! Jag tackar ministern för svaret. Jag tar det som ett löfte om att inga uppluckringar kommer att ske gällande möjligheten att få samordningsnummer innan man verkligen har skärpt kontrollen och kan försäkra att de som får samordningsnummer har fastställd identitet.</p><p>Det är bra att börja från rätt sida: först eliminera alla möjligheter för kriminella att bedriva verksamhet och sedan ge EU- och EES-medborgare möjlighet att själva begära tilldelning av samordningsnummer, som det föreslås i kommittédirektivet. Jag är orolig över att denna möjlighet kommer att öppna för ännu mer missbruk, trots de åtgärder som ministern nyss berättade om.</p><p>I kommittédirektivet står att man måste underlätta för EU- och EES-medborgare att komma till Sverige och kunna vara verksamma här. Men det finns flera sätt att locka dessa medborgare hit. Det handlar till exempel om den fina naturen och det välordnade samhället.</p><p>Tyvärr har den senaste tidens växande kriminalitet med väpnade rån, sprängningar och skjutningar minskat Sveriges attraktionskraft. Mycket av det beror på att vi inte har koll på vem som kommer in i landet. Vi har alldeles för många exempel på EU-medborgare från unionens fattigaste länder som tas till Sverige av skrupelfria ligor för att begå brott, tigga eller prostituera sig. Dessa människor utnyttjas grovt.</p><p> STYLEREF Kantrubrik \\* MERGEFORMAT Svar på interpellationer</p><p>Oftast skickas de tillbaka till hemlandet efter det att de har erhållit samordningsnummer, och detta nummer används för att begå diverse brott. Det handlar om penningtvätt, välfärdsbedrägerier och så vidare. Det är oansvarigt att underlätta för erhållande av samordningsnummer innan annan lagstiftning har kommit på plats, till exempel nationellt förbud mot tiggeri, möjlighet att utvisa EU-medborgare som begår grova brott i Sverige etcetera.</p><p>I stället bör kontrollen skärpas och tilldelningen av samordningsnummer bli ännu mer restriktiv. Nu finns det sajter på nätet på olika språk som ger tips om hur man får ett samordningsnummer i Sverige. Ministern nämnde ingenting om hur man ska kolla att anställningsbevis är riktiga och ordentliga.</p><p>Ministern nämnde hur man har förbättrat sina rutiner vid Transportstyrelsen. Men det är fortfarande inte tillfredsställande. Fortfarande går det att köpa en skrotbil och registreras som ägare till den och som resultat av detta få ett samordningsnummer utan att behöva inställa sig vid myndigheten. Man kanske har blivit skickligare på att sålla bort de värsta förfalskningarna av pass. Men uppenbarligen är man inte tillräckligt bra, eller så är förfalskarna väldigt skickliga.</p><p>Det är inte meningen att systemet med samordningsnummer ska fungera som en magnet för brottslingar och bedragare. Jag tror att de generösa bidrag som människor får i Sverige gör att många försöker ta sig hit för få ta del av dessa. Jag undrar om statsrådet kan tänka sig att strama åt reglerna för bidrag.</p>",
    "intressent_id": "0105632258713",
    "rel_dok_id": "H710119",
    "replik": "N",
    "systemdatum": "2019-12-17 18:54:48"
  }
}