{
  "anforande": {
    "dok_hangar_id": "5096644",
    "dok_id": "H809119",
    "dok_titel": "Protokoll 2020/21:119 Onsdagen den 5 maj",
    "dok_rm": "2020/21",
    "dok_nummer": "119",
    "dok_datum": "2021-05-05 00:00:00",
    "avsnittsrubrik": "Undantag för deltidsbrandmän vid beräkning av arbetslöshetsersättning",
    "underrubrik": "",
    "kammaraktivitet": "ärendedebatt",
    "anforande_id": "2ae0f607-3b0b-ec11-9160-901b0e9b71a0",
    "anforande_nummer": "38",
    "talare": "Ann-Sofie Lifvenhage (M)",
    "parti": "M",
    "anforandetext": "<p>Fru talman! Jag tror ju inte på att man ska sätta sig på höga hästar. Jag tror att man ska identifiera problem och försöka att göra någonting åt dem.</p><p>Jag har framgångsrikt lett en kommun med ett blocköverskridande samarbete med Socialdemokraterna. Jag hade gärna sett att ledamoten tillsammans med sitt parti hade stött vårt initiativ, för jag har erfarenhet av när man faktiskt kan göra skillnad i frågor där man tycker lika.</p><p>Vi pratade om en SOU. Jag har understrukit sidorna med de rader som jag hänvisade till. Under rubriken \"Förbättrad personalförsörjning av deltidsbrandmän\" avslutas stycket så här: \"Utredningen föreslår därför att huvuddelen av arbete som deltidsbrandman ska undantas vid beräkning av arbetslöshetsersättning.\" Jag tolkar det inte som någonting annat än ett ganska tydligt önskemål. Jag delar det gärna om det är så att ledamoten vill ha mitt exemplar.</p><p>Jag tror på att man ska befinna sig i nutid. Dåtid och vad partier har sagt och gjort för länge sedan är jättelätt att gömma sig bakom om det är så att man vill försöka kasta skit. I nutiden kan man dock faktiskt göra vad man vill, vilket gör att jag trivs väldigt bra i nutid. Jag skulle uppskatta om Socialdemokraterna också ville befinna sig i nutid och haka på vår motion.</p>",
    "intressent_id": "0838085832923",
    "rel_dok_id": "H801AU14",
    "replik": "Y",
    "systemdatum": "2021-09-01 17:41:46"
  }
}