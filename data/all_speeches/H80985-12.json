{
  "anforande": {
    "dok_hangar_id": "5088675",
    "dok_id": "H80985",
    "dok_titel": "Protokoll 2020/21:85 Fredagen den 26 februari",
    "dok_rm": "2020/21",
    "dok_nummer": "85",
    "dok_datum": "2021-02-26 00:00:00",
    "avsnittsrubrik": "Svar på interpellation 2020/21:428 om åtgärder mot långa handläggningstider för miljötillstånd",
    "underrubrik": "",
    "kammaraktivitet": "interpellationsdebatt",
    "anforande_id": "1dece91b-6bb2-eb11-914f-901b0eac4c78",
    "anforande_nummer": "12",
    "talare": "Miljö- och klimatministern Per Bolund (MP)",
    "parti": "MP",
    "anforandetext": "<p>Fru talman! På den sista frågan kan jag svara att det är självklart att vi från Miljöpartiets och regeringens sida inte lägger fram utredningsförslag bara för att vi tycker att det är roligt utan för att vi vill ta dem hela vägen. Där är självklart ambitionen att vi ska ta det hela från utredningens resultat till att också genomföra konkreta ändringar. Jag svarar ja på den frågan.</p><p>Vi jobbar också intensivt med att göra stora utredningar och att ge riktade uppdrag till myndigheter att arbeta med regelförenkling. I det sammanhanget finns en funktion av att vara stödjande, att förenkla olika processer och att skapa enhetliga och lätta verktyg att använda. Där har både Naturvårdsverket och länsstyrelserna de senaste åren tagit fram vägledningar för att underlätta för myndigheter och verksamhetsutövare att ta fram underlag och samråda inför tillståndsprövningar på ett effektivt och smidigt sätt.</p><p> STYLEREF Kantrubrik \\* MERGEFORMAT Svar på interpellationer</p><p>Jag tog upp digitala tjänster i mitt tidigare inlägg. Där har Tillväxtverket tagit fram digitala tjänster som utgör stöd vid etablering av mindre verksamheter, det vill säga just det som Johan Hultberg efterfrågar i sitt inlägg.</p><p>Ibland får man höra jämförelser om att Sverige har längre handläggningstider än andra länder. Där är vår uppfattning att det är svårt att göra den typen av analyser just på grund av att det har funnits för lite statistik, för lite kunskap, om hur miljöprövningen ser ut i Sverige och hur lång tid olika processer tar. Som jag sa i mitt inledningsanförande kommer vi att få statistik under våren som ska peka på hur handläggningstiderna ser ut i verkligheten, så att vi inte behöver gissa - vilket det har varit mycket av i Sverige. Man utgår från att det ser ut på ett annat sätt i Sverige än i andra länder. Det är ett stort steg framåt eftersom det ger bättre underlag för oss att gå vidare och se var det finns möjligheter att effektivisera verksamheter.</p><p>Myndigheterna har en viktig uppgift att fylla i arbetet. Där vill jag passa på att ställa en fråga tillbaka till Johan Hultberg. Vi har sett att om myndigheterna inte får tillräckliga resurser är det svårt för dem att utföra sitt uppdrag. Om de inte har tillräckligt med personal, tillräcklig kompetens, finns risken att prövningar drar ut på tiden onödigt mycket. I värsta fall läggs ärenden på hög därför att man inte har haft tid att ta itu med dem.</p><p>Här har Miljöpartiet och den rödgröna regeringen sett till att det finns mer resurser till exempelvis Naturvårdsverket och länsstyrelserna. Just för att möjliggöra en effektivisering av tillståndsprocesserna föreslog vi i budgetpropositionen för i år att Naturvårdsverkets och länsstyrelsernas förvaltningsanslag skulle tillföras ytterligare medel. Vi ser det som en utgångspunkt för att prövningsmyndigheterna ska ha de förutsättningar de behöver för att kunna genomföra sina uppdrag.</p><p>Här kan vi titta på hur Moderaterna har hanterat de ekonomiska resurserna för miljöarbete i Sverige. Varje gång Moderaterna har fått sätta sina fingrar på en budget har det inneburit neddragningar för myndigheter och för miljöarbetet i bred bemärkelse. Den budget som gick igenom riksdagen i början av den här mandatperioden är ett exempel på hur Moderaterna tillsammans med Kristdemokraterna och Sverigedemokraterna drev igenom en ekonomi som kraftigt försvagade Sveriges miljöarbete och som såg till att myndigheterna inte hade goda förutsättningar att arbeta med till exempel miljöprövningar.</p><p>Kan jag få ett löfte från Johan Hultberg att de tiderna är slut, att det inte kommer att ske ytterligare sådana insatser från Moderaternas sida? Vi alla hoppas att Moderaterna inte får chansen att utforma den ekonomiska politiken, men om så skulle bli fallet: Kan Johan Hultberg garantera att det inte kommer att bli den typen av neddragningar som gör det svårare för myndigheter att klara miljöprövningar i en effektiv anda?</p>",
    "intressent_id": "0956444284814",
    "rel_dok_id": "H810428",
    "replik": "N",
    "systemdatum": "2021-05-11 17:11:47"
  }
}