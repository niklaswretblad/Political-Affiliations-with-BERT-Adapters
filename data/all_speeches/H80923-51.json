{
  "anforande": {
    "dok_hangar_id": "5072527",
    "dok_id": "H80923",
    "dok_titel": "Protokoll 2020/21:23 Fredagen den 16 oktober",
    "dok_rm": "2020/21",
    "dok_nummer": "23",
    "dok_datum": "2020-10-16 00:00:00",
    "avsnittsrubrik": "Svar på interpellation 2020/21:21 om Tullverkets befogenheter",
    "underrubrik": "",
    "kammaraktivitet": "interpellationsdebatt",
    "anforande_id": "558b1097-2d20-eb11-9143-901b0eac4c70",
    "anforande_nummer": "51",
    "talare": "Boriana Åberg (M)",
    "parti": "M",
    "anforandetext": "<p>Herr talman! Jag välkomnar alla beslut som stärker Tullverkets möjlighet att utöva sitt brottsbekämpande uppdrag.</p><p>När det gäller Tullverkets möjlighet att stoppa bilar som för stöldgods ut ur landet har vi moderater länge drivit denna fråga och är glada över att regeringen slutligen har lyssnat på oss.</p><p>När det gäller Tullverkets befogenheter att utöva sitt uppdrag vill jag lyfta en annan fråga som måste lösas på regeringsnivå, nämligen frågan om Tullverkets beväpning.</p><p>Lagarna som reglerar Tullverkets funktion är skrivna för länge sedan och för en tid då Tullverkets primära uppgift var att beräkna olika avgifter och se till att införsel och utförsel skedde på ett lagligt och korrekt sätt. Nu har vi ett helt annat brottslandskap, och det är ett stort bekymmer för tullens tjänstemän att de har att göra med gäng som är beväpnade och att Tullverket inte har möjlighet till denna typ av försvar om det skulle behövas.</p><p>Det gjordes en analys av behovet av beväpning av Tullverket, men den gjordes 2015. Nu har det gått fem år, och som jag sa har situationen i landet när det gäller brottslighet blivit mycket allvarlig. Därför är det fel att fatta beslutet att frågan inte behöver ses över baserat på en fem år gammal analys.</p>",
    "intressent_id": "0105632258713",
    "rel_dok_id": "H80321",
    "replik": "N",
    "systemdatum": "2020-11-06 13:43:37"
  }
}