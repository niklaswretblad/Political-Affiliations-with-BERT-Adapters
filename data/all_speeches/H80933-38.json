{
  "anforande": {
    "dok_hangar_id": "5074208",
    "dok_id": "H80933",
    "dok_titel": "Protokoll 2020/21:33 Onsdagen den 11 november",
    "dok_rm": "2020/21",
    "dok_nummer": "33",
    "dok_datum": "2020-11-11 00:00:00",
    "avsnittsrubrik": "Elcertifikat - stoppregel och kontrollstation 2019",
    "underrubrik": "",
    "kammaraktivitet": "ärendedebatt",
    "anforande_id": "6c449a9d-ad34-eb11-914a-901b0e9b71a8",
    "anforande_nummer": "38",
    "talare": "Mattias Bäckström Johansson (SD)",
    "parti": "SD",
    "anforandetext": "<p>Fru talman! Inledningsvis vill jag säga att det är bra att elcertifikatssystemet nu avvecklas och att det kan ske i förtid jämfört med det som har varit uppsatt sedan tidigare.</p><p></p><p>Däremot är detta en resa som har präglats av ryckighet sedan Socialdemokraterna tillträdde i regeringsställning 2014. Man har vid flera tillfällen varit inne och gjort förändringar och utökningar i systemet. Vid två tillfällen har man varit inne och höjt ambitionsnivån. Man har även varit inne och justerat när det gäller kvotplikterna - man flyttade dem från lag till förordning för att regeringen skulle kunna knyta detta närmare sig och göra justeringar beroende på utbud och efterfrågan.</p><p>Regeringen har också, vilket har tagits upp här tidigare, hamnat i situationen att man delar ut subventioner även när det råder negativa elpriser. När man nu avser att stänga systemet i förtid gör man en kraftig justering av utbudet och av elcertifikaten. Man minskar dock inte efterfrågan i motsvarande mån, utan konsumenterna är tvingade att köpa elcertifikaten. När politiken har så hög närvaro och man knyter detta allt närmare sig påverkar det förutsättningarna för huruvida det kan kallas för ett marknadsbaserat stödsystem.</p><p>Fru talman! Jag vill fråga varför Socialdemokraterna inte anser att detta ska få värka ut som ett marknadsbaserat stödsystem och varför vi ska subventionera redan lönsam kraftproduktion.</p>",
    "intressent_id": "0130789484021",
    "rel_dok_id": "H801NU6",
    "replik": "Y",
    "systemdatum": "2020-12-02 15:50:40"
  }
}