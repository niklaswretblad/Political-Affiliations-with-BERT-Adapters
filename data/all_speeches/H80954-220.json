{
  "anforande": {
    "dok_hangar_id": "5078718",
    "dok_id": "H80954",
    "dok_titel": "Protokoll 2020/21:54 Tisdagen den 15 december",
    "dok_rm": "2020/21",
    "dok_nummer": "54",
    "dok_datum": "2020-12-15 00:00:00",
    "avsnittsrubrik": "Näringsliv",
    "underrubrik": "",
    "kammaraktivitet": "ärendedebatt",
    "anforande_id": "c0bb83e4-3971-eb11-914e-901b0e9b71a0",
    "anforande_nummer": "220",
    "talare": "Joar Forssell (L)",
    "parti": "L",
    "anforandetext": "<p>Fru talman! Jag har läst både Vänsterpartiets budget och Karl Marx <em>Kapitalet</em>. Det gör mig inte mer trygg med att Vänsterpartiet gillar företag.</p><p>Det finns en grundläggande problematik med Vänsterpartiets syn på företagande, och jag skrev faktiskt ned någonting som Vänsterpartiet sa här tidigare i debatten: Våra företag behöver organisera sig på ett nytt sätt. \"Våra företag.\"</p><p>Fru talman! Jag tror inte att det här handlar om bolag som Vänsterpartiets partiorganisation står som ägare till. Jag tror inte heller att ledamoten Lorena Delgado Varas refererar till sitt eget arbetarkollektivs företag.</p><p>Jag tror, fru talman, att när hon säger att \"våra företag\" måste organiseras på ett nytt sätt pratar hon om företagsamma privatpersoners företag som de har byggt upp. Hon pratar om personer som har skrivit kontrakt med varandra och frivilligt valt att göra någonting tillsammans för andra och kanske få en peng, en liten lön, en liten vinst för detta hårda slit.</p><p>Hon pratar om att bestämma över hur andra människor frivilligt ska organisera sig. Men det är inte längre särskilt frivilligt hur man organiserar sig när Vänsterpartiet kommer och säger att \"våra företag\" ska organisera sig på ett nytt sätt.</p><p>Fru talman! Jag vänder mig emot den här bilden. Företag ägs av privatpersoner och drivs av företagsamma människor som vill göra någonting bättre och som vill bidra. Det är också när man lyckas skapa värde för andra som man kan göra en vinst. Det är inte farligt; det är det som får ekonomin att rulla och samhället att fungera.</p>",
    "intressent_id": "0980092192122",
    "rel_dok_id": "H801NU1",
    "replik": "Y",
    "systemdatum": "2021-02-17 17:06:00"
  }
}