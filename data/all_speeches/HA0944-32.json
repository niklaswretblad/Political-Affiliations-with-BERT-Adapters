{
  "anforande": {
    "dok_hangar_id": "5163046",
    "dok_id": "HA0944",
    "dok_titel": "Protokoll 2022/23:44 Onsdagen den 21 december",
    "dok_rm": "2022/23",
    "dok_nummer": "44",
    "dok_datum": "2022-12-21 00:00:00",
    "avsnittsrubrik": "Allmänna bidrag till kommuner",
    "underrubrik": "",
    "kammaraktivitet": "ärendedebatt",
    "anforande_id": "5e67caa4-97a1-ed11-917f-901b0eac4c70",
    "anforande_nummer": "32",
    "talare": "Yusuf Aydin (KD)",
    "parti": "KD",
    "anforandetext": "<p>Fru talman! Det stämmer att det efter en del av de satsningar som gjorts tidigare och med den stora vårdskuld pandemin lett till kommer att behövas både stora satsningar och andra arbetssätt.</p><p>Jag tror inte att det är obekant för någon här att Kristdemokraterna de senaste åren har drivit att vi behöver ha mer nationell styrning och nationellt ansvar för sjukvården. Vi ser att det finns regionala skillnader. Alla regioner klarar inte av att bedriva och erbjuda högspecialiserad vård och vård i rätt tid till alla som väntar. Därför har vi både tidigare och nu drivit att staten ska ta ett större ansvar vad gäller styrning.</p><p></p><p>Vi börjar med den nationella vårdförmedlingen, och vi hoppas att det blir ännu mer längre fram genom att staten tar över ansvaret. Det finns regionala förutsättningar som gör att alla inte riktigt klarar av detta.</p><p>Som jag redan nämnt ökar vi med ytterligare 1 miljard för att skapa fler vårdplatser, och det sker i hela landet. Om det krävs ytterligare resurser kommer det som jag nämnde att finnas möjlighet till handlingsutrymme framöver. Men i det läge vi befinner oss i nu med hög inflation är en av de viktigaste prioriteringarna att inte spä på den ytterligare. Det vore att föra en oansvarig politik som i slutändan skulle göra att kostnaderna för regionerna ökade ytterligare. Det vill vi inte bidra till.</p>",
    "intressent_id": "0245468368228",
    "rel_dok_id": "HA01FiU3",
    "replik": "Y",
    "systemdatum": "2023-01-31 19:47:41"
  }
}