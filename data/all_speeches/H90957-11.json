{
  "anforande": {
    "dok_hangar_id": "5117714",
    "dok_id": "H90957",
    "dok_titel": "Protokoll 2021/22:57 Fredagen den 21 januari",
    "dok_rm": "2021/22",
    "dok_nummer": "57",
    "dok_datum": "2022-01-21 00:00:00",
    "avsnittsrubrik": "Svar på interpellation 2021/22:218 om bemanningsföretag",
    "underrubrik": "",
    "kammaraktivitet": "interpellationsdebatt",
    "anforande_id": "6ba57cff-adb9-ec11-9167-901b0eac4c78",
    "anforande_nummer": "11",
    "talare": "Ciczie Weidby (V)",
    "parti": "V",
    "anforandetext": "<p>Frau talman! Det här är verkligen en hjärtefråga också för mig. Jag har även jobbat inom bemanningsbranschen själv. Jag har jättelång erfarenhet av lagerarbete, och jag är medlem i Handels sedan över 20 år.</p><p>Eva Nordmark säger att trygghet och förutsägbarhet för alla arbetstagare på svensk arbetsmarknad är en hjärtefråga. Men hur det än är med det är det väldigt många av de arbetstagare som har korta visstidsanställningar på bemanningsföretag, de som Arbetets granskning handlar om, som inte upplever vare sig trygghet eller förutsägbarhet. De tvingas att ha flera parallella tillfälliga anställningar, har ingen garanterad arbetstid eller inkomst och får nya scheman varje vecka. Det är liksom inte värdigt svensk arbetsmarknad att ha det på det viset.</p><p>Frågan är också vem som ska ha de här anställningarna. Som det ser ut nu är det väldigt många unga män, ofta utrikesfödda, som inte får någon annan anställning. Hur ska man komma in och bli en fullvärdig medborgare och arbetare om man inte kan få en ordentlig anställning?</p><p> Jag vill också ta upp att Eva Nordmark sa att lagen om anställningsskydd är semidispositiv, det vill säga att arbetsmarknadens parter i stor utsträckning har möjlighet att träffa kollektivavtal som avviker från lagen.</p><p>Det är en grundläggande del av den svenska arbetsmarknadsmodellen. Så är det, och precis som Eva säger är det kollektivavtalen som skapar ordning och reda. Men det visar också vilken otroligt flexibel lagstiftningen vi har och hur lätt det är att hitta kryphål som sedan utnyttjas på ett sätt som försämrar arbetstagarnas villkor. Vi vet ju att kollektivavtalen stiftas utifrån vad lagtexten säger.</p><p>Eva Nordmark berättar om partsöverenskommelsen och förbättringen. Jag tror ändå att risken är stor, till och med överhängande, att det inte kommer att leda till några större förbättringar utan i stället till att man staplar sådana här perioder på hög och att man bara flyttar en person från en plats till en annan, precis som man har möjlighet att göra med andra typer av visstidsanställningar. Det är ju så den svenska arbetsmarknaden ser ut. Vi har lätt världens mest flexibla arbetsmarknadslagstiftning i Sverige.</p><p>Med utgångspunkt i det undrar jag vad du vill göra för att komma till rätta med osäkra anställningar inom bemanningsbranschen.</p><p>(FÖRSTE VICE TALMMANEN: Jag vill påminna er båda om att vi talar genom talmannen och inte använder du eller ni.)</p>",
    "intressent_id": "0776705932527",
    "rel_dok_id": "H910218",
    "replik": "N",
    "systemdatum": "2022-04-11 17:43:02"
  }
}