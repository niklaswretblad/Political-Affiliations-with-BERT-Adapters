{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:180 om överförskrivning och missbruk av narkotikaklassade läkemedel",
    "underrubrik": "",
    "kammaraktivitet": "interpellationsdebatt",
    "anforande_id": "88d9026a-3062-eb11-914e-901b0e9b71a0",
    "anforande_nummer": "42",
    "talare": "Socialministern Lena Hallengren (S)",
    "parti": "S",
    "anforandetext": "<p>Fru talman! Johan Hultberg har frågat mig om jag är beredd att se över möjligheten att låta apotekspersonal göra anonyma anmälningar till IVO och om jag är beredd att låta utreda om apotek och apotekspersonal ska ges rätt att neka uttag vid misstänkt överförskrivning.</p><p>Vidare frågar Johan Hultberg vilka åtgärder avseende narkotikaklassade läkemedel som kommer att återfinnas i regeringens förslag till förnyad ANDTS-strategi och slutligen vilka andra åtgärder jag är beredd att vidta i syfte att minska problemet med missbruk och beroende av narkotikaklassade läkemedel.</p><p>Johan Hultberg lyfter fram flera viktiga frågor. Det gör mig glad att Johan Hultberg är engagerad i frågan om narkotikaklassade läkemedel. Frågan förtjänar att uppmärksammas.</p><p>Regeringens ambition är att överförskrivning av narkotikaklassade läkemedel inte ska förekomma. Förskrivna narkotikaklassade läkemedel ska inte heller leda till missbruk eller missbrukas.</p><p>För att motverka överförskrivning av narkotikaklassade läkemedel har apotekspersonal anmälningsskyldighet. Apotekspersonalens anmälningsskyldighet innebär att de har skyldighet att anmäla om de befarar att en legitimerad yrkesutövares förskrivning av narkotiska läkemedel står i strid med vetenskap och beprövad erfarenhet. Apotekspersonalen har redan i dag möjlighet till anonyma anmälningar till IVO. Regeringen har även, inom ramen för omställningen till en god och nära vård, beslutat om att införa fast läkarkontakt. En fast läkarkontakt med god patientkännedom är en åtgärd som ska minska överförskrivningen av narkotikaklassade läkemedel.</p><p>Nästa år införs den nationella läkemedelslistan. Den ska förhindra överförskrivningar och möjliggöra att patientens läkemedelsbehandling följs upp på ett bättre sätt och att felaktiga kombinationer av läkemedel och missbruk undviks.</p><p> STYLEREF Kantrubrik \\* MERGEFORMAT Svar på interpellationer</p><p>Därutöver har E-hälsomyndigheten och Socialstyrelsen haft i uppdrag från regeringen att digitalisera och automatisera kontrollen av individuella förskrivarbehörigheter. Apotekspersonalens arbete med att kontrollera inskränkningar i förskrivningsrätten kommer därmed att underlättats.</p><p>Jag vill avvakta effekterna av dessa insatser innan jag är beredd att utreda om apotek och apotekspersonal ska ges rätt att neka uttag vid misstänkt överförskrivning.</p><p>Regeringen har gett Läkemedelsverket och Socialstyrelsen i uppdrag att öka kunskapen om användningen av lugnande medel och sömnmedel i Sverige. Uppdraget ska redovisas i mars 2021, och redovisningen kommer att vara viktig för regeringens fortsatta arbete inom området.</p><p>Regeringen överväger att inkludera narkotikaklassade läkemedel i kommande ANDTS-strategi, som nu bereds i Regeringskansliet och som kommer att lämnas till riksdagen i början av 2021.</p><p>Regeringen är medveten om problemet med missbruk och beroende av narkotikaklassade läkemedel. Regeringen har nyligen tillsatt en särskild utredare för att se över hur insatser för barn, unga och vuxna personer med samsjuklighet i form av missbruk och beroende och annan psykiatrisk diagnos eller närliggande tillstånd kan ske mer samordnat. Syftet med uppdraget är att skapa bättre förutsättningar för dessa människor. Det omfattar såväl medicinska som farmakologiska, psykiatriska och sociala insatser.</p>",
    "intressent_id": "0853395328224",
    "rel_dok_id": "H810180",
    "replik": "N",
    "systemdatum": "2021-01-29 13:49:55"
  }
}