{
  "anforande": {
    "dok_hangar_id": "5124596",
    "dok_id": "H90984",
    "dok_titel": "Protokoll 2021/22:84 Fredagen den 18 mars",
    "dok_rm": "2021/22",
    "dok_nummer": "84",
    "dok_datum": "2022-03-18 00:00:00",
    "avsnittsrubrik": "Svar på interpellation 2021/22:367 om den danska dumpningen utanför Falsterbonäset",
    "underrubrik": "",
    "kammaraktivitet": "interpellationsdebatt",
    "anforande_id": "7b021b44-a7da-ec11-916f-901b0eac4c70",
    "anforande_nummer": "64",
    "talare": "Klimat- och miljöministern Annika Strandhäll (S)",
    "parti": "S",
    "anforandetext": "<p>Fru talman! Louise Meijer får tolka in precis vilka känslolägen hon vill. Men faktum är att Louise Meijer precis nu stod i talarstolen och återigen upprepade en fråga som jag har svarat på - jag vet inte hur många inlägg jag har haft. Är det mitt fjärde inlägg nu? - och har varit väldigt tydlig med att löpande kontakter sker med danska myndigheter. Jag har i detalj redogjort för hur kontakterna med våra danska motsvarigheter har sett ut sedan 2019, vilka kontakter som har tagits på regeringsnivå och hur regeringen har agerat aktivt i frågan om Lynetteholmen. </p><p>Jag tycker att det är osakligt när man från talarstolen säger att den svenska regeringen över huvud taget inte bryr sig om människor som bor utanför Stockholm. Det var ungefär det du sa i ditt första inlägg. Jag tycker inte att det är seriöst. Jag försöker svara på din fråga, och jag tänker göra det igen.</p><p>Jag har sagt att det har gått iväg ett brev från den svenska regeringen till den danska regeringen och också att vi har kontakt med den danska regeringen för att boka in ett möte i närtid.</p><p>Interpellationsdebatten var härmed avslutad.</p>",
    "intressent_id": "0530425150220",
    "rel_dok_id": "H910367",
    "replik": "N",
    "systemdatum": "2022-05-23 16:48:08"
  }
}