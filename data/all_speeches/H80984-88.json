{
  "anforande": {
    "dok_hangar_id": "5088526",
    "dok_id": "H80984",
    "dok_titel": "Protokoll 2020/21:84 Torsdagen den 25 februari",
    "dok_rm": "2020/21",
    "dok_nummer": "84",
    "dok_datum": "2021-02-25 00:00:00",
    "avsnittsrubrik": "Frågestund",
    "underrubrik": "Ökning av pensionsavsättningarna",
    "kammaraktivitet": "frågestund",
    "anforande_id": "c292c21d-a4ad-eb11-914f-901b0eac4c78",
    "anforande_nummer": "88",
    "talare": "Julia Kronlid (SD)",
    "parti": "SD",
    "anforandetext": "<p>Fru talman! Min fråga är också allmänpolitisk och går till statsrådet Anna Ekström. </p><p>En pensionär som har arbetat och slitit hela sitt liv får i dag ut skamligt lite av sin lön i pension. Det kan vara så illa att en person som har arbetat i 50 år får ut endast 45 procent av sin slutlön. Det är oacceptabelt. </p><p>Regeringen har försökt lappa och laga ett trasigt pensionssystem med pensionstillägget, men besvikelsen har varit stor då regeringen gett sken av att det handlar om 600 kronor när det i själva verket innebär 25 kronor mer i månaden för dem med sämst pension. Det motsvarar alltså cirka två liter mjölk. </p><p>Sverigedemokraterna har lagt fram förslag till regeringen om att utreda möjligheten att stärka pensionsavsättningarna och växla detta mot lägre löneavgift, men det röstades ned förra året och kommer att röstas ned även i dag av samtliga övriga partier i riksdagen. Trots detta har statsrådet Ardalan Shekarabi gått ut med löften om att göra en översyn av och stärka pensionsavsättningarna. Hur ska ni ha det i Socialdemokraterna och regeringen? Vill ni stärka pensionsavsättningarna eller inte? Det blir ganska otydligt när ni säger en sak i medierna och röstar på det motsatta i riksdagen.</p>",
    "intressent_id": "0638497389621",
    "rel_dok_id": "H8C120210225fs",
    "replik": "N",
    "systemdatum": "2021-05-05 15:17:11"
  }
}