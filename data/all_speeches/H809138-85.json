{
  "anforande": {
    "dok_hangar_id": "5100768",
    "dok_id": "H809138",
    "dok_titel": "Protokoll 2020/21:138 Torsdagen den 10 juni",
    "dok_rm": "2020/21",
    "dok_nummer": "138",
    "dok_datum": "2021-06-10 00:00:00",
    "avsnittsrubrik": "Frågestund",
    "underrubrik": "Otillåten cabotagetrafik",
    "kammaraktivitet": "frågestund",
    "anforande_id": "8ec66990-b822-ec11-915b-901b0eac4c78",
    "anforande_nummer": "85",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p>Herr talman! Tack för frågan, Abraham Halef! Det är ett otroligt viktigt arbete som vi har bedrivit nu under en längre tid för att skapa ordning och reda i yrkestrafiken.</p><p>Det var fri rörlighet som gällde när vi hade en alliansregering en gång i tiden, och det fanns inte några kontrollmöjligheter av yrkesfordon. Sedan dess har vi sedan 2014 systematiskt arbetat med klampning, sanktionsavgifter, beställaransvar, ökade resurser till polisen och öronmärkta resurser när det gäller cabotage.</p><p>Det är en framgångsrik förhandling på EU-nivå med mobilitetspaket där regler om utstationering från dag ett kommer att gälla redan i februari nästa år. Självklart ska vi då beivra olagligt cabotage.</p><p>I dag har vi kunnat fatta beslut och redovisat att vi dubblar sanktionsavgifterna - ökar dem med 50 procent - och skärper reglerna. Vi får de tuffaste reglerna inom hela EU för att beivra den brottsliga verksamhet som konkurrerar ut svenska åkerier - de som sköter sig - och som dessutom bidrar till att vi har orimliga arbetsvillkor för utländska chaufförer i Sverige.</p>",
    "intressent_id": "0284192765516",
    "rel_dok_id": "H8C120210610fs",
    "replik": "N",
    "systemdatum": "2021-10-01 15:08:24"
  }
}