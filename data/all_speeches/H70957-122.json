{
  "anforande": {
    "dok_hangar_id": "5052803",
    "dok_id": "H70957",
    "dok_titel": "Protokoll 2019/20:57 Tisdagen den 14 januari",
    "dok_rm": "2019/20",
    "dok_nummer": "57",
    "dok_datum": "2020-01-14 00:00:00",
    "avsnittsrubrik": "Svar på interpellation 2019/20:233 om stärkt säkerhet för tågpersonal",
    "underrubrik": "",
    "kammaraktivitet": "interpellationsdebatt",
    "anforande_id": "b2db98f2-e04c-ea11-9130-901b0e9b71a0",
    "anforande_nummer": "122",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Tack återigen, Patrik Jönsson, för engagemanget! Det uppskattar jag verkligen.</p><p>Jag uppfattar att Seko som facklig organisation ofta lyfter fram vilket bra arbete som socialdemokratin eller regeringen gör när det gäller att trygga deras medlemmars rättigheter och trygghet på arbetsmarknaden. Det finns goda skäl till det. Vi är både historiskt och i nutid de som driver skyddsverksamheten bäst, som ser till att tillföra resurser till Arbetsmiljöverket, som inte lägger ned Arbetslivsinstitutet och som inte vill ta bort medlemmarnas rätt att ha huvudskyddsombud eller välja sina skyddsombud. </p><p>Sverigedemokraterna har inte stått på den sidan. De har valt att samarbeta med Moderaterna och Kristdemokraterna. De har i riksdagen valt att rusta ned skyddsverksamheten inom Arbetsmiljöverket. Det finns alltså skäl till att Sverigedemokraterna inte har haft ett så gott record när det gäller tryggheten för anställda inom till exempel tågtrafiken. Just därför uppskattar jag Patrik Jönssons engagemang. Jag tycker att det är viktigt.</p><p>Jag tycker att det är viktigt att alla ser behovet av att öka tryggheten för anställda som jobbar inom kollektivtrafiken. Jag är beredd att som infrastrukturminister göra vad jag kan inom mitt ansvarsområde. Jag noterar också att ett antal av Patrik Jönssons frågor inte rör mitt ansvarsområde, utan i huvudsak kanske rör justitieministerns ansvarsområde när det gäller tillträdesförbud och liknande. Patrik Jönsson är varmt välkommen att ställa interpellationer till det ansvariga statsrådet för dessa frågor.</p><p>Jag vill härmed tacka för engagemanget och för en bra diskussion i en viktig fråga för Sekos medlemmar och för oss i hela samhället.</p><p>Interpellationsdebatten var härmed avslutad.</p>",
    "intressent_id": "0284192765516",
    "rel_dok_id": "H710233",
    "replik": "N",
    "systemdatum": "2020-02-11 16:13:42"
  }
}