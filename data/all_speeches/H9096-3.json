{
  "anforande": {
    "dok_hangar_id": "5104875",
    "dok_id": "H9096",
    "dok_titel": "Protokoll 2021/22:6 Måndagen den 20 september",
    "dok_rm": "2021/22",
    "dok_nummer": "6",
    "dok_datum": "2021-09-20 00:00:00",
    "avsnittsrubrik": "Debatt med anledning av budgetpropositionens avlämnande",
    "underrubrik": "",
    "kammaraktivitet": "",
    "anforande_id": "dae4fe42-382c-ec11-915b-901b0eac4c78",
    "anforande_nummer": "3",
    "talare": "Finansministern Magdalena Andersson (S)",
    "parti": "S",
    "anforandetext": "<p>Herr talman! Jag har ju precis lagt budgeten på riksdagens bord, så jag förstår att Elisabeth Svantesson inte har hunnit gå igenom alla budgetrader än. Men jag kan glädja Elisabeth Svantesson med att det finns fler reformer än familjeveckan i budgeten, även om just familjeveckan är en reform som kommer att göra livet lättare för de poliser som också är småbarnsföräldrar.</p><p>Regeringen jobbar med tre områden när det gäller att knäcka gängen. Det första handlar om att ta stenhårda tag mot brottsligheten. Vi fortsätter utbyggnaden av Polismyndigheten och hela rättsväsendet. Det ska byggas fler häkten och anstalter. Vi har höjt straffen, och vi går nu vidare med ytterligare resurser för att kunna genomföra ny lagstiftning som innebär ytterligare hårda tag mot dem som är en del av gängbrottsligheten.</p><p> STYLEREF Kantrubrik \\* MERGEFORMAT Debatt med anledning av budgetpropositio-nens avlämnande</p><p>Den andra delen handlar om att stoppa nyrekryteringen till gängen. Här handlar det om att tydliggöra kommunernas ansvar för att jobba brottsförebyggande. Det handlar om att hjälpa fler personer ut ur gängkriminalitet och att förstärka kommunerna så att de kan ha fler socialsekreterare - för någon måste ju svara i telefonen när polisen ringer och har hittat en 14åring i fel sällskap klockan fyra på morgonen.</p><p>Det tredje är att gå på pengarna. Pengar är ofta syftet med kriminaliteten, och här har vi lanserat ytterligare åtgärder som påbyggnad på en stor satsning som vi har gjort under längre tid för att skärpa straffen för dem som försöker att på felaktigt sätt komma åt våra skattepengar eller transfereringar som skulle gå till de svagaste i samhället samt för dem som ägnar sig åt skattefusk.</p><p>Vi jobbar alltså på alla dessa tre områden: ta hårdare tag mot gängbrottsligheten, stoppa nyrekryteringen och gå på pengarna.</p><p>(Applåder)</p>",
    "intressent_id": "098412828516",
    "rel_dok_id": "",
    "replik": "Y",
    "systemdatum": "2021-10-13 17:14:51"
  }
}