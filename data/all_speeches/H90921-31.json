{
  "anforande": {
    "dok_hangar_id": "5111066",
    "dok_id": "H90921",
    "dok_titel": "Protokoll 2021/22:21 Tisdagen den 26 oktober",
    "dok_rm": "2021/22",
    "dok_nummer": "21",
    "dok_datum": "2021-10-26 00:00:00",
    "avsnittsrubrik": "Återrapportering från Europeiska rådets möte den 21-22 oktober",
    "underrubrik": "",
    "kammaraktivitet": "",
    "anforande_id": "0485bd47-e04d-ec11-915f-901b0eac4c70",
    "anforande_nummer": "31",
    "talare": "Statsministern Stefan Löfven (S)",
    "parti": "S",
    "anforandetext": "<p>Fru talman! Jag delar helt uppfattningen om kopplingen mellan energipriserna och klimatomställningen. Det visar hur bråttom det är till det förnybara. Det är helt klart. </p><p>Denna diskussion kommer att leva kvar. Många är väldigt beroende av gas, kol med mera. Därför måste vi hjälpas åt för att stötta dem i deras transition till något annat. Det är vad som pågår.</p><p>Vad gäller frågan om handel och klimat är detta vår uppfattning. Den har vi gett uttryck för flera gånger. Vad vi under denna diskussion framför allt ville ta upp var att man inte bara ska fokusera på det som är defensivt, begränsande och försvarande. Det viktigaste perspektivet var det jag läste upp under min återrapport, nämligen att 85 procent av tillväxten i världen kommer att ske utanför EU, och om vi ska få del av den måste vi ha bra handelsrelationer. Då kan man inte sluta sig. Jag uppfattade att det finns en stark uppslutning kring denna approach. </p><p>Det innebär dock inte att man släpper alla andra frågor, såsom klimat, biologisk mångfald och sociala faktorer. En del för i diskussionen fram att vi klär på för mycket på handelsavtalen så att det i sig blir begränsande. Men jag tycker att det är viktigt att ha med sig sådana faktorer så att vi kan leva upp till våra åtaganden i olika avseenden.</p><p>Som Amanda Palmstierna säger är frågan om Polen otroligt viktig. Det här är egentligen en debatt om EU:s hela existens. Det kommer visserligen inte att avgöras här och nu, men ytterst kan vi inte låta detta undermineras för då riskerar hela EU att krackelera. Det är därför svårt att veta exakt vart det kommer att ta vägen. Kommissionen har i uppdrag att driva frågan, och sedan kommer den att välja den åtgärd man tycker är viktigast.</p>",
    "intressent_id": "0218878014918",
    "rel_dok_id": "",
    "replik": "N",
    "systemdatum": "2021-11-25 12:10:44"
  }
}