{
  "anforande": {
    "dok_hangar_id": "5120506",
    "dok_id": "H90967",
    "dok_titel": "Protokoll 2021/22:67 Onsdagen den 16 februari",
    "dok_rm": "2021/22",
    "dok_nummer": "67",
    "dok_datum": "2022-02-16 00:00:00",
    "avsnittsrubrik": "Utrikespolitisk debatt",
    "underrubrik": "",
    "kammaraktivitet": "",
    "anforande_id": "5eddcf4e-3dc6-ec11-9170-0090facf175a",
    "anforande_nummer": "59",
    "talare": "Aron Emilsson (SD)",
    "parti": "SD",
    "anforandetext": "<p>Fru talman! Jag tackar för följdfrågan.</p><p>Jag är en varm förespråkare för och vän av rättsstatens principer i alla fall. Det gäller globalt, i Europa och i Norden. Som jag sa i ett tidigare replikskifte är Norden en viktig role model för andra regioner att ta efter.</p><p>Det är också någonting som jag brukar framhålla när vi diskuterar de här frågorna inom ramen för Nordiska rådet och det nordiska samarbetet på olika plan. Det har jag också gjort när jag tidigare i min roll som ansvarig för mediepolitiska frågor riktat kritik mot både Polen och Ungern när det kommer till viss utveckling på det området.</p><p>När det kommer till nationell kompetens uppstår det en problematik när en författningsdomstol i ett EU-land gör en bedömning och EU-domstolen gör en annan bedömning och man inte är överens om vad som egentligen ska gälla.</p><p>Vi kan framhålla, bör bejaka och förespråka att rättsstatens principer ska gälla genomgående överallt. Det tycker jag att vi kan göra tillsammans. Men däremot är jag inte expert på om det bäst fattas beslut på europeisk nivå eller på nationell nivå. Det finns samtidigt en vikt av nationell suveränitet.</p>",
    "intressent_id": "0861521539920",
    "rel_dok_id": "",
    "replik": "Y",
    "systemdatum": "2022-04-27 17:19:01"
  }
}