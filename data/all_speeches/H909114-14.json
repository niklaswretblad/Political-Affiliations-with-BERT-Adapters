{
  "anforande": {
    "dok_hangar_id": "5132805",
    "dok_id": "H909114",
    "dok_titel": "Protokoll 2021/22:114 Måndagen den 16 maj",
    "dok_rm": "2021/22",
    "dok_nummer": "114",
    "dok_datum": "2022-05-16 00:00:00",
    "avsnittsrubrik": "Särskild debatt med anledning av rapporten från de säkerhetspolitiska överläggningarna",
    "underrubrik": "",
    "kammaraktivitet": "",
    "anforande_id": "06f3a64a-c12a-ed11-9178-901b0e9b71a8",
    "anforande_nummer": "14",
    "talare": "Per Bolund (MP)",
    "parti": "MP",
    "anforandetext": "<p></p><p>Herr talman! Tack, statsministern, för anförandet!</p><p>Det är ingen hemlighet att Miljöpartiet sedan länge är djupt engagerat i att minska kärnvapenhotet i vår värld. I går på presskonferensen nämnde statsministern att hon inte ser Natomedlemskap som ett hinder för att driva på utrikespolitik. Samtidigt har Margot Wallström till exempel sagt att Stockholmsinitiativet inte hade varit genomförbart om Sverige hade varit medlem i Nato.</p><p>För Miljöpartiet är det viktigt att vi verkligen gör allt som står i vår makt. Till exempel anser vi att Sverige borde skriva på konventionen från FN om ett förbud mot kärnvapen, vilket till exempel Irland och Österrike som icke Natomedlemmar har gjort.</p><p>Det vore intressant att höra hur statsministern ser på arbetet inom Nato för att minska kärnvapenhotet. Kommer statsministern att verka för att Sverige ska ha en lagstiftning som säger att det inte ska finnas kärnvapen på svensk mark i vare sig krigs- eller fredstillstånd? Kommer statsministern att verka för att ändra first use-strategin, det vill säga att Nato kommer att vara den första sidan att använda kärnvapen i konflikt?</p>",
    "intressent_id": "0956444284814",
    "rel_dok_id": "",
    "replik": "Y",
    "systemdatum": "2022-09-02 15:15:41"
  }
}