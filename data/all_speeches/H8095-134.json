{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:447 om utlämningsavtalet med Hongkong",
    "underrubrik": "",
    "kammaraktivitet": "interpellationsdebatt",
    "anforande_id": "dd48e5fe-ab04-eb11-9146-901b0e9b71a8",
    "anforande_nummer": "134",
    "talare": "Hans Wallmark (M)",
    "parti": "M",
    "anforandetext": "<p>Fru talman! Sedan flera månader tillbaka då Håkan Svenneling började driva kravet på att vi skulle säga upp avtal har jag också varit på väg att väcka interpellationer och ställa frågor på samma tema som den här interpellationen: Är det inte dags att säga upp utlämningsavtalet?</p><p>Det är precis som utrikesministern säger, och bedriver man lite arkivstudier ser man att vi inte har den typen av utlämningsavtal. Men vi har, precis som tidigare talare varit inne på, ett avtal om rättslig assistans. Men undantaget där är politiska brott och brott som man kan stämpla som det.</p><p>Jag tycker i och för sig att de synpunkter som Håkan Svenneling framförde är intressanta. Det ska bli spännande att få höra utrikesministerns svar. Det som Kerstin Lundgrens interpellation handlar om, det som Håkan Svenneling från Vänsterpartiet följer upp och det som jag står för här nu är att vi alla är representanter för att det krävs handling. Det går inte att ha en vardag, vilken som helst, när det gäller Folkrepubliken Kina efter det man har gjort med tanke på säkerhetslagarna mot Hongkong och den förfärande hastighet med vilken man nu använder dem mot de frihetstörstande människorna i Hongkong och mot de legala strukturer som nu snabbt håller på att krossas.</p><p>Jag tror alltså, alldeles oavsett om det finns ett utlämningsavtal eller inte och vilka avtal som egentligen skulle kunna säga upp, att det viktigaste är att vi synliggör handling. Det Kina gör måste leda till konsekvenser.</p><p>Det är precis som har sagts och konstaterats - jag har själv haft en artikel om det. I söndags skulle det ha hållits val till den lagstiftande församlingen. De är framskjutna på en något oklar framtid med hänvisning till den rasande pandemin. Jag tror inte för ett endaste ögonblick att det är covid-19 som hindrar valet till den lagstiftande församlingen. Det är Folkrepubliken Kina som inte vill att människorna i Hongkong ska manifestera sin åsikt och sin vilja, som de gjorde för ett par månader sedan när det gällde de lokala församlingarna. Det blev en riktig käftsmäll mot Kinas hejdukar i Hongkong, fru talman.</p><p>Jag tror dessutom, vilket utrikesministern också framhåller i sitt svar, att EU är det viktigaste verktyget för oss när det gäller att bedriva en sammanhållen politik mot Folkrepubliken Kina. Men då måste länder som Sverige kliva fram och säga att vi måste gå från ord till handling. Det är inte ännu ett fint framfaxat ställningstagande av den höge representanten Josep Borrell som behöver skickas till Peking. Det är något annat.</p><p>Det är intressant att vi hittills inte har nämnt något om det toppmöte som nu planeras mellan EU:s ordförandeskap och Folkrepubliken Kina. Jag utgår från att det kommer att handla om någonting mer än bara ett nytt investeringsavtal. Vackert så - men detta är också tiden att prata om andra saker, om de mänskliga fri- och rättigheterna, om Gui Minhai, om kampen för frihet i Hongkong, om de demokratiaktivister som jagas både i Folkrepubliken Kina och i Hongkong och naturligtvis om Xinjiang. Om vi bestämmer oss för att EU är det viktigaste organet för detta i relationen till Folkrepubliken Kina kan inte ett EU-toppmöte primärt handla om ett investeringsavtal.</p><p> STYLEREF Kantrubrik \\* MERGEFORMAT Svar på interpellationer</p><p>Jag tror dessutom att det som Kerstin Lundgren avslutar sin fråga med är helt korrekt. Vi hinner väl återkomma till det. Jag tror nämligen så här: i dag Hongkong, i morgon Taiwan. Det är därför det krävs handling.</p>",
    "intressent_id": "0980681611418",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:13"
  }
}