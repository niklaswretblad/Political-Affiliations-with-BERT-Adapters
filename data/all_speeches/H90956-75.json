{
  "anforande": {
    "dok_hangar_id": "5117610",
    "dok_id": "H90956",
    "dok_titel": "Protokoll 2021/22:56 Torsdagen den 20 januari",
    "dok_rm": "2021/22",
    "dok_nummer": "56",
    "dok_datum": "2022-01-20 00:00:00",
    "avsnittsrubrik": "Frågestund",
    "underrubrik": "Ett offentligt testamentsregister",
    "kammaraktivitet": "frågestund",
    "anforande_id": "86541d14-9fb6-ec11-9167-901b0eac4c78",
    "anforande_nummer": "75",
    "talare": "Larry Söder (KD)",
    "parti": "KD",
    "anforandetext": "<p>Fru talman! Min fråga går till utbildningsministern.</p><p>Coronapandemin har fått betydligt fler människor att vilja skriva ett testamente. Enligt begravningsbyråer och jurister är det nästan fyra gånger fler förfrågningar om hur man går till väga med att skriva ett testamente.</p><p>Det är bra att många har förstått att fatta det viktiga beslutet att skriva testamente. Men tyvärr finns ett problem i Sveriges avlånga land, nämligen att det inte finns något offentligt testamentsregister.</p><p>Att det saknas ett system för att säkerställa en persons sista vilja innebär enligt mig en allvarlig brist i rättssäkerheten. Avsaknad av testamentsregister ökar risken för att testamenten förfalskas, förstörs eller helt enkelt kommer bort. </p><p>Vi i Sveriges riksdag har vid flera tillfällen diskuterat frågan om testamentsregister. Vid två tillfällen har riksdagen tillkännagivit för regeringen om att återkomma med förslag om hantering av ett testamentsregister. När kommer förslaget?</p>",
    "intressent_id": "0992473266516",
    "rel_dok_id": "H9C120220120fs",
    "replik": "N",
    "systemdatum": "2022-04-07 20:18:50"
  }
}