{
  "anforande": {
    "dok_hangar_id": "5097746",
    "dok_id": "H809124",
    "dok_titel": "Protokoll 2020/21:124 Torsdagen den 20 maj",
    "dok_rm": "2020/21",
    "dok_nummer": "124",
    "dok_datum": "2021-05-20 00:00:00",
    "avsnittsrubrik": "Frågestund",
    "underrubrik": "Åtgärder för ett ökat småhusbyggande",
    "kammaraktivitet": "frågestund",
    "anforande_id": "7727a0b5-3316-ec11-9160-901b0e9b71a0",
    "anforande_nummer": "90",
    "talare": "Statsrådet Märta Stenevi (MP)",
    "parti": "MP",
    "anforandetext": "<p>Herr talman! Vi ser i dagsläget inget behov att med statliga medel stimulera just småhusbyggandet. Däremot håller vi på med en utredning av hur vi kan underlätta för förstagångsköpare som vill in i det ägda boendet, och det skulle kunna komma också småhusbyggandet till del.</p><p>Hur vi planerar städer och hur mark anvisas till olika typer av byggnation är i första hand en kommunal fråga. Vi hörde tidigare en fråga till landsbygdsministern om andelen jordbruksmark. I vissa delar av Sverige är det ju en väldigt angelägen fråga att bevara åkermarken. Då är det inte alltid lämpligt att planlägga för just småhus i kommunerna, utan det kan finnas anledning att hitta mer markeffektiv bebyggelse. Men det här är en kommunal fråga i första hand.</p><p>När det gäller stimulanser för själva byggandet ser jag i dagsläget inget behov att gå in med statliga subventioner för småhusbyggandet. Däremot tittar vi på tröskeleffekter för förstagångsköpare.</p>",
    "intressent_id": "0349986646724",
    "rel_dok_id": "H8C120210520fs",
    "replik": "N",
    "systemdatum": "2021-09-15 16:47:03"
  }
}