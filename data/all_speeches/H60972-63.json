{
  "anforande": {
    "dok_hangar_id": "5030168",
    "dok_id": "H60972",
    "dok_titel": "Protokoll 2018/19:72 Onsdagen den 3 april",
    "dok_rm": "2018/19",
    "dok_nummer": "72",
    "dok_datum": "2019-04-03 00:00:00",
    "avsnittsrubrik": "Militära frågor",
    "underrubrik": null,
    "kammaraktivitet": null,
    "anforande_id": "488c39ea-ac66-e911-911b-901b0eac4c78",
    "anforande_nummer": "63",
    "talare": "Marie Axelsson (S)",
    "parti": "S",
    "anforandetext": "<p>Fru talman! Jag vill återgå till detta med avmagringsresan som fartyget var ute på och som jag hänvisade till förut. </p><p>Försvaret krympte och krympte. Men vi är i ett läge där vi ändå har väldigt många förmågor kvar. Vi har specialistkompetenser. Det är skört, men det är viktigt att bevara och utveckla det vi har.</p><p>Vi ska ta ansvar för att fatta beslut om en rimlig ram. Den ska också hållas. Det går inte att hålla på med extraanslag hela tiden, utan det måste finnas en långsiktig plan och en ram som ska hållas. Där tror jag att Försvarsmakten, precis som du var inne på, Beatrice Ask, har experter och kan se var krutet ska läggas. Det är viktigt att väga in detta.</p><p>Jag har stor respekt för arbetet i Försvarsberedningen, som leds av Björn von Sydow, och jag tycker att det ska gå att komma överens om att vi ska ha en tillväxt i det svenska försvaret. Men precis i enlighet med betänkandet ska vi vänta på rapporten från Försvarsberedningen för att kunna fatta ett klokt beslut som ska gälla från 2020 och de närmaste fem åren.</p><p>Vi vet att ledtiderna i försvarsbesluten är långa. Beslut som fattas i dag kan vi se resultat av efter ganska många år. Det är också därför vi befinner oss där vi är nu och är väldigt sårbara. Det finns försvarsbeslut som går tillbaka ända till 2004 som påverkar läget att vi i dag har så få officerare som kan utbilda de värnpliktiga. Det var beslut som togs tidigt, och vi är många olika regeringar som har fattat beslut. Men just här kan man se att det fattas officerare. Det kan hänföras till 2004 och andra försvarsbeslut.</p><p>Militära frågor</p><p>Nu måste vi komma framåt. Vi måste bygga. Vi måste lasta Försvarsmakten rätt.</p>",
    "intressent_id": "0409763768311",
    "rel_dok_id": null,
    "replik": "Y",
    "systemdatum": "2019-04-24 18:21:29"
  }
}