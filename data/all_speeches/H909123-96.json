{
  "anforande": {
    "dok_hangar_id": "5136654",
    "dok_id": "H909123",
    "dok_titel": "Protokoll 2021/22:123 Torsdagen den 2 juni",
    "dok_rm": "2021/22",
    "dok_nummer": "123",
    "dok_datum": "2022-06-02 00:00:00",
    "avsnittsrubrik": "Återrapportering från Europeiska rådets möte den 30-31 maj",
    "underrubrik": "",
    "kammaraktivitet": "",
    "anforande_id": "fc8edfdc-bf39-ed11-9178-901b0e9b71a8",
    "anforande_nummer": "96",
    "talare": "Statsministern Magdalena Andersson (S)",
    "parti": "S",
    "anforandetext": "<p>Fru ålderspresident! Jag uppskattar verkligen den nyfunna tydligheten kring Ryssland från Sverigedemokraterna. Jag kan inte låta bli att påminna mig om att Sverigedemokraternas partiledare Jimmie Åkesson så sent som veckan före kriget - den fullskaliga invasionen av ett demokratiskt grannland - inte kunde välja vem han tyckte mest om av president Putin och president Biden.</p><p>Jag välkomnar det sena uppvaknandet också från Sverigedemokraterna, men det är synd att det krävdes ett fullskaligt krig i Europa innan Sverigedemokraterna vaknade upp och såg det som andra har sett så länge - hur en alltmer auktoritär regim förföljer och förtrycker oppositionella. Det säger något om Sverigedemokraternas ryggrad när det gäller demokrati.</p><p>Vad gäller enskilda EU-länders val när det gäller energipolitik är det väldigt tydligt att det är länder själva som bestämmer över sin energipolitik, och detta är någonting som respekteras under de diskussioner som förs i EU. Med det sagt ser jag ett stort behov av att snabbt bygga ut billig el i Sverige och såklart även i andra delar av Europa. Det finns ett väldigt stort intresse från investerare att bygga ut billig el i Sverige. Jag vill driva på för att detta ska ske snabbare än vad det gör i dag.</p>",
    "intressent_id": "098412828516",
    "rel_dok_id": "",
    "replik": "N",
    "systemdatum": "2022-09-21 17:13:36"
  }
}