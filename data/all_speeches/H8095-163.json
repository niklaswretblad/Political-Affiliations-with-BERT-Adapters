{
  "anforande": {
    "dok_hangar_id": "5066779",
    "dok_id": "H8095",
    "dok_titel": "Protokoll 2020/21:5 Torsdagen den 10 september",
    "dok_rm": "2020/21",
    "dok_nummer": "5",
    "dok_datum": "2020-09-10 00:00:00",
    "avsnittsrubrik": "Svar på interpellation 2019/20:418 om regeringens beslut ur ett regionalt rättviseperspektiv",
    "underrubrik": "",
    "kammaraktivitet": "interpellationsdebatt",
    "anforande_id": "fa48e5fe-ab04-eb11-9146-901b0e9b71a8",
    "anforande_nummer": "163",
    "talare": "Hans Wallmark (M)",
    "parti": "M",
    "anforandetext": "<p>Fru talman! Jennie Nilsson har helt rätt i att jag har upplyst om den nordiska dimensionen i pandemins spår. I förra veckan hade jag en interpellationsdebatt med statsrådets kollega Anna Hallberg som är nordisk samarbetsminister, och tidigare i dag hade jag en interpellationsdebatt med utrikesminister Ann Linde om dessa frågor.</p><p>Jag tror att den skada som har tillförts den nordiska känslan inte ska underskattas. Det går nog att reparera, men man måste verkligen bry sig om och måna om det. Här skulle jag önska mer av regeringen. Den nordiska dimensionen kan och ska man absolut inte bortse från.</p><p>Fru talman! När jag såg att statsministern inte behagade bevärdiga ledamoten Wallmark med att besvara denna fråga blev jag på ett sätt ändå glad över att det var Jennie Nilsson från Hylte, Halland som fick uppdraget, just för att hon representerar Sydsverige och Socialdemokraterna - framför allt är det första det bästa. Jag tänkte att då kommer ett svar som är inkännande. En del av de saker som jag lyfter upp framför nämligen också mina halländska kollegor, och jag träffar även medborgare från Halland. Men svaret var kliniskt fritt från den sydsvenska dimensionen.</p><p>Jag hade för övrigt en debattartikel i den sydsvenska tabloidtidningen Kvällsposten i dag, och Anders Davidsson från Ängelholm kontaktade mig och påminde mig om att utöver de exempel jag räknat upp om flyget, flyktingströmmarna och elen har vi olika elprisområden. I Sydsverige betalar vi mycket mer för vår el än någon annan gör.</p><p> STYLEREF Kantrubrik \\* MERGEFORMAT Svar på interpellationer</p><p>Jag delar inte Jennie Nilssons syn på att det pågår en dialog. När det gäller elförsörjningen är näringslivet uppriktigt upprört. I Sydsverige försvåras och i vissa fall förhindras rena investeringar eftersom det inte går att försäkra sig om en tillräcklig elförsörjning. Det är gott och väl att man funderar på att bygga ut, men detta är här och nu.</p><p>För en tid sedan påpekade någon också stängningen av Barsebäck, som den socialdemokratiska regeringen var ansvarig för. </p><p>Allt detta hänger delvis ihop.</p><p>Isabella Lövin reagerade efter ett tag när det gällde vattnet, vackert så. Men när man lägger det ena efter det andra på varandra framträder en bild av regeringen. Min fråga till landsbygdsministern, som är en del av regeringskollektivet, blir: När ni sitter där och lägger olika förslag på varandra, funderar ni någonsin igenom hur det kan uppfattas i olika delar av landet?</p><p>Jag måste ändå säga, även om jag inte kommer från Halland utan Skåne, att det efter ett antal år nog finns en ganska utbredd känsla av att den insikten saknas och en känsla av att intresset och engagemanget för Sydsverige saknas i Stockholm.</p>",
    "intressent_id": "0980681611418",
    "rel_dok_id": "H8C120200910ip",
    "replik": "N",
    "systemdatum": "2020-10-02 14:38:18"
  }
}