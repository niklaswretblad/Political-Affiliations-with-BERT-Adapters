{
  "anforande": {
    "dok_hangar_id": "5020416",
    "dok_id": "H60943",
    "dok_titel": "Protokoll 2018/19:43 Torsdagen den 24 januari",
    "dok_rm": "2018/19",
    "dok_nummer": "43",
    "dok_datum": "2019-01-24 00:00:00",
    "avsnittsrubrik": "Frågestund",
    "underrubrik": "Tågens punktlighet",
    "kammaraktivitet": "frågestund",
    "anforande_id": "1edde488-9e2f-e911-9118-901b0e9b71a0",
    "anforande_nummer": "31",
    "talare": "Statsrådet Tomas Eneroth (S)",
    "parti": "S",
    "anforandetext": "<p>Fru talman! Tack, Emma Berginger, för frågan!</p><p>Det är klart att det inte är acceptabelt med en utveckling mot minskad punktlighet i tågtrafiken.</p><p>Vi ska komma ihåg att det har skett en dramatisk ökning i tågresandet. Både svenska folket och svenska företag vill åka väldigt mycket mer tåg. Det har varit en dramatisk ökning de senaste 15 åren som inte har mötts av motsvarande satsningar på nyinvestering i järnväg eller på järnvägsunderhåll.</p><p> STYLEREF Kantrubrik \\* MERGEFORMAT Frågestund</p><p>Därför har vi presenterat en 700-miljarderssatsning på infrastruktur, den största järnvägssatsningen i modern tid, med stora insatser för att förbättra järnvägsunderhållet. Det innebär att punktligheten kommer att kunna öka. Men det kommer också att bli avstängningar under en period framåt. Därför är det viktigt att operatörerna och Trafikverket tar sitt ansvar att informera resenärerna och säkerställa att man i god tid får reda på när man har möjlighet att komma fram och vilka de alternativa resvägarna är.</p><p>Det kommer att vara en tuff uppgift framöver med de stora investeringar som görs, men det som hägrar är en bättre punktlighet och ökat förtroende för järnvägstrafiken.</p>",
    "intressent_id": "0284192765516",
    "rel_dok_id": "H6C120190124fs",
    "replik": "N",
    "systemdatum": "2019-02-13 15:49:41"
  }
}