{
  "anforande": {
    "dok_hangar_id": "5105553",
    "dok_id": "H9099",
    "dok_titel": "Protokoll 2021/22:9 Torsdagen den 23 september",
    "dok_rm": "2021/22",
    "dok_nummer": "9",
    "dok_datum": "2021-09-23 00:00:00",
    "avsnittsrubrik": "Frågestund",
    "underrubrik": "Utvisning av tvångsomhändertagna barn",
    "kammaraktivitet": "frågestund",
    "anforande_id": "e5039767-c02d-ec11-915b-901b0eac4c78",
    "anforande_nummer": "33",
    "talare": "Justitie- och migrationsministern Morgan Johansson (S)",
    "parti": "S",
    "anforandetext": "<p>Herr talman! Jag kan förstås inte gå in på enskilda fall, utan det är myndigheterna och domstolarna som tillämpar lagen.</p><p>Jag vill dock peka på att vi från den 20 juli i år har en ny lagstiftning på plats just när det gäller barn. I och med den nya lagstiftningen gjorde vi det lättare för barn med särskilt ömmande omständigheter att få uppehållstillstånd. Den lagen fick vi igenom i den här kammaren med minsta möjliga majoritet - bara två rösters marginal. Socialdemokrater, centerpartister, miljöpartister och vänsterpartister röstade för den nya skrivningen i lagstiftningen, medan moderater, kristdemokrater, sverigedemokrater och liberaler röstade emot. Den här nya lagstiftningen gällande särskilt ömmande omständigheter för barn finns på plats nu.</p><p>Sedan är det generellt så att inget barn kan avvisas ensamt från Sverige om det inte finns ett ordnat mottagande i hemlandet. Det ska man också känna till.</p>",
    "intressent_id": "0473783431010",
    "rel_dok_id": "H9C120210923fs",
    "replik": "N",
    "systemdatum": "2021-10-15 16:02:11"
  }
}