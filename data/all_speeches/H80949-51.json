{
  "anforande": {
    "dok_hangar_id": "5077203",
    "dok_id": "H80949",
    "dok_titel": "Protokoll 2020/21:49 Tisdagen den 8 december",
    "dok_rm": "2020/21",
    "dok_nummer": "49",
    "dok_datum": "2020-12-08 00:00:00",
    "avsnittsrubrik": "Svar på interpellation 2020/21:181 om bättre tillgång till läkemedelsassisterad behandling vid opioidberoende",
    "underrubrik": "",
    "kammaraktivitet": "interpellationsdebatt",
    "anforande_id": "91d9026a-3062-eb11-914e-901b0e9b71a0",
    "anforande_nummer": "51",
    "talare": "Socialministern Lena Hallengren (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Svar på interpellationer</p><p>Fru talman! Kunskap om förskrivna läkemedel som del i en behandling har man, men det är naturligtvis så som Johan Hultberg beskriver det hela. Jag tycker att vi behöver ta hela situationen på väldigt stort allvar, och en samlad riksdag gör också det. </p><p>Frågan är dock inte enkel att hantera. Det handlar om att minska tillgången och se till att färre över huvud taget börjar med någon form av narkotiskt preparat. Vi måste på olika sätt se till att man i ett väldigt tidigt skede kan upptäcka någon som har ett bruk eller missbruk, att någon använder narkotika. Ett antal förändringar har gjorts för att se till att den som ändå fastnar i ett missbruk exempelvis kan häva en överdos. </p><p>År 2018 beslutade man att göra naloxon mycket mer tillgängligt för personer i riskzon. Flera beskriver att detta verkligen räddar liv. Man kan hämta ut ett naloxonpaket och sedan även komma tillbaka för att fylla på det. Det visar att man har använt det och räddat någons liv. Vi behöver göra mer av detta. Tillgången till naloxon, sprututbyten och annat som gör att dödligheten minskar kan inte vara sådant vi säger att man bara ska kunna få i någon del av Sverige. Detta är något som nu är tillgängligt i hela landet, vilket är väldigt viktigt.</p><p>Socialstyrelsen fick 2017 i uppdrag att tillsammans med Folkhälsomyndigheten göra insatser för att minska narkotikarelaterad dödlighet. Man har tagit fram ett kunskapsstöd. Folkhälsomyndigheten har också fått i uppdrag att ta fram ett varningssystem för narkotikarelaterade dödsfall och titta på hur man kan införa detta system nationellt. Det ska inte vara så att man kan missa de fall det handlar om. Man ska också öka kunskapen om de personer som skulle kunna omfattas av detta.</p><p>Det blir lite samma diskussion som vi hade i föregående debatt. En del frågor återkommer. Att upptäcka när någon som i detta fall hämtar ut för mycket narkotikaklassade läkemedel är exempel på ytterligare en signal. Vi har även frågan om att ha en fast läkare som inte bara upptäcker att någon kommer och ber om att få något utskrivet utan också har en roll i att både agera förebyggande och se till hela hälsan. Man ska inte underskatta de stora reformer som spelar roll även för denna grupp.</p><p>Det är väldigt viktigt att vi har ögonen på att bättre vård och bättre behandling ges för att minska dödligheten. Vi måste se till att dessa behandlingar ökar i omfattning. I vår politikutveckling behöver vi som land också ha med oss allt förebyggande arbete och alla sociala insatser som gör att människor inte hamnar i de lägen där det blir aktuellt att av olika skäl börja med ett missbruk.</p>",
    "intressent_id": "0853395328224",
    "rel_dok_id": "H810181",
    "replik": "N",
    "systemdatum": "2021-01-29 13:49:57"
  }
}