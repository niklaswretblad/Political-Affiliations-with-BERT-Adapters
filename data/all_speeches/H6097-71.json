{
  "anforande": {
    "dok_hangar_id": "5005284",
    "dok_id": "H6097",
    "dok_titel": "Protokoll 2018/19:7 Tisdagen den 16 oktober",
    "dok_rm": "2018/19",
    "dok_nummer": "7",
    "dok_datum": "2018-10-16 00:00:00",
    "avsnittsrubrik": "Allmänpolitisk debatt",
    "underrubrik": "Arbetsmarknad och ekonomi",
    "kammaraktivitet": null,
    "anforande_id": "139f6f9f-bce1-e811-910f-901b0eac4c70",
    "anforande_nummer": "71",
    "talare": "Johanna Haraldsson (S)",
    "parti": "S",
    "anforandetext": "<p>Fru talman! Den svenska modellen bygger på att fack och arbetsgivare avtalar om löner och villkor på arbetsmarknaden. De arbetsrättsliga lagarna ger grundläggande trygghet för arbetstagare och konkurrens på lika villkor för företagen.</p><p>För mig som socialdemokrat är det viktigt att du ska kunna känna dig trygg på jobbet, att arbetsmiljön är bra och att du ska kunna leva på din lön. Det kanske låter som självklarheter, men är det självklart?</p><p>Alla partier i Sveriges riksdag säger sig värna den svenska modellen på arbetsmarknaden, men gång på gång kommer högern med förslag som riskerar att radikalt förändra denna modell. Man vill att undantagen i turordningen i lagen om anställningsskydd, LAS, ska bli fler och därmed öka godtycket vid uppsägningar.</p><p>Om förslagen om försämringar i LAS genomförs förskjuts makten på arbetsmarknaden till arbetsgivarens fördel. Lagen handlar nämligen inte bara om vem som ska gå först vid arbetsbrist, utan turordningsreglerna ger också arbetstagarna en position i förhandlingar som de annars inte skulle ha. De ger facken möjlighet att byta till sig bättre villkor för den som blir av med jobbet mot att arbetsgivaren i större utsträckning får påverka turordningen.</p><p> STYLEREF Kantrubrik \\* MERGEFORMAT Allmänpolitisk debattArbetsmarknad och ekonomi</p><p>Det man säger sig vilja uppnå genom sina förslag löser parterna dagligen i förhandlingar.</p><p>Högern vill även fördubbla tiden för provanställning till tolv månader. Detta leder inte till att fler anställs men riskerar att leda till missbruk av anställningsformen. Sex månader är fullt tillräckligt för att en arbetsgivare ska se om du klarar jobbet eller inte.</p><p>Våra arbetsplatser skulle tystna om anställningen riskeras för att du är lite obekväm. Vem vågar protestera mot bristande arbetsmiljö eller en närgången chef om man har en osäker anställning? Redan i dag vittnar arbetstagare om bristande arbetsmiljö på arbetsplatser med många osäkra anställningar.</p><p>Problemet för svenska företag är inte att de tappar livsviktig kompetens vid turordningsförhandlingar; problemet är att de har svårt att rekrytera rätt kompetens. Det löser vi inte genom otrygga jobb utan genom stora möjligheter till utbildning, omställning och kompetensutveckling - möjligheter som vi behöver stärka ytterligare.</p><p>Den svenska modellen har under lång tid levererat arbetsfred, flexibilitet och produktivitet. Sverige har den högsta sysselsättningsgraden i EU, och arbetslösheten sjunker nu i alla grupper. Då ter sig borgerlighetens förändringsiver en aning märklig.</p><p>Balansen mellan parterna är viktig för att den svenska modellen ska kunna fortsätta leverera. Därför motsätter vi oss högerns krav på att ensidigt försvaga arbetstagarnas ställning, inte enbart för att det skapar otrygghet utan också för att det rubbar maktbalansen. Jag menar att vår modell redan i dag möter kravet på flexibilitet på arbetsmarknaden.</p><p>Med tanke på hur osäkra anställningar påverkar människors möjlighet att forma sina liv, skaffa sig en bostad och bilda familj och hur de osäkra anställningarna skapar stress och ohälsa borde vi sträva efter att så få som möjligt arbetar under dessa förhållanden.</p><p>Därför vill vi socialdemokrater öka tryggheten på arbetsmarknaden genom att avskaffa allmän visstidsanställning. Det finns inget modernt med daglönare. Tillfälliga anställningar har en funktion att fylla på arbetsmarknaden. De ska dock vara ett komplement, och då ska de också motiveras.</p><p>Utan större hinder kan arbetsgivare i dag minska din arbetstid och inkomst oavsett hur länge du har arbetat på en arbetsplats - så kallad hyvling. Detta är verklighet efter en dom i Arbetsdomstolen. Lagen skyddar din anställning, men den skyddar varken tjänstgöringsgrad eller lön. Vi vill stoppa hyvlingen och se till att även dessa situationer omfattas av anställningsskyddet.</p><p>Är det då en självklarhet med sjysta villkor på arbetsmarknaden? Nej, det är inte självklart. Det är något som är beroende av politisk vilja och politiska beslut, och där står vi socialdemokrater upp för den svenska modellen och en trygg arbetsmarknad för arbetstagare.</p><p>(Applåder)</p>",
    "intressent_id": "0652497579621",
    "rel_dok_id": null,
    "replik": "N",
    "systemdatum": "2018-11-06 13:08:50"
  }
}