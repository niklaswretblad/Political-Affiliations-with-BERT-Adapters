{
  "anforande": {
    "dok_hangar_id": "5107483",
    "dok_id": "H90913",
    "dok_titel": "Protokoll 2021/22:13 Torsdagen den 30 september",
    "dok_rm": "2021/22",
    "dok_nummer": "13",
    "dok_datum": "2021-09-30 00:00:00",
    "avsnittsrubrik": "Frågestund",
    "underrubrik": "Omklassificering av enskilda vägar",
    "kammaraktivitet": "frågestund",
    "anforande_id": "88d6af9c-8332-ec11-9164-0090facf175a",
    "anforande_nummer": "79",
    "talare": "Infrastrukturministern Tomas Eneroth (S)",
    "parti": "S",
    "anforandetext": "<p> STYLEREF Kantrubrik \\* MERGEFORMAT Frågestund</p><p>Fru talman! Detta är en viktig fråga, för den handlar om en mycket stor del av det svenska vägnätet. En viktig del handlar om både de statsbidrag och det stöd som finns till enskilda vägar för att upprätthålla väghållningen men också kvaliteten på vägen.</p><p>Samtidigt krävs det i de fall - och de är inte så många - där det blir ett ändrat ansvar för väghållningen en ganska långtgående process för att det ska vara möjligt. Faktum är att det i sista skedet är något som prövas direkt av regeringen och mig, då jag har den typen av ärenden på mitt bord, och jag tycker att det ska väldigt mycket till innan man gör en förändring av det ägaransvaret. Det säger också förarbetena från riksdagen. Därför är det inte så ofta det sker i de fall då man är oense om detta.</p><p>Det kan också finnas tillfällen - det finns ett antal - då man är överens om att man ska ändra väghållaransvaret. Då är situationen lite annorlunda.</p><p>Jag följer frågan noga men har inte sett att det nu finns skäl att göra någon större översyn. Däremot kommer jag att följa om det visar sig att det blir ett bekymmer.</p>",
    "intressent_id": "0284192765516",
    "rel_dok_id": "H9C120210930fs",
    "replik": "N",
    "systemdatum": "2021-10-21 17:29:38"
  }
}