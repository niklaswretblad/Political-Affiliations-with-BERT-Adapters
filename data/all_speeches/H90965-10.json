{
  "anforande": {
    "dok_hangar_id": "5119559",
    "dok_id": "H90965",
    "dok_titel": "Protokoll 2021/22:65 Fredagen den 4 februari",
    "dok_rm": "2021/22",
    "dok_nummer": "65",
    "dok_datum": "2022-02-04 00:00:00",
    "avsnittsrubrik": "Särskild debatt om de höga elpriserna i Sverige",
    "underrubrik": "",
    "kammaraktivitet": "",
    "anforande_id": "1efad202-ccc0-ec11-9167-901b0eac4c78",
    "anforande_nummer": "10",
    "talare": "Statsrådet Khashayar Farmanbar (S)",
    "parti": "S",
    "anforandetext": "<p>Fru talman! Oppositionen har under höst och vinter pratat en del om stöd till hushållen. Det har pratats om skattelösningar och annat. </p><p>När vi nu levererar en lösning, som faktiskt når dem som har fått ökade kostnader på grund av ökad elförbrukning och som till skillnad från det som har föreslagits från oppositionen når hushållen redan i mars eller april, är man helt plötsligt emot det. Hur vill oppositionen egentligen ha det? Ska hushållen under denna exceptionella tid ha ett stöd eller inte? Den frågan får ni kanske gå till er kammare och själva resonera om och sedan komma tillbaka och säga hur ni vill ha det. </p><p></p><p>När det kommer till kärnkraften har det pratats en del om huruvida den nedläggning av kärnkraft som marknaden gjorde på marknadsmässiga grunder skulle ha påverkat dagens priser. Jag konstaterar att det finns olika forskningsrapporter. Sweco konstaterade för ett tag sedan att det inte hade inneburit någon nämnvärd prisändring eller påverkan. Nu har det kommit en annan rapport som säger något annat. </p><p>Jag förstår att det är svårt att räkna på dessa saker. Men en sak kan vi ändå konstatera - det är fakta - och det är att varenda gång som vi har sett en forskningsrapport som i förväg pekat på vad kärnkraften kommer att kosta har man konsekvent räknat med ungefär hälften eller en tredjedel av vad kärnkraften i verkligheten faktiskt kostar att få på plats. Det såg vi i Finland, och deras nya reaktor kommer att innebära två till tre gånger högre priser på el än el från svensk vindkraft. </p><p>Den nya reaktorn i Flamanville i Frankrike med alla nya säkerhetskrav levererar el som är upp till sju gånger dyrare än el från svensk vindkraft. </p><p>Samma forskningsrapporter tenderar också att visa att svensk vindkraft är jättedyr. Men när den väl är på plats ser vi att den faktiskt är jättebillig. </p><p>Jag tror att det någonstans är bra att veta att there is no free lunch - det finns inga gratisluncher. Om man ska satsa på den dyraste lösningen kommer någon att behöva betala för den. Vem har ni tänkt ska betala för detta? Ska de svenska hushållen betala högre priser bara för att ni - om det är ideologiskt eller någonting annat - älskar kärnkraften per se? </p><p>Kärnkraften har en kapacitet att leverera mycket el - absolut - och den är planerbar. Men den är jättedyr, och denna kostnad måste tas av någon. Kärnkraften är inte heller någon lösning här och nu, för det tar decennier att få den på plats. Vindkraften kan man få på plats snabbt, och den levererar mycket el och är billig. Men den är inte planerbar. </p><p>På 1980-talet trodde man att det enda sättet att flytta musik var att ha kassettband i Sony Walkman. Mycket har hänt sedan dess. För er som inte har upptäckt det är det samma sak på energimarknaden. Numera kan man lagra energi i bränslen, till exempel vätgas, för att kunna använda den och få planerbarhet i vindkraften. På det sättet skapas möjligheter för mycket el på plats snabbt och billigt för hushållen och Sveriges konkurrenskraft.</p><p>(Applåder)</p>",
    "intressent_id": "0191486414825",
    "rel_dok_id": "",
    "replik": "N",
    "systemdatum": "2022-04-20 19:05:27"
  }
}